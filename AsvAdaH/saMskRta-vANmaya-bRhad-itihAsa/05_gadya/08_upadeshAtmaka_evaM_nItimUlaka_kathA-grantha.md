+++
title = "०८ उपदेशात्मक एवं नीतिमूलक कथा-ग्रन्थ"

+++
### पञ्चतन्त्र  
संस्कृत कथा-साहित्य के अन्तर्गत उपदेशप्रद नीतिकथा के रूप में पशु पात्र-प्रधान कथा-ग्रन्थ पञ्चतन्त्र का नाम विश्वविदित है। इसके विकास के बीज वैदिक वाङ्मय, महाभारत तथा बौद्ध-जैन साहित्य में उपलब्ध होते हैं। वैदिक संहिता के अन्तर्गत देवशुनी सरमा को देवदूती के रूप में प्राणियों के पास भेजा जाना तथा वर्षाकालीन वारिपात से प्रमुदित मेढ़कों के निनाद का अतिरात्र-याग में ऋत्विजों के मुख से उच्चरित वेदघोष के साथ साम्य-प्रदर्शन पशुओं और छोटे प्राणियों के ऊपर मानवोचित क्रियाकलाप का आरोप सूचित करता है। छान्दोग्य उपनिषद् में श्वानों की एक कथा का उल्लेख है जिसमें वे भोजन-संग्रह के लिए तारस्वर में विराव करने वाले एक श्वान का नेतापद के लिए अन्वेषण करते हैं। जानश्रुति पौत्रायण के आख्यान में वर्णित हंस-युगल-संवाद तथा सत्यकाम को हंस, वृषभ एवं एक अन्य जलचर पक्षी द्वारा प्रदत्त ब्रह्मोपदेश भी इसी तथ्य की ओर इङ्गित करते हैं। महाभारत में उपलब्ध गृध्र-गोमायु-संवाद, कपोत-व्याघ्र-संवाद, मार्जार-मूषिक-संवाद, व्याघ्र-गोमायु-संवाद प्रभृति में प्रस्तुत पशुपात्र प्रधान कथाएँ आगामी काल में विरचित किये जाने वाले इसी पञ्चतन्त्र की आधारभूमि प्रस्तुत करती हैं। इस सन्दर्भ में ए. बी. कीथ का यह कथन महत्त्वपूर्ण है- “महाभारत में हमें वह बीजभूत आधार प्राप्त है जो पञ्चतन्त्र के विकास की हेतुभूत सामग्री की ओर दृढतापूर्वक सङ्केत करता है।" बौद्ध और जैन साहित्य में प्राक्तन कर्म एवं पुनर्जन्म के अन्योन्याश्रित सिद्धान्त के अनुसार पशुयोनि से मानवयोनि में तथा उसके विपरीत योनि में जीवात्मा के जन्मग्रहण करने के विश्वास के मूल में भी पशु और मानव का सम्बन्ध स्पष्ट भाव से विद्यमान दीख पड़ता है। इस प्रकार हम देखते हैं कि पञ्चतन्त्र के पाठकों का इसकी कथाओं के साथ स्थापित होने वाली मानसिक अन्तरङ्गता के पीछे दीर्घकालीत साहित्यिक, धार्मिक और लौकिक मान्यताएँ कार्यशील रही हैं।
पञ्चतन्त्र के कथामुख के सन्दर्भ से विदित होता है कि इसके रचयिता विष्णुशर्मा नामक एक नैष्ठिक कर्मकाण्डी ब्राह्मण थे। बृहस्पति, शुक्राचार्य, मनु, पराशर एवं व्यास द्वारा प्रोक्त धर्म, अर्थ एवं काम जैसे पुरुषार्थ-त्रितय के आधारभूत सिद्धान्तों को उन्होंने आत्मसात् कर लिया था। वे व्यावहारिक नीतिशास्त्र के क्षेत्र में अपने समय में अद्वितीय विद्वान् के रूप में सर्वविदित एवं सर्वसमादृत थे। अपने शिष्यों को मनोरज्जन के साथ सफलतापूर्वक शास्त्रज्ञान प्रदान करने की कला में असाधारण रूप से निपुण आचार्य होने का इन्हें विशद सुयश प्राप्त था। समकालीन छात्र-मण्डली इनके ज्ञान-सङ्क्रान्ति कौशल पर मुग्ध थी। ये
उपदेशात्मक एवं नीतिमूलक कथा-ग्रन्थ
२१६ विद्या विक्रयी अध्यापक नहीं थे। ये तो एक परम निर्लोभ, निष्काम, वीतराग तथा जितेन्द्रिय विद्वान थे, जिनके जीवन का एकमात्र ध्येय जिज्ञासु शिष्यों को आजीवन शास्त्रमन्थन से प्राप्त नवनीत का उदारतापूर्वक वितरण करना ही था। दाक्षिणात्य जनपद की राजधानी महिलारोप्य नगर में विराजमान महाराज अमरशक्ति के अनुरोध पर बहुशक्ति, उग्रशक्ति तथा अनन्तशक्ति नामक परम दुर्बुधि, शास्त्रविमुख एवं विवेकहीन उनके तीन पुत्रों को नीतिशास्त्र में निष्णात बना देने का कार्यभार जब उन्होंने ग्रहण किया तब उनके वयस के अस्सी वर्ष पूरे हो चुके थे। राजसभा में अर्थ-लिप्सा और इन्द्रियासक्ति से शून्य उस निर्भीक विद्वान् की ऐसी प्रतिज्ञा सुन कर कि छः महीने की अवधि में ही वे उन तीनों को नीतिशास्त्र का अद्वितीय वेत्ता बना देंगे, सभी विस्मय से अवाक् हो गए। पण्डित विष्णुशर्मा ने अपनी प्रतिज्ञा के अनुसार छ: महीने के अन्तर्गत ही उन तीनों राजकुमारों को स्वरचित पञ्चतन्त्र नामक ग्रन्थ पढ़ाकर नीतिशास्त्र में असाधारण रूप से पारङ्गत बना दिया। और, उसके बाद से यह ग्रन्थरत्न बालकों को प्रबुद्ध बनाने के उद्देश्य से सर्वत्र ही समादृत हुआ। इस प्रसंग में कथामुख में विन्यस्त अधस्तन श्लोक में पञ्चतन्त्र के प्रणेता का असामान्य आत्मविश्वास प्रतिध्वनित हुआ है :
अधीते य इदं नित्यं नीतिशास्त्रं श्रृणोति च।
न पराभवमाप्नोति शक्रादपि कदाचन।। __ “जो व्यक्ति नित्य ही इस नीतिशास्त्र को पढ़ता और सुनता है वह देवराज इन्द्र से भी कभी पराभव नहीं प्राप्त कर सकता है।" -  पञ्चतन्त्र में पाँच तन्त्र (परिच्छेद) उपलब्ध होते हैं जिनके नाम हैं- (१) मित्रभेद, (२) मित्र-सम्प्राप्ति, (३) काकोलूकीय, (४) लब्धप्रणाश तथा (५) अपरीक्षितकारक। कथा का प्रारम्भ राजा अमरशक्ति द्वारा बहुशक्ति, उग्रशक्ति एवं अनन्तशक्ति नामक अपने मूर्ख पुत्रों को नीतिनिपुण बनाने के उद्देश्य से पण्डित विष्णुशर्मा के शिक्षकत्व में समर्पित कर दिये जाने के वृत्तान्त से होता है। पण्डित विष्णुशर्मा ने उन शास्त्र-विमुख वयस्क राजकुमारों को इस ग्रन्थ में निहित कथाओं के द्वारा मनोरञ्जक शैली में नीतितत्त्व का उपदेश प्रदान कर छ: महीनों के भीतर ही निपुण नीतिवेत्ता बना दिया। १. इसके मित्रभेद नामक प्रथम तन्त्र में पिंगलक नामक सिंह एवं सञ्जीवक नामक वृषभ
के बीच जो परस्पर मित्रभाव से रहते थे, एक चतुर श्रृगाल द्वारा फूट डाले जाने की मुख्य कथा प्रस्तुत की गयी है। राजनीति से सम्बद्ध विवादों के साथ ही यहाँ पशुपक्षियों की विविध मनोरञ्जक कथाएँ प्राप्त होती हैं जिनका शीर्षक-निर्देश निम्नस्थ है:
OM
२२०
गद्य-खण्ड
१. पिङ्गलक-सञ्जीवक-दमनक-कथा २. कीलोत्पाटी वानर की कथा ३. श्रृगाल और दुन्दुभि की कथा ४. दन्तिल और गोरम्भ की कथा
की कथा ३५. आषाढ़भूति-प्रभूति की कथा
६. विष्णुरूपधारी तन्तुवाय एवं राजकुमारी की कथा ७. वायस-दम्पति और कृष्णसर्प की कथा ८. बक एवं कर्कट की कथा ६. सिंह-शशक-कथा १०. मन्दविसर्पिणी तथा अग्निमुख की कथा ११. नीलवर्ण श्रृगाल की कथा १२. सिंह, ऊँट, श्रृगाल और कौए की कथा १३. टिट्टिभ-दम्पती और समुद्र की कथा १४. कम्बुग्रीव-नामक कच्छप की कथा। १५. तीन मछलियों की कथा १६. गौरेया और हाथी की कथा १७. वज्रदंष्ट्र सिंह प्रभति की कथा १८. सूचीमुख नामक पक्षी और वानरों की कथा गाए जा १६. गोरैया और वानर की कथा २०. धर्मबुद्धि और पापबुद्धि की कथा २१. कृष्णसर्प एवं नकुल की कथा २२. राजा और उसके सेवक वानर की कथा मित्रसम्प्राति-नामक द्वितीय तन्त्र में चित्रग्रीव नामक कपोत, हिरण्यक नामक मूषिक, लघुपतनक नामक काक, चित्राङ्ग नामक हरिण तथा मन्थरक-नामक कच्छप की कथा मुख्य रूप से कही गयी है जिसमें मित्र-सङ्ग्रह के प्रभाव का आकर्षक रूप में वर्णन किया गया है। इसके अन्तर्गत निम्नाङ्कित कथाएँ हैं - १. चित्रग्रीव नामक कपोतराज की कथा २. ताम्रचूड नामक परिव्राजक तथा मूषिक की कथा ३. शाण्डिली द्वारा तिलविक्रय की कथा ४. शबर शूकर और श्रृंगाल की कथा
उपदेशात्मक एवं नीतिमूलक कथा-ग्रन्थ ५. सागरदत्त-नामक व्यापारी के पुत्र की कथा के ६. सोमिलक जुलाहे की कथा ७. बल का अनुसरण करने वाले श्रृगाल की कथा काकोलूकीय नामक तृतीय तन्त्र में काक और उलूक के जन्मजात वैरभाव के दृष्टान्त से युद्ध और सन्धि के सिद्धान्तों का स्पष्टीकरण किया गया है। इस तन्त्र में अधोनिर्दिष्ट कथाएँ प्राप्त होती हैं : १. काक और उलूक की कलह-कथा २. बाघ की खाल ओढ़कर चरने वाले गधे की कथा ३. चतुर खरगोश और हाथी की कथा। ४. दधिकर्ण नामक न्यायकर्ता मार्जार की कथा ५. गौरैया और खरगोश की कथा ६. तपस्वी द्वारा एक चुहिया को युवती का रूप प्रदान करने की कथा। ७. चोर का स्वागत करने वाले वृद्ध वणिक् की कथा। ८. भेकवाहन सर्प की कथा। ६. मित्रशर्मा नामक ब्राह्मण और तीन धूत्तों की कथा १०. कृष्णसर्प और चींटियों की कथा ११. ब्राह्मण और सर्प की कथा १२. स्वर्ण हंस और स्वर्णविहंग की कथा १३. कपोत और व्याघ की कथा १४. ब्राह्मण, चोर और पिशाच की कथा १५. एक राजपुत्र के पेट में रहने वाले सर्प की कथा १६. वीरधर रथकार की स्त्री एवं उसके उपपति की कथा। १७. सिन्धुक नामक पक्षी और व्याघ की कथा । १८. सिंह, श्रृगाल और गुफा की कथा
[ की कथा १६. घृतान्ध ब्राह्मण की कथा। ४. लब्धप्रणाश नामक चतुर्थ तन्त्र में रक्तमुख नामक वानर तथा करालमुख नामक मगर
की प्रमुख कथा के द्वारा उपलब्ध वस्तु के विनष्ट हो जाने की स्थितियों पर प्रकाश डाला गया है। इस तन्त्र में अधोनिर्दिष्ट कथाएँ प्राप्त होती हैं: १. वानर तथा मगर की मैत्री कथा २. गङ्गदत्त नामक भेकराज और कृष्णसर्प की कथा
२२२
गद्य-खण्ड
- ३. कराल केसर नामक सिंह और धूसरक नामक श्रृगाल की कथा।
४. युधिष्ठिर नामक कुम्हार तथा राजा की कथा ५. सिंहशावक और श्रृगालशावक की कथा। ६. ब्राह्मणी और लंगड़े की कथा ७. महाराज नन्द और उसके मन्त्री वररुचि की कथा ८. गधे और धोबी की कथा। ६. कृषक-पत्नी, ठग ओर श्रृगाली की कथा १०. घंटे और ऊँट की कथा। ११. सियार और सिंह की कथा।
१२. कुत्ते की कथा ५. अपरीक्षितकारक-नामक पाँचवें तन्त्र में बिना अच्छी तरह सोच-समझकर काम
करने से उत्पन्न विषम परिणामों को विविध कथाओं के द्वारा स्पष्ट किया गया है। इसके अन्तर्गत निम्नस्थ कथाएँ प्राप्त होती हैं १. मणिभद्र नामक श्रेष्ठी तथा नापित की कथा का २. ब्राह्मणी और नेवले की कथा।
माधव ३. सिद्धिच्युत चक्रधर की कथा ४. सिंहकारक तीन शास्त्रज्ञ ब्राह्मणों की कथा ५. अलौकिक पण्डितों की कथा ६. शतबुद्धि और सहस्रबुद्धि मत्स्यों की कथा। ७. सङ्गीतज्ञ गधे ओर सियार की कथा। ८. मन्थर नामक जुलाहे की कथा ६. सोमशा के पिता की कथा १०. चन्द्रनृपति और वानर-दल की कथा। ११. विकराल नामक वानर और राक्षस की कथा १२. त्रिस्तनी राजकुमारी को कथा। १३. चण्डकर्म राक्षस द्वारा पकड़े गये ब्राह्मण की कथा १४. भारुण्ड-नामक पक्षी की कथा।
#### पञ्चतन्त्र की विभिन्न वाचनाएँ
पञ्चतन्त्र के काल-विशेष में प्रचलित विभिन्न भारतीय वाचनाओं एवं भारत के बाहर विभिन्न लेखकों द्वारा इसकी अनुवादात्मक वाचनाओं के प्रसार से इस कथाग्रन्थ की व्यापक
२२३
उपदेशात्मक एवं नीतिमूलक कथा-ग्रन्थ लोकप्रियता सिद्ध होती है। ऐसी अनुश्रुति है कि इस ग्रन्थ की मूल वाचना गुणाढ्य की बृहत्कथा के साथ ही सदा के लिए विलुप्त हो चुकी है। आज इसकी जो भी वाचनाएँ उपलब्ध होती हैं, वे न्यूनाधिक रूप में उसी मूल वाचना पर आधृत कही जाती हैं। पञ्चतन्त्र के कृती शोधकर्ता एवं समीक्षक डा. एजर्टन के अनुसार इसकी निम्नवर्णित आठ भारतीय बाचनाएँ उपलब्ध होती हैं।
१. तन्त्राख्यायिका-इसे पञ्चतन्त्र की काश्मीरी वाचना कही जाती है। शारदा लिपि में लिखित इस की पाण्डुलिपियाँ डा. जे. हर्टेल को काश्मीर में प्राप्त हुई थीं, जिनके आधार पर उन्होंने इसका एक सुसम्पादित संस्करण प्रकाशित किया था। उनके अनुसार यह संस्करण मूल पञ्चतन्त्र के विशुद्ध पाठ का प्रतिनिधित्व करता है। परन्तु डा. एजर्टन इससे सहमत नहीं हैं। उनके कथनानुसार, तन्त्राख्यायिका मूल पञ्चतन्त्र का प्रतिनिधि न होकर उसकी अधिक से अधिक कथाओं को प्रस्तुत करती है और इस दृष्टि से अन्यान्य भारतीय वाचनाओं की तुलना में इसके अन्तर्गत मौलिकता के तत्त्व अधिकांशतः सुरक्षित हैं।
२. दक्षिण भारतीय पञ्चतन्त्र-तमिलभाषाओं में रचित पञ्चतन्त्र की इस वाचना के सम्बन्ध में एजर्टन का अभिमत है कि इसमें मूल पञ्चतन्त्र के तीन चौथाई गद्य तथा दो तिहाई पद्य सुरक्षित हैं। पञ्चतन्त्र के आमुख में दक्षिणापथ में विद्यमान महिलारोप्य नगर के उल्लेख के आधार पर आधुनिक शोधप्रवण विद्वानों के अनुसार उक्त नगर को पञ्चतन्त्र की मूल वाचना का स्थान माना जाता है। तन्त्रोपाख्यान के इस तमिल संस्करण में तमिल-जनपद में प्रचलित कथाएँ भी संगृहीत की गयी हैं।  ३. नेपाली पञ्चतन्त्र-पञ्चतन्त्र की इस नेपाली वाचना के अन्तर्गत गद्य और पद्य दोनों का ही अस्तित्व प्राचीनकाल में विद्यमान था। परवर्ती काल में किसी सम्पादक ने पद्यभाग को मूलग्रन्थ से पृथक् कर दिया जो अभी भी स्वतन्त्र रूप में उपलब्ध होता है, किन्तु इसका गद्यभाग नष्ट हो गया है। इस वाचना में उपलब्ध श्लोक समूह दक्षिण भारतीय पञ्चतन्त्र की वाचना में विद्यमान श्लोक-समूह से सर्वथा मिलते हैं। इतना होने पर भी विद्वानों ने इस नेपाली वाचना का स्रोत दक्षिण भारतीय पञ्चतन्त्र से भिन्न माना है।
४. पञ्चतन्त्र का हितोपदेशात्मक संस्करण-ईसा की नवीं सदी के आसपास नारायण भट्ट नामक विद्वान् ने पञ्चतन्त्र के आधार पर 'हितोपदेश' नामक लोकप्रिय कथाग्रन्थ का प्रणयन किया, जिसका एक मात्र उद्देश्य पञ्चतन्त्र की अपेक्षा अधिक संक्षिप्त
और सरल रूप में रोचकता के साथ सुकुमारमति बालकों को संस्कृत भाषा तथा नीति की शिक्षा प्रदान करना था। पञ्चतन्त्र में विद्यमान पाँच भागों के स्थान पर इसमें केवल चार भागों की ही योजना की गयी है जिनके नामका भी सरलीकरण कर दिया गया है। इस भागचतुष्टय के नाम हैं मित्रलाभ, सुहृद्भेद, विग्रह और सन्धि। डा. कीथ के अनुसार, इसकी रचना किसी अन्य स्रोत के आधार पर लेखक ने की है।
२२४
गद्य-खण्ड
डॉ. वासुदेवशरण अग्रवाल के अनुसार इसका आधार दक्षिण भार पञ्चतन्त्र माना जाता है।
५. बृहत्कथामञ्जरी के अन्तर्गत पञ्चतन्त्र की कथा-क्षेमेन्द्र-प्रणीत बृहत्कथामञ्जरी के अन्तर्गत शक्तियशस् नामक लम्बक के भीतर पञ्चतन्त्र के कथाचक्र का अतिसंक्षिप्त रूप प्राप्त होता है। कथा-साहित्य के प्रसिद्ध समीक्षक फ्रेञ्च विद्वान् लाकोत की मान्यता है कि पञ्चतन्त्र की अतिशय प्रसिद्धि के कारण परवर्ती कालखण्ड में इसका सारांश बृहत्कथा के कलेवर में अनुप्रविष्ट कर दिया गया है। क्षेमेन्द्र द्वारा आख्यात पञ्चतन्त्र की पद्यात्मक कथा में मात्र पञ्चतन्त्र में अनुपलब्ध पाँच ऐसी कथाएँ प्राप्त होती हैं जो केवल तन्त्राख्यायिका में ही उपलब्ध हैं। इससे यह सहज ही अनुमेय है कि क्षेमेन्द्र द्वारा काश्मीर में रचित तन्त्राख्यायिका से वे कथाएँ ली गयी होंगी।
६. कथा-सरित्सागर के अन्तर्गत विन्यस्त पञ्चतन्त्र की कथा-सोमदेव-रचित कथासरित्सागर के शक्तियशस् की कथाओं से सम्बन्ध लम्बक में भी पञ्चतन्त्र का पद्यात्मक संक्षिप्त संस्करण प्राप्त होता है। परन्तु इन दोनों ही पद्यात्मक संस्करणों में मूल पञ्चतन्त्र की रोचकता तथा जीवन्त भाषा-शैली का सर्वथा अभाव है।
७. पश्चिम भारतीय पञ्चतन्त्र-पश्चिम भारतीय पञ्चतन्त्र की परम्परा का प्रतिनिधित्व निर्णयसागर प्रेस, मुम्बई तथा बम्बई संस्कृत सीरिज, बम्बई द्वारा प्रकाशित पञ्चतन्त्र के संस्करण करते हैं। विद्वानों के अनुसार पञ्चतन्त्र की यह वाचना अपरिवर्द्धित मूल पञ्चतन्त्र का स्वरूप उपस्थित करती है। आज से एक हजार साल पहले इस वाचन का प्रस्तुतीकरण सम्पन्न हो चुका था ऐसा विद्वानों का अभिमत है।
८. पञ्चाख्यान-पूर्णभद्र नामक एक जैन मुनि ने ईसा की बारहवीं सदी के अन्त में पञ्चाख्यान-नामक पञ्चतन्त्र की वाचना प्रस्तुत की थी। पञ्चतन्त्र की जितनी भी वाचनाएँ उपलब्ध होती हैं। उन सभी में केवल एक यही वाचना ऐसी है जिसका रचनाकाल असन्दिग्ध है। इसके अन्तर्गत अन्य वाचनाओं की तुलना में इक्कीस नई कथाओं का समावेश किया गया प्राप्त होता है जो इस वाचना की विशेषता है। यह पञ्चतन्त्र ‘सरल पञ्चतन्त्र' के नाम से भी प्रसिद्ध है। इसके आधार पर परवर्ती काल में १६५६-६० ई. के आस-पास जैन लेखक मेघविजय द्वारा रचित 'एञ्चाख्यानोद्धार' एक अन्य नीतिकथा-मूलक ग्रन्थ भी उपलब्ध होता है।
६. डॉ. एजर्टन द्वारा प्रस्तुत पञ्चतन्त्र का संस्करण-पञ्चतन्त्र-कथा के उद्भव और विकास के लब्धप्रतिष्ठ विद्वान डा. एजर्टन ने इसकी सभी वाचनाओं का सूक्ष्मेक्षिकापूर्वक तुलनात्मक अध्ययन किया और उससे प्राप्त तथ्यों के आलोक में उन्होंने पञ्चतन्त्र का एक 'पुनर्निमित संस्करण' प्रस्तुत किया। पञ्चतन्त्र के अपने इस संस्करण के सम्बन्ध में डॉ. एजर्टन का कथन है- “जब हम इसकी अन्य वाचनाओं के साथ तुलना करते हैं तब
उपदेशात्मक एवं नीतिमूलक कथा-ग्रन्थ
२२५ यह तथ्य पूर्णरूप से स्पष्ट हो जाता है कि यह न केवल साहित्यिक सौन्दर्य की दृष्टि से सर्वश्रेष्ठ कृति है अपितु यह एक सबसे सुन्दर, परिष्कृत एवं निपुणतम रचना है।" डॉ. वासुदेवशरण अग्रवाल के अनुसार “यह पञ्चतन्त्र निश्चय ही महान् साहित्यकार की विलक्षण कलापूर्ण रचना है जिसमें लेखक की प्रतिभा द्वारा कहानियाँ और संवाद अत्यन्त ही सजीव हो उठे हैं।” डा. अग्रवाल की मान्यता है कि यह पञ्चतन्त्र, भाषा, पदसङ्घटना, शैली, अभिधान भङ्गिमा, वाक्य-योजना तथा कथाओं के सौष्ठवपूर्ण गठन जैसी विशेषताओं के कारण गुप्तकाल की एक अत्यन्त विलक्षण कृति है।
पञ्चतन्त्र की कथाओं का विश्वपरिभ्रमण-संस्कृत कथा-साहित्य के अन्तर्गत विशेषतः पञ्चतन्त्र-मूलक कथाओं के अनुसन्धान-क्षेत्र में लब्धकीर्त्ति पाश्चात्त्य विद्वान् डॉ. बेनफी तथा डॉ. हर्टेल ने विश्वकथा-साहित्य की पृष्ठभूमि में पञ्चतन्त्र के विभिन्न अनूदित संस्करणों तथा उनके देशान्तर प्रसारी प्रभावों का गहन अध्ययन एवं समीक्षण किया है। इन दोनों विद्वानों ने इस क्रम में विदेशी भाषाओं में पञ्चतन्त्र के अनुवादों का भी सर्वेक्षण प्रस्तुत किया है। इस सन्दर्भ में डॉ. एजर्टन द्वारा किये गये अनुसन्धान तो पञ्चतन्त्र की देशान्तर-यात्रा के प्रत्येक जिज्ञासु अध्येता के लिए परम उपादेय-सामग्री के शोधपूर्ण, प्रस्तुतीकरण के कारण, अनुपेक्षणीय महत्त्व रखते हैं। इस प्रसङ्ग में इन विद्वानों द्वारा प्रदत्त सूचनाओं का सार निम्नस्थ हैं:
१. पञ्चतन्त्र का पहलवी (प्राचीन फारसी) भाषा में अनुवाद-ईरान के सम्राट् खुसरो नौशेरवाँ के शासनकाल में ५५० ई. के आसपास उनके प्रमुख राजवैद्य बुरजुए ने एक भारतीय विद्वान् बुजूर जमेहर के सहयोग से पञ्चतन्त्र का सर्वप्रथम रूपान्तर पहलवी भाषा में सम्पन्न किया था। उसने पञ्चतन्त्र को ऐसा अमृत कहा है, जिसके सेवन से मृत व्यक्ति जीवित हो उठता है। अर्थात् मूर्ख मनुष्य भी विद्वान् हो जाता है। आज, यह अनुवाद उपलब्ध नहीं होता है।
२. पञ्चतन्त्र का पहलवी अनुवाद पर आघृत सीरियाई अनुवाद-अधुना लुप्त पहलवी अनुवाद के आधार पर ५७० ई. के आसपास बुद नामक एक विद्धान् ने-'कलिलग
ओर दमनग' नाम से सीरियाई भाषा में पञ्चतन्त्र का अनुवाद प्रस्तुत किया। उन्नीसवीं सदी के मध्यान्तर में संयोगवश उपलब्ध इस अनुवाद का जर्मन-भाषा में रूपान्तर प्रस्तुत किया गया। यह अनुवाद मूल-पञ्चतन्त्र की कथाओं का विश्वसनीय रूप से प्रतिनिधित्व करता है।
३. पञ्चतन्त्र का पहलवी अनुवाद पर आधृत अरबी अनुवाद-ईसा की आठवीं सदी की अवधि में खलीफा अल् मन्सूर के आदेश से पूर्वोक्त पहलवी अनुवाद पर आघृत पञ्चतन्त्र का एक अरबी भाषा में रूपान्तर प्रस्तुत कराया गया। इस अनुवादक विद्वान् का नाम अब्दुल्ला-इब्न-उल्-मुकप्फा था और इसने उक्त अनुवाद का नाम 'कलीलः व दिमनः' रक्खा था। पञ्चतन्त्र की एक कथा के पात्र करटक एवं दमनक के नामगत ध्वनिसाम्य को इस अरबी शीर्षक में स्पष्ट ही देखा जा सकता है।૨૨૬
गद्य-खण्ड
AN
__४. पञ्चतन्त्र का अरबी अनुवाद पर आघृत यूनानी अनुवाद-ईसा की ग्यारहवीं सदी की अवधि में पूर्वोक्त अरबी अनुवाद के आधार पर साइमिआन नामक विद्वान् ने पञ्चतन्त्र के अरबी अनुवाद का यूरोप की प्रमुख भाषा यूनानी (ग्रीक) में सर्वप्रथम अनुवाद प्रस्तत किया। इस अनवाद का सर्वाधिक महत्त्व इस बात को लेकर है कि इसके आधार पर लैटिन, जर्मन, इटैलियन, स्पेनिश, फ्रेञ्च प्रभृति अन्यान्य यूरोपीय भाषाओं में इसके अनुवाद का मार्ग प्रशस्त हो गया और उन-उन भाषाओं में किये गये अनुवादों के माध्यम से पञ्चतन्त्र की कथाओं ने विश्वव्याप्त कीर्ति उपार्जित की।
म ५. पञ्चतन्त्र का जावा द्वीप की भाषा में रूपान्तरण-जावा द्वीप की भाषा में सम्प्रति अनिर्देश्य स्रोत से विकसित पञ्चतन्त्र का एक स्थानीय रूपान्तर प्राप्त होता है। यह रूपान्तर 'तन्त्री कामन्दक' के नाम से प्रसिद्ध है, जिसे इसमें उपलब्ध कथाओं के आधार पर पञ्चतन्त्र-जातीय साहित्य का प्रतिनिधि माना जाता है। जावा-द्वीप के साहित्य के प्रख्यात शोधकर्ता प्रो. हुइकास तथा वेंकटसुब्बिया ने 'तन्त्रीकामन्दक' के मध्य विन्यस्त संस्कृत श्लोकों के जावाभाषीय रूपान्तर के मूल का संस्कृत की कृतियों में अनुसन्धान किया है। _ 'तन्त्री कामन्दक' कथाग्रन्थ की नायिका का नाम तन्त्री है। उसे तन्त्र की विदुषी माना गया है। ग्रन्थ की समाप्ति पर विन्यस्त पुष्पिका में “इति चण्डपिङ्गलतन्त्रि-रचित तन्त्रवाक्य समाप्त" जैसा उल्लेख प्राप्त होता है। यहाँ कामन्दक शब्द के प्रयोग से यह स्पष्टतः सूचित होता है कि जावा द्वीप में प्राचीन काल से ही कामन्दकीय नीतिशास्त्र सुप्रचलित था। ऐसी सम्भावना व्यक्त की गयी है कि उक्त ग्रन्थ की रचना ईसा की बारहवीं सदी के परिपार्श्व में की गयी होगी।
इस कथा में वर्णित राजा का नाम ऐश्वर्यपाल है जिसकी राजधानी जम्बूद्वीप में अवस्थित सुप्रसिद्ध पाटलिपुत्र नगर बतलाया गया है। नीतिबन्धैश्वर्य-नामक इसका एक मन्त्री था और तन्त्री-नामक इसकी एक कन्या थी। सुप्रसिद्ध आरब्य उपन्यास सहस्ररजनी चरित्र के नायक की भाँति इस कथा के नायक ऐश्वर्यपाल को भी काम-परितृप्ति के लिए प्रत्येक रात्रि में एक-एक अक्षत यौवना कन्या की आवश्यकता होती थी। मन्त्रिपुत्री तन्त्री ने अत्यन्त कौशल के साथ विविध रोचक एवं कौतूहलपूर्ण कथाओं के आख्यान के द्वारा राजा को सम्मोहित कर रखने में असाधारण निपुणता प्रदर्शित की है। मुख्य कथा के अन्तर्गत आनुषङ्गिक कथाओं के गुम्फन की भारतीय कथा-शैली का प्रयोग यहाँ भी किया गया है।
- तन्त्री के द्वारा कही गयी कथाओं में नन्दक नामक भारवाही वृषभ की कथा, चण्डपिङ्गलनामक सिंह एवं नन्दक नामक वृषभ की मैत्री कथा, दुन्दुभि के शब्द को सुनकर भयभीत श्रृंगाल की कथा, कौशाम्बी नगरी के राजा गजद्रुम की कथा, कच्छप एवं राजहंसयुगल की कथा, राजा सेवन्तर एवं सागर के वक्ष पर नाचने वाले वानररूपधारी
उपदेशात्मक एवं नीतिमूलक कथा-ग्रन्थ
२२७ विद्याधर की कथा, हाथी द्वारा पक्षियों के अण्डों को विनष्ट करने तथा मक्खी, कौआ, मेढ़क आदि के द्वारा उसकी विनाश-योजना की कथा, धावन-प्रतियोगिता में कच्छप द्वारा गरुड के पराजय की कथा, सुम्नपद एवं प्रियम्वदा नामक विहग-दम्पती के अण्डों के समुद्र द्वारा अपहरण तथा प्रत्यावर्तन की कथा उल्लेखनीय कथाओं के रूप में परिगणित की जाती हैं। इस कथाग्रन्थ के उपसंहार में श्रृगाल की कूटनीति के फलस्वरूप सिंह और वृषभ के युद्ध का वर्णन प्राप्त होता है जिसके फलस्वरूप दोनों ही मारे जाते हैं। सिंह मरकर विष्णुलोक में स्थान प्राप्त करता है तथा वृषभ मरने के बाद शिवलोक का अधिकारी होता है। और; श्रृगाल, अपने पापकृत्य के फलस्वरूप मरकर सैकत सागर ताम्ब गोहमुख एवं यमनी लोक नामक नरक में जा गिरता है।
म उपर्युक्त रूपरेखा के आलोक में देखने पर पञ्चतन्त्र एवं तन्त्री कामन्दक की कथाओं में समता की प्रतिध्वनि प्राप्त होने पर भी समीक्षकों का अभिमत है कि इसमें धर्मशिक्षा के प्रति कोई आग्रह नहीं है।
पञ्चतन्त्र के इन पूर्व संसूचित भारतीय एवं भारतीयेतर भाषाओं में अनूदित समग्र संस्करणों का वर्णन डॉ. जे. हर्टेल द्वारा जर्मन-भाषा में प्रकाशित पञ्चतन्त्र-परक शोधपूर्ण ग्रन्थ से विशद रूप में प्राप्त किया जा सकता है। तदनुसार पचास से अधिक भाषाओं में इसके दो सौ से अधिक संस्करण आज तक हो चुके हैं जिनमें तीन-चौथाई संस्करण भारतीयेतर भाषाओं में हुए हैं। इस प्रकार इसकी विपुल संस्करण-सम्पदा के साक्ष्य से भारत के साथ ही भारत के बहिःस्थ समस्त सभ्य देशों में पञ्चतन्त्र की कथाओं के विजयाभियान की गौरव-गाथा से हम परिचित होते हैं। शोध-प्रवण विद्वानों के सत्प्रयास से आज यह तथ्य भलीभाँति प्रमाणित हो चुका है कि संसार के समस्त नीतिकथामूलक साहित्य के उद्गम का मूल स्रोत भारत में रचित पञ्चतनत्र ही है। और, वास्तव में यह ग्रन्थरत्न विश्व साहित्य को भारत का अनुपम अवदान है।
पञ्चतन्त्र के कथामुख से ज्ञात होता है कि इसकी रचना मन्दमति एवं कुपथगामी राजपुत्रों को कथानक की रोचक शैली में नीति की शिक्षा प्रदान करने के लिए की गई है। परन्तु यह ग्रन्थ केवल शिष्य-शिक्षण के सीमित उद्देश्य की ही पूर्ति नहीं करता, अपितु जीवन के ज्वलन्त एवं व्यापक प्रश्नों का समाधान भी प्रस्तुत करता है। इतना ही नहीं यह लोकनीति, धर्म-कर्म, आचार-विचार एवं राजनीति के उन नियमों का श्वेत-श्याम उदाहरणों के साथ परिचय भी प्रस्तुत करता है, जिनके ज्ञान एवं व्यवहार से मानव-जीवनका धरातल नैतिकता से समुज्ज्वल हो उठता है। __नैतिकता से परिपूर्ण जीवन की विशेषताओं को स्पष्ट करते हुए अंग्रेजी में पञ्चतन्त्र के अद्वितीय अनुवादक के रूप में सुप्रसिद्ध पाश्चात्त्य विद्वान् राइडर ने कहा है कि “नीतिप्रधान जीवन वह है जिसमें मनुष्य की समस्त शक्तियों और सम्भावनाओं का पूर्ण विकास हो, अर्थात् एक ऐसे जीवन की प्राप्ति जिसमें आत्मरक्षा, धन-समृद्धि, सङ्कल्पमय
२२८
गद्य-खण्ड
कर्म, मित्रता एवं उत्तम विद्या, इन पाँचों का इस प्रकार समन्वय किया जाय कि उसमें आनन्द की उत्पत्ति हो। यह जीवन का महनीय आदर्श है जिसे पञ्चतन्त्र की चातुर्य और बुद्धिमता से परिपूर्ण पशु-पक्षियों की कथाओं के माध्यम से अत्यन्त कलात्मक रूप में प्रस्तुत किया गया है।"
पञ्चतन्त्र का भाषा-शिल्प-संस्कृत की आख्यान-शैली में पद्यगर्भित गद्यसन्दर्भ का दर्शन ब्राह्मण-साहित्य के युग से ही प्रारम्भ हो जाता है। इस शैली के अन्तर्गत कथा का सामान्य आख्यान गद्य के माध्यम से किया जाता है, परन्तु जब किसी सूक्ति अथवा महत्त्वपूर्ण तथ्य का कथन अभीष्ट होता है तब उसे पद्य के माध्यम से प्रकट किया जाता है। पञ्चतन्त्र में भी हम इसी शैली का प्रयोग देख पाते हैं। गद्यमय कथाप्रवाह के अन्तर्गत, स्थान-स्थान पर, उपदेशात्मक, नीतिनिर्देशपरक, धर्मशास्त्रीय सिद्धान्त के प्रतिपादक, भाग्य की प्रभविष्णुता के प्रख्यापक, भविष्य की अनुल्लंघनीयता के उद्घोषक एवं आगामी कथा के उपक्षेपक पद्यों का यहाँ सुन्दर सन्निवेश प्राप्त होता है जो शैली की एकरसता को दूर करने के साथ ही अपनी शाश्वत गुणवत्ता के कारण हमारे मन में सदा के लिए बस जाते हैं।
_जटिल समासों के विकट बन्ध से विहीन सरल एवं प्रवाहपूर्ण गद्य-सन्दर्भ के अन्तर्गत हृदय को अपनी रुचिर भंगिमा से आकृष्ट कर लेने वाले पद्यमय सुभाषितों का विन्यास इस ग्रन्थ के भाषाशिल्प को एक अभूतपूर्व सौष्ठव प्रदान करता है। परोक्ष-पद्धति के द्वारा संस्कृत-शिक्षण के क्षेत्र में तो इस ग्रन्थ की उपयोगिता निर्विवाद रूप से स्वीकृत है। शिक्षा-प्रदान करने के उद्देश्य से रचित ग्रन्थ में आडम्बरपूर्ण बन्ध-विन्यास तथा कृत्रिम अलङ्कार-योजना की कोई उपयोगिता नहीं है, इस तथ्य के प्रति इस ग्रन्थ के रचयिता पूर्णरूप से सचेतन हैं। अतः, इसकी भाषा, शब्दावली, वाक्य-रचना, छन्दों की प्रयुक्ति, अलङ्कारों के चयन, वाग्भङ्गिमा तथा कथाशिल्प के सरलता, स्वाभाविकता तथा प्रसङ्गौचित्य से संवलित होने के कारण संस्कृत के उपदेशात्मक कथाग्रन्थों में इसे अद्वितीय स्थान प्राप्त है।
पञ्चतंत्र की भाषा और शैली के परिचय के लिए काकोलूकीय नामक तृतीय तन्त्र की शशक-कपिञ्जल-कथा द्रष्टव्य है जिसमें एक खरगोश और गौरैया अपने वासस्थान के लिए आपस में लड़ पड़ते हैं और अपने कलह के निराकरण हेतु एक वनबिलाव के पास जाते हैं, जो नदी के तट पर सूर्योपस्थान करता हुआ अहिंसा और धर्म के सम्बन्ध में विलक्षण व्याख्यान दे रहा होता है। वह उन दोनों को फुसला कर अपने पास ला बैठाता है और दबोच कर खा जाता है। क्षुद्र, ढोंगी और धूर्त न्यायकर्ता से किस प्रकार सरल बुद्धि वाले विवाद कर्ताओं का सर्वनाश होता है इसे हम इस कहानी में स्पष्ट ही देख पाते हैं।
२२६
उपदेशात्मक एवं नीतिमूलक कथा-ग्रन्थ पञ्चतन्त्र के कतिपय पद्यरत्न-पञ्चतन्त्र के अन्तर्गत विविध कथाओं से सम्बद्ध पद्यों में नीति के सारतत्त्व के प्रतिपादन के साथ ही जीवन के ज्वलन्त यथार्थ को भी रेखाङ्कित किया गया है। संस्कृत साहित्य की अनमोल निधि में ये पद्य रत्नों की भाँति अक्षय आभा से मण्डित हैं। इनकी ज्योति दैनन्दिन समस्याओं से सङ्कुल मानव की जीवनचर्या में आशा
और उत्साह के सञ्चार के साथ नीति के आलोक का प्रसार करती है, जिससे मानवता के सुसंस्कृत, समुन्नत एवं सफल जीवन की ऊर्जस्वल प्रेरणा प्राप्त होती है। उपर्युक्त तथ्य के निदर्शन के रूप में यहाँ प्रस्तुत ग्रन्थ से कतिपय पद्य उद्धृत किये जाते हैं:
गतवयसामपि पुंसां येषाम भवन्ति ते तरुणाः।
अर्थेन तु ये हीनास्ते वृद्धा यौवनेऽपि स्युः।। धन-सम्पन्न व्यक्ति वृद्ध होने पर भी तरुण हुआ करते हैं परन्तु जो धनहीन हैं वे युवावस्था में भी वृद्ध ही हैं।
न स्वल्पस्य कृते भूरि नाशयेन्मतिमान्नरः।
न्नरः। एतदेव हि पाण्डित्यं यत्स्वल्पाद् भूरिरक्षणम् ।।
स्वल्प वस्तु की रक्षा के लिए बुद्धिमान् मनुष्य को चाहिए कि वह अधिक मूल्यवान् वस्तु का नाश न करे। पाण्डित्य यही है कि वह स्वल्प महत्त्व के वस्तु का अधिक मूल्यवान्
वस्तु की रक्षा के लिए सहर्ष त्याग कर दे।
उदीरितोऽर्थः पशुनापि गृह्यते, हयाश्च नागाश्च वहन्ति नोदिताः।
अनुक्तमप्यूहति पण्डितो जनः, परेगितज्ञानफला हि बुद्धयः।। शब्द के द्वारा प्रकट किये गये अर्थ को पशु भी समझ लेते हैं। घोड़े और हाथी भी अपने स्वामी के द्वारा प्रेरित होकर उन्हें उनके गन्तव्य स्थान की ओर ले चलते हैं किन्तु बुद्धिमान् व्यक्ति शब्द से कथित न किये गये अर्थ को भी तर्कशक्ति से जान लेता है। बुद्धि का फल यही है कि दूसरों के मनोगत भावों को केवल इशारे से ही समझ ले।
सुवर्णपुष्पितां पृथ्वी विचिन्वन्ति त्रयो जनाः।
शूरश्च कृतविद्यश्च यश्च जानाति सेवितुम् ।। स्वर्णमय पुष्पों से मण्डित इस पृथ्वी से समृद्धि की प्राप्ति शूर, विद्वान् और सेवावृत्ति में अभिज्ञ ये तीन व्यक्ति ही कर सकते हैं।
भये वा यदि वा हर्षे सम्प्राप्ते यो विमर्शयेत्। कृत्यं न कुरुते वेगान्न स सन्तापमाप्नुयात्।।
२३०
गद्य-खण्ड भय अथवा हर्ष का अवसर उपस्थित होने पर भी जो व्यक्ति स्थिर होकर विचार करता है और मनोवेग के वशीभूत होकर कोई कार्य नहीं कर बैठता है वह कभी भी पश्चात्ताप से सन्तप्त नहीं होता है।
अश्वः शस्त्रं शास्त्रं वीणा वाणी नरश्च नारी च। पुरुषविशेष प्राप्ता भवन्त्ययोग्याश्च योग्याश्च ।।
अश्व, शस्त्र, शास्त्र, वीणा, वाणी, पुरुष और नारी जैसे पुरुष के पास रहते हैं तदनुसार ही योग्य अथवा अयोग्य हो जाते हैं।
एक हन्यान्न वा हन्यादिषुर्मुक्तो धनुष्मता।
बुद्धिबुद्धिमतः सृष्टा हन्ति राष्ट्र सनाथकम् ।। किसी धनुर्धर द्वारा छोड़ा गया बाण किसी एक शत्रु को भी मार सकता है अथवा नहीं भी मार सकता है किन्तु एक दण्डनीति में निष्णात व्यक्ति द्वारा प्रयुक्त बुद्धि राजा सहित समस्त शत्रुराष्ट्र को नष्ट कर देती हैं।
त्याज्यं न धैर्य विधुरेऽपि काले
धैर्यात् कदाचित् स्थितिमाप्नुयात् सः। यथा समुद्रेऽपि हि पोतभङ्गे
सांयात्रिको वाञ्छति तर्तुमेव।। विषम परिस्थिति में भी धैर्य का त्याग नहीं करना चाहिए। कभी ऐसा भी हो सकता है कि धैर्य के अवलम्बन के फलस्वरूप स्थिति सुदृढ़ हो जाय और सफलता मिल जाय। इसका दृष्टान्त वह समुद्री बनियाँ है जो सागर के मध्य में पोतभङ्ग हो जाने पर भी उसे तैर कर पार कर लेना चाहता ही है।
उद्योगिनं पुरुषसिंहमुपैति लक्ष्मीर्दैवेन देयमिति का पुरुषा वदन्ति। दैवं निहत्य कुरु पौरुषमात्मशक्त्या, यत्ने कृते यदि न सिद्ध्यति कोऽत्र दोषः।।
सिंह के समान पराक्रम-पूर्वक उद्योगशील श्रेष्ठ पुरुष के पास लक्ष्मी स्वयं चली आती हैं परन्तु कायर पुरुष लक्ष्मी को भाग्य के द्वारा देय मानते हैं। भाग्यवाद को तिलाञ्जलि देकर अपनी पूरी शक्ति से पुरुषार्थ का प्रदर्शन करो। यत्न करने पर भी अभीष्ट सिद्ध न हो तो इसमें पुरुष का कौन सा दोष है।
बहूनामप्यसाराणां समवायो हि दुर्जयः। तृणैरावेष्ट्यते रज्जुर्येन नागोऽपि बद्ध्यते॥
२३१
उपदेशात्मक एवं नीतिमूलक कथा-ग्रन्थ बहुत से असार वस्तुओं का भी समूह बड़ा बलवान् और अजेय होता है। तृणों से रस्सी बनायी जाती है जिससे मतवाला हाथी भी बांधा जाता है।
अपमानं पुरस्कृत्य मानं कृत्वा तु पृष्ठतः। स्वार्थमभ्युद्धरेत् प्राज्ञः स्वार्थभ्रंशो हि मूर्खता।
अपमान का वरण कर तथा आत्मसम्मान को पीठ पीछे रखकर बुद्धिमान व्यक्ति को अपने स्वार्थ का साधन करना चाहिए क्योंकि स्वार्थ की हानि सबसे बड़ी मूर्खता है।
आदौ चित्ते ततः काये सतां सम्पद्यते जरा। असतां तु पुनः काये नैव चित्ते कदाचन।।
सज्जनों को पहले चित्त में और तब शरीर में बुढ़ापा आती है परन्तु दुर्जनों को केवल शरीर में ही आती है मन में कभी नहीं आती।'
### हितोपदेश
पञ्चतन्त्र के आधार पर निर्मित उपदेशात्मक कथाग्रन्थ के रूप में हितोपदेश की लोकप्रियता और व्यापकता सर्वविदित है। इसके रचयिता राजा धवलचन्द्र के आश्रित नारायण नामक विद्वान् थे। हितोपदेश में उपलब्ध शिवस्तुतिपरक श्लोकों की बहुलता के आधार पर इन्हें शैव माना जाता है। इन्होंने अपनी कृति का स्रोत पञ्चतन्त्र तथा एक अन्य अनिर्दिष्ट नामक ग्रन्थ को बतलाया है।
पञ्चतन्त्र के मूल कलेवर की अपेक्षा हितोपदेश के कलेवर में पर्याप्त परिवर्तन किया गया है। इसकी कथाओं को चार भागों में विभक्त किया गया है और प्रत्येक भाग के नवीन नामकरण किये गये हैं। इनके नाम हैं-(१) मित्रलाभ, (२) सुहृद्भेद (३) विग्रह और (४) सन्धि। इनके अन्तर्गत सत्तरह नवीन कथाओं का सन्निवेश किया गया है, जिनमें सात पशुपात्रप्रधान, पाँच कूटनीतिमूलक, तीन लोककथाश्रित तथा दो उपदेशात्मक कथाएँ हैं। इन नवीन कथाओं के स्रोत स्पष्ट नहीं हैं। अपने ग्रन्थ में नीतिपरक कथ्यों के अतिरिक्त स्रोत के रूप में लेखक द्वारा कामन्दकीय नीतिसार का उपयोग किया गया प्रतीत होता है। ग्रन्थकार ने अपने इस कथाग्रन्थ की रचना के उद्देश्य को स्पष्ट करते हुए कहा है कि गुरुमुख से इसके श्रवण से संस्कृत वाग्व्यवहार में निपुणता तथा सौष्ठव के साथ नीतिविद्या का ज्ञान प्राप्त होता है। तदनुसार उन्होंने यहाँ जो शैली अपनायी है वह असाधारण रूप से सरल और प्रवाहपूर्ण है। उनके पद्य आकर्षक हैं और उनमें हृदय पर अमिट प्रभाव डालने की अमित शक्ति है। बाल्यावस्था में अभ्यस्त इनके श्लोक आजीवन एक सच्चे साथी एवं मार्गदर्शक के रूप में इसके अध्येता के मानस में सहायतार्थ प्रस्तुत रहते हैं और यह
२३२
गद्य-खण्ड
इस ग्रन्थ की उपादेयता का सर्वोत्कृष्ट प्रमाण है। इस कथाग्रन्थ में निबद्ध कथाओं का नाम-निर्देश नीचे किया जाता है
#### प्रथम भाग-मित्र लाभ
१. प्रस्तावना २. लघुपतनक नामक कौए की कथा ३. वृद्धव्याघ्र एवं लोभी पथिक की कथा। ४. चित्राङ्गनामक मृग तथा सुबुद्धि नामक कौए की कथा ५. दीर्घकर्ण नामक विडाल की कथा ६. चूडाकर्ण नामक परिव्राजक की कथा ७. चन्दनदास नामक वणिक् की कथा ५. भैरव नामक व्याघ की कथा ६. वीरसेन नामक राजा की कथा
१०. कर्पूरतिलक नामक हाथी की कथा   
#### द्वितीय भाग-सुहृद्भेद  
१. वर्द्धमान नामक वणिक्, सञ्जीवक नामक वृषभ तथा दमनक एवं करटक नामक
श्रृगालों की कथा २. कीलोत्पाटी वानर की कथा। ३. कर्पूरपटक नामक रजक की कथा ४. दुर्दान्त नामक सिंह तथा दधिकर्ण नामक विडाल की कथा ५. घण्टाकर्ण नामक राक्षस का प्रवादमूलक आतङ्क तथा एक कुट्टनी द्वारा उसके
आतंक से नागरिकों की मुक्ति। ६. कन्दर्पकेतु नामक संन्यासी, एक वणिक्, ग्वाला और उसकी व्यभिचारिणी स्त्री की
कथा-उसमें अनुरक्त एक दण्डनायक तथा उसके पुत्र की कथा ७. काकदम्पती और कृष्णसर्प की कथा ८. दुर्दान्त नामक सिंह तथा एक सियार की कथा ६. टिटहरी के जोड़े तथा समुद्र की कथा
#### तृतीय भाग-विग्रह  
१. हिरण्यगर्भ नामक राजहंस, चित्रवर्ण नामक मयूर तथा दीर्घमुख नामक बगुले की
कथा।
२३३
उपदेशात्मक एवं नीतिमूलक कथा-ग्रन्थ
२३३ २. पक्षी और बन्दरों की कथा । ३. बाघ का खोल ओढ़कर खेत चरने वाले धोबी के गदहे की कथा। ४. हाथियों का झुण्ड एवं बूढे खरगोश की कथा ५. हंस, कौआ और एक पथिक की कथा ६. कौआ, पथिक और एक ग्वाले की कथा ७. एक बढ़ई, उसकी व्यभिचारिणी स्त्री और उसके जार की कथा। ८. नील में रंगे हुए एक सियार की कथा - ६. वीरवर नामक राजपुत्र एवं उसके द्वारा अपने पुत्र के बलिदान की कथा। १०. चूडामणि नामक क्षत्रिय, नापित तथा भिक्षुक की कथा

#### चतुर्थ भाग-सन्धि  
१. हंस और मयूर के मेल की कथा २. संकट एवं विकट नामक हंस तथा उनके मित्र कम्बुग्रीव नामक कच्छप की कथा ३. अनागत-विधाता, प्रत्युत्पन्नमति तथा यद्भविष्य नामक मत्स्यों की कथा। ४. समुद्रदत्त नामक वणिक्, रत्नप्रभा नामकी उसकी व्यभिचारिणी स्त्री और उनके सेवक
की कहानी ५. बगुले, साँप एवं नेवले की कथा ६. महातपा नामक मुनि तथा चूहे की कथा ७. वृद्धबक, कर्कट एवं मत्स्यों की कथा ८. देवशर्मा नामक ब्राह्मण और कुम्हार की कथा ६. सुन्द एवं उपसुन्द नामक दो दानवों की कथा १०. एक ब्राह्मण एवं तीन धूत्तों की कथा। ११. मदोत्कट नामक सिंह और उसके तीन सेवकों कौआ, बाघ एवं सियार की कथा १२. मन्दविष नामक सर्प एवं मेढकों की कथा १३. माधव नामक ब्राह्मण और उसके द्वारा पालित नेवले की कथा।
#### हितोपदेश के कुछ पद्यरत्न
काव्यशास्त्रविनोदेन कालो गच्छति धीमताम् । व्यसनेन च मूर्खाणां निद्रया कलहेन वा।।१०१।।
बुद्धिमान् व्यक्तियों का समय काव्य एवं शास्त्र की विनोदपूर्ण गोष्ठियों में बीतता है , परन्तु मूखों का समय जुआ, परनिन्दा, मद्यपान प्रभृति व्यसनों से, अतिनिद्रा से अथवा
कलह से बीतता है।
२३४
भरनाक गद्य-खण्ड समितिः । प्राणा यथात्मनोऽभीष्टा भूतानामपि ते तथा। पिता का
आत्मौपम्येन भूतेषु दयां कुर्वन्ति साधवः ।।१०१२।। जिस प्रकार अपने प्राण अभीष्ट होते हैं उसी प्रकार अन्यान्य प्राणियों को भी अपने प्राण अभीष्ट होते हैं। सज्जन लोग अपने ही समान प्राणियों पर दया करते हैं।
मणिर्जुठति पादेषु काचः शिरसि धार्यते। यथैवास्ते तथैवास्तां काचः काचो मणिर्मणिः।।२०६८।।
मणि पैरों पर लोटता है और काच का टुकड़ा मस्तक पर रक्खा जाता है। जो जहाँ है वहीं रहे परन्तु काच काच ही है और मणि मणि ही है।
लुब्धमर्थेन गृहणीयात् स्तब्धमञ्जलिकर्मणा।
मूर्ख छन्दानुरोधेन तत्त्वार्थेन च पण्डितम्।। ४.१०३।। लोभी को धन से वश में करना चाहिए, घमण्डी को हाथ जोड़कर वश में लाना चाहिए। मूर्ख को उसकी इच्छा का अनुपालन कर वश में लाना चाहिए और पण्डित को सत्यभाषण के द्वारा वश में कर लेना चाहिए।
### पुरुषपरीक्षा
महाकवि विद्यापति-विरचित 'पुरुष-परीक्षा' उपदेशात्मक संस्कृत कथा-साहित्य का एक अत्यन्त ही महत्त्वपूर्ण ग्रन्थ है। इसकी भूयसी विशेषता यह है कि इसमें मानवेतर पशु-पक्षी जैसे पात्रों के स्थान पर वर्तमान कलियुग में उत्पन्न पुरातन एवं समसामयिक आदर्श चरित्रों को प्रस्तुत किया गया है। कथा-विन्यास के क्रम में ग्रन्थकार ने उदाहरण-प्रत्युदाहरण की युग्म-शैली का अवलम्बन कर अपने पात्रों के चरित्रगत श्वेत-श्याम पक्षों के उन्मीलन के द्वारा सद्गुणों की उपादेयता तथा अवगुणों की हेयता को रेखाङ्कित किया है।
ग्रन्थ का नाम-'पुरुष-परीक्षा' है जो यादृच्छिक न होकर पूर्ण रूप से सार्थक है। ग्रन्थकार की मान्यता है कि पुरुष वही है जिसके व्यक्तित्व में वीरता, सुबुिद्धि, विद्या तथा पुरुषार्थ-चतुष्टय का समन्वय प्राप्त होता है। इससे रहित व्यक्ति केवल आकार-प्रकार से पुरुष की भाँति दीख पड़ता है-पुरुषाभास है, बिना पूँछ और सींग का पशु ही है। इस ग्रन्थ के अध्ययन से यथार्थ पुरुष के परीक्षण की दृष्टि प्राप्त होती है और इसी में इसके नामकरण की सार्थकता है।
ग्रन्थ के मङ्गलाचरण के क्रम में आदिशक्ति की वन्दना के अनन्तर ग्रन्थकार ने कथा-प्रबन्ध का उपक्षेप करते हुए कहा है कि एकबार जब चन्द्रातपा नगरी के राजा पारावार ने अपनी सर्वगुणसम्पन्न पुत्री के अनुरूप वर की अर्हता के विषय में मुनिवर सुबुद्धि से प्रश्न किया तब उन्होंने कहा कि वीरता, सुबुद्धि, सद्विद्या तथा पुरुषार्थ से युक्त
उपदेशात्मक एवं नीतिमूलक कथा-ग्रन्थ
२३५ पुरुष ही वास्तविक पुरुष है। अतः ऐसे पुरुष को ही कन्या-प्रदान किया जाय। इसी सन्दर्भ में ऐसे आदर्श पुरुषों के पचिययार्थ मुनिवर सुबुद्धि द्वारा आख्यात कथाओं का उपन्यास इस
ग्रन्थ में किया गया है। इस ग्रन्थ की रचना का समय ईसा की चौदहवीं सदी है जिसके अन्तर्गत तुलुष्कों के निरन्तर आक्रमण के कारण तत्कालीन मिथिला का राजनैतिक, सांस्कृतिक, सामाजिक एवं धार्मिक जनजीवन विशृङ्खल हो उठा था। ऐसे विप्लवसङ्कुल विषम काल में बर्बर विधर्मी आक्रान्ताओं के निष्ठुर उत्पीड़न एवं अत्याचार से भीत-सन्त्रस्त जनता के मानस में महाकवि विद्यापति ने अपने इस पुरुषार्थोपदेश से दीप्त कथाग्रन्थ के द्वारा नवजागरण के दिगन्त प्रसारी शङ्खनाद का उद्घोष किया है। विद्यापति का स्पष्ट अभिमत है कि शास्त्रविद्या की अपेक्षा शस्त्रविद्या श्रेष्ठतर है, वयोंकि शस्त्रबल से रक्षित राष्ट्र में ही शास्त्रविद्या का विकास सम्भव हो पाता है
प्रस्तुत कथाग्रन्थ में चार परिच्छेद हैं जिनमें प्रथम परिच्छेद के अन्तर्गत उदाहरण -कथा की कोटि में दानवीर विक्रमादित्य, युद्धवीर कर्णाट-राजकुमार मल्लदेव, दयावीर रणथम्भौर-नरेश हम्मीरदेव तथा सत्यवीर चौहान वंशी चाचिकदेव की कथाएँ निबद्ध की गयी हैं और प्रत्युदाहरण-कथा की कोटि में चोर, भीरु, कृपण तथा आलसी की कथाएँ प्रस्तुत की गयी हैं। द्वितीय परिच्छेद के अन्तर्गत उदाहरण-कथा की कोटि में प्रतिभासम्पन्न विशाख, मेधावी कोकपण्डित तथा कर्णाट नरेश हरिसिंहदेव के सुबुद्धि-सम्पन्न मन्त्री गणेश्वर की कथाओं का आख्यान किया गया है। इनके प्रत्युदाहरण के रूप में कुबुद्धि-कथा के अन्तर्गत वञ्चक एवं पिशुन की कथाएँ तथा अबुद्धि-कथा के अन्तर्गत जन्मबर्बर एवं सङ्गबर्बर की कथाएँ प्रस्तुत की गयीं हैं। तृतीय परिच्छेद में सविद्य-कथा के उदाहरण के रूप में धारा-नगरी-निवासी शस्त्रविद्य सिंहल नामक क्षत्रिय धनुर्धर, शास्त्रविद्य ज्यौतिषी वराहमिहिर, वैद्य हरिश्चन्द्र एवं मीमांसक शबरस्वामी की कथाएँ प्राप्त होती हैं। इसी परिच्छेद में वेदविद्य कथा के साथ लोकविद्य कथा और उभयविद्य कथा का निबन्धन किया गया है। इनके प्रधान पात्र क्रमशः वेदशर्मा, शकटार एवं चाणक्य हैं। तत्पश्चात् उपविद्य-कथा के अन्तर्गत उदाहरण-कथाकोटि में चित्रविद्य मूलदेव, गीतविद्य कलानिधि, नृत्यविद्य गन्धर्वनामक नट, इन्द्रजालविद्य पक्षधर, पूजितविद्य एक अज्ञात नामक कवि तथा हासविद्य तस्कर की कथाएँ प्राप्त होती हैं। इनके अतिरिक्त प्रत्युदाहरण-कथा-कोटि में अवसन्न-विद्य वाग्विलास-नामक कवि, विद्याविहीन रविधर-नामक ब्राह्मण तथा खण्डितविद्य कुशशर्मा-नामक दम्भी ब्राह्मण की कथाएँ प्रस्तुत की गयी हैं। चतुर्थ परिच्छेद के अन्तर्गत धर्म, अर्थ, काम एवं मोक्ष जैसे पुरुषार्थ-चतुष्टय से सम्बद्ध कथाओं का उपन्यास किया गया है। इनमें धर्म से सम्बद्ध कथाओं में तत्त्वज्ञानी बोधि नामक कायस्थ, तमोगुणी धार्मिक श्रीकण्ठ नामक ब्राह्मण तथा पापकर्म के लिए पश्चात्तापपूर्वक पुण्यार्जनपरायण राजकुमार२३६
गद्य-खण्ड
रत्नाङ्गद की कथाएँ निबद्ध की गयीं हैं। अर्थमूलक कथाओं में न्यायपूर्वक उपार्जित धन का दान एवं भोग में व्यय करने वाले महाराज देव-नामक महेच्छ धनिक की कथा, भविष्य में प्राप्त होने वाले धन की प्रत्याशा में संचित धन का व्यय करने वाले प्रचुरवसु-नामक मूढ धनिक की कथा, कुलक्रमागत वृत्ति को छोड़कर एक साथ बहुत से उद्यमों द्वारा बहुत सा धन एकत्र कर लेने की दुष्पूर तृष्णा से ग्रस्त एक माली की कथा तथा शूरता के बल से उपार्जित सम्पदा का रक्षणावेक्षण करते हुए वीरपराक्रम-नामक राजा की कथा जिसने दूरदर्शिता के साथ लक्ष्मी से यह वरदान प्राप्त कर लिया था कि उसके पुत्रों में राज्य के लिए कभी कलह न होने पावे, निबद्ध की गयी हैं। काम-कथा के अन्तर्गत अनुकूल नायक राजा शूद्रक की कथा, दक्षिण नायक गौडनरेश लक्ष्मणसेन की कथा, विदग्धनायक महाराज विक्रमादित्य की कथा, धूर्त नायक शशी की कथा तथा विद्या एवं बुद्धि से सम्पन्न होने पर भी अपनी प्रेयसी पटरानी शुभदेवी के वशीभूत रहने के कारण अपने राज्य एवं प्राणों को गँवा देने वाले महाराज जयचन्द्र की कथा प्राप्त होती है। मोक्ष-कथा के अन्तर्गत निर्बन्धपरायण मुमुक्षु, विवेकशर्मा की कथा, निःस्पृहमुमुक्षु कृष्ण-चैतन्य की कथा तथा लब्धसिद्धि मुमुक्षु, योगिवर्य भर्तृहरि की कथा प्रस्तुत की गयी हैं और इसी कथा के साथ ग्रन्थ समाप्त हो जाता है।
इस कथाग्रन्थ में विन्यस्त कथाओं के उपर्युक्त नामनिर्देश से यह स्पष्ट हो जाता है कि संस्कृत भाषा के माध्यम से उदीयमान पीढ़ी को लोकनीति, दण्डनीति एवं चतुर्वर्ग के उपदेशों के द्वारा समसामयिक सन्दर्भ में नवचेतना प्रदान करना ग्रन्थकार का मूलभूत उद्देश्य था। यही कारण है कि इसकी भाषा असाधारण रूप से सरल एवं हृदयग्राही है। यहाँ गद्यमय सन्दर्भ में कथा का प्रवाह अबाध गति से अग्रसर होता जाता है जिसके अन्तर्गत स्थान-स्थान पर मनोहर श्लोकों का विन्यास किया गया है। विद्यापति-वाङ्मय के सुधी समीक्षकों के अनुसार इनकी सूक्तियाँ संस्कृत सूक्ति-साहित्य के अनमोल रत्न हैं।
### विद्यापति के कतिपय सुभाषित
वीरः सुधीः सविद्यश्च पुरुषः पुरुषार्थवान्।
तदन्ये पुरुषाकाराः पशवः पुच्छवर्जिताः।। वीरता, सद्बुद्धि, विद्या और पुरुषार्थ युक्त पुरुष ही वास्तव में पुरुष है। बाकी लोग तो पुरुष के आकार में बिना पूँछ के पशु ही हैं।
पुरुषं साहसक्लेशादर्जनायासकारिणम् । लक्ष्मीर्विमुञ्चति क्वापि विद्याभ्यस्ता न मुञ्चति।।
ALD
हैं
उपदेशात्मक एवं नीतिमूलक कथा-ग्रन्थ
२३७ साहस और क्लेश सहकर अर्थोपार्जन के आयास में संलग्न, व्यक्ति को लक्ष्मी कभी छोड़ भी देती है, परन्तु भली-भाँति अभ्यस्त विद्या कभी भी साथ नहीं छोड़ती है।
स्वभावाच्छस्त्रविद्यायाः शास्त्रविद्या कनीयसी।
शस्त्रेण रक्षिते राष्ट्र शास्त्रचिन्ता प्रवर्त्तते।। शास्त्र विद्या की अपेक्षा अपने स्वगत वैशिष्ट्य के कारण शास्त्रविद्या, न्यूनकोटिक है क्योंकि शस्त्रबल से सुरक्षित राष्ट्र में ही शास्त्रीय चिन्तन का विकास हो पाता है।
नानारससमाकीर्णा शब्दार्थगुणमण्डिता।
आराधयति वाग्देवी सकर्णहृदयं न किम् ।। नवसङ्ख्यक रसों से आप्लावित तथा शब्दनिष्ठ एवं अर्थनिष्ठ गुणों से विभूषित वाग्देवी (कवि की वाणी) भला किस श्रोत्रसंम्पन्न व्यक्ति को सन्तुष्ट नहीं करती हैं ?
सम्वर्धनञ्च साधूनां दुष्टानाञ्च विमर्दनम्।
राजधर्म बुधाः प्राहुर्दण्डनीतिविचक्षणाः।। सज्जनों के सम्वर्धन और दुष्टों के विमर्दन को ही दण्डनीति के विद्वानों ने राजा का कर्त्तव्य कहा है।
अपि शास्त्रविदो धीराः शुद्धाः संसारनिस्पृहाः। वामा-कटाक्ष-सम्पर्कात् के न स्युः स्मरकिङ्कराः।।
शास्त्रों में निष्णात धैर्य सम्पन्न, शुद्धस्वभाव तथा संसार वासना से निःस्पृह कौन रमणी के कटाक्ष का पात्र होने पर काम के किङ्कर नहीं हो जाते हैं ?
यावल्लौल्यं वसति हृदये यावदर्थाभिलाषो यावच्चेतः कुसुमविशिखत्रासमङ्गीकरोति। यावत्सर्वेष्वपि समतया हेतुहीना न मैत्री तावन्नात्मा परमगहनो हन्त! सम्वित्तिमेति।।
जब तक चित्त में चञ्चलता का निवास है, जबतक धन की तृष्णा है, जबतक चित्त में पुष्पधन्वा काम के बाणों का भय विद्यमान है और जबतक सभी प्राणियों के प्रति समान रूप से अकारण मैत्री का भाव उत्पन्न नहीं होता है तबतक यह अतिदुर्जेय आत्मतत्त्व का बोध सम्भव नहीं हैं।
## मनोरञ्जक कथाएँ
### बृहत्कथा
संस्कृत कथा-साहित्य के अन्तर्गत मनोरञ्जक कथा की कोटि में गुणाढ्य-विरचित सम्प्रति-नामशेष बृहत्कथा की ख्याति सुमेरुशिखर के समान देदीप्यामान है। पुरातन भारतीय कथा की विस्मयावह कल्पनाओं के इन्द्रधनुषी कान्ति-वैभव से विभासित यह ग्रन्थ पैशाची प्राकृत में निबद्ध किया गया था। भारतीय कथा-साहित्य के क्षेत्र में इसकी अनुपम गुणवत्ता के प्रति जागरूक डॉ. कीथ ने इसकी अनुपलब्धि को भारतीय कथा-साहित्य की एक अपूरणीय एवं गम्भीर क्षति कहा है। उनके अनुसार यह अद्भुतार्थ कथाग्रन्थ अपने गुणोत्कर्ष के कारण महाभारत एवं रामायण की समशीर्षिका का अधिकारी था।
संस्कृत के महाकवियों द्वारा प्रस्तुत बृहत्कथा के सोल्लास नाम-सङ्कीर्तन एवं प्रशस्तिपूर्ण उद्गारों में इसकी असाधारण मनोहारिता की सुस्पष्ट अभिव्यक्ति प्राप्त होती है। बाणभट्ट के अनुसार बृहत्कथा के अन्तर्गत लोकमानस में विस्मय के उद्भावक तत्त्वों का आधिक्य था तथा इसकी ख्याति काममूलक कथाओं की बहुलता के कारण सर्वत्र लब्ध-प्रसर थी। उद्योतन सूरि के अनुसार गुणाढ्य को ब्रह्मा कहा गया है जिनके मुख में बृहत्कथा के रूप में साक्षात् सरस्वती निवास किया करती थीं। इन्होंने बृहत्कथा को अशेष कलाओं का आवास कहा है। आचार्य दण्डी ने इसे भूतभाषा (पैशाची) में निबद्ध कथाग्रन्थ कहा है जिसकी विषयवस्तु में अद्भुत रस की प्रधानता थी। धनपाल के अनुसार बृहत्कथा रूपी-सागरसे एक-एक बिन्दु-प्रमाण जल लेकर विरचित अन्यान्य कथाएँ उसकी सरस-मनोहर रचना के समक्ष मलिन एवं जीर्ण-शीर्ण वस्त्रखण्डों से निर्मित कन्था की भाँति ही थी।' __अद्वितीय कथाकार के रूप में गुणाढ्य का कीर्ति-सौरभ सागरमेखलावेष्टित भारतभूमि की सीमा का अतिक्रमण कर द्वीपान्तर में भी प्रसृत्वर हो उठा था। इसके साक्ष्य में ईसा की बारहवीं सदी के अन्तर्गत कम्बोडिया (कम्बुज देश) में उपलब्ध महाराज यशोवर्मा के एक ताम्रपत्र पर उत्कीर्ण संस्कृत-लेख का उल्लेख अत्यन्त महत्त्वपूर्ण है जिसमें गुणाढ्य को 'प्राकृतप्रिय' कहा गया है।
गुणाढ्य का जीवन-वृत्त कल्पना से अनुरञ्जित किम्वदन्ती के रूप में हमें प्राप्त होता है जिसका वर्णन कथासरित्सागर, बृहत्कथामञ्जरी एवं हरचरित-चिन्तामणि में किया गया है। तदनुसार, गुगाढ्य ईसा की दूसरी सदी के सुप्रसिद्ध सातवाहन-नदेश हाल के
१. सत्यं बृहत्कथाम्भोधेर्बिन्दुमादायसंस्कृताः। तेनेतरकथाकन्थाः प्रतिभान्ति तदग्रतः ।।
(कथासरितसागर भूमिका पृ. ६)
मनोरञ्जक कथाएँ
२३६ सभापण्डित थे। एक बार उनकी संस्कृत-विदुषी रानी ने जलविहार के क्रम में क्लान्त होकर कहा-“मोदकैः परिताडय।" सन्धिज्ञान से रहित राजा ने इस पर लड्डुओं को मंगवा कर रानी को उनसे मारना प्रारम्भ कर दिया। राजा के संस्कतविषयक अज्ञान पर रानी ने उपहासपूर्वक कहा "तुम कितने बड़े मूर्ख हो कि मोदक शब्द का मा+उदक यह सन्धिविच्छेद तक करना नहीं जानते। भला जलकेलि के प्रकरण में कथित 'मोदकैः' का अर्थ 'लड्डुओं' से तुमने कैसे समझ लिया ?"
इस घटना से राजा को अपने संस्कृत के अज्ञान पर बड़ा खेद हुआ। उन्होंने अपने सभास्थित विद्वानों से अनुरोध किया कि उनमें से कोई उन्हें संस्कृत-व्याकरण सिखला दे। इस पर गुणाढ्य ने छह वर्षों में व्याकरण की शिक्षा प्रदान करने की बात कही, परन्तु शर्ववर्मा नामक एक अन्य विद्वान् ने दो ही वर्षों में व्याकरण की शिक्षा सम्पन्न कर देने का वादा दिया। इस पर गुणाढ्य ने घोषणा की कि यदि ऐसा हुआ तो वह संस्कृत-भाषा का सदा के लिए परित्याग कर देगा। राजा को अल्पकाल में व्याकरण का ज्ञान प्रदान करने के लिए शर्ववर्मा ने 'कातन्त्र व्याकरण' की रचना की और उसकी सहायता से उसने राजा को दो ही वर्षों में व्याकरण में निपुण बना दिया। मामा का इसे देखकर गुणाढ्य ने अपनी पूर्व-घोषणा के अनुसार संस्कृत भाषा का परित्याग कर दिया और वैराग्यवश वानप्रस्थ की जीवनचर्या अपना ली। घनघोर जंगल के बीच एक आरण्यक के रूप में वास करते हुए उसने पैशाची भाषा के माध्यम से सात लाख श्लोकों में निबद्ध बृहत्कथा (बड्ढकहा) की रचना की और उसे अपने शिष्य के द्वारा अपने पूर्व-संरक्षक राजा सातवाहन के सम्मुख अनुमोदनार्थ प्रस्तुत किया, परन्तु पैशाची भाषा में रचित होने के कारण उसने उसे तिरस्कृत कर दिया। इस वृत्तान्त से गुणाढ्य को अत्यन्त दुःख हुआ और वह हताश होकर अपनी कथाकृति के एक-एक पृष्ठ को पढ़कर उसे अग्नि में समर्पित करने लगा। कहते हैं उस कथा से आकृष्ट होकर वन के सारे पशुपक्षी खाना-पीना छोड़कर उसके चतुर्दिक एकत्र हो उसके कथामृत के पान में निमग्न हो गये थे। तत्पश्चात् जब राजा को यह वृत्तान्त विदित हुआ तबतक तो छः लाख श्लोक अग्निदेव को समर्पित किये जा चुके थे। अन्ततोगत्वा अपने शिष्यों के अनुरोध पर गुणाढ्य ने नरवाहनदत्त के चरित से सम्बद्ध अन्तिम लक्षश्लोकात्मक अंश नहीं जलाया। यह मूल बृहत्कथा ईसा की बारहवीं सदी तक विद्यमान थी। दक्षिण भारत के गुम्मा रेड्डीपुर नामक स्थान से प्राप्त एक ताम्रपत्राङ्कित अभिलेख के साक्ष्य से ज्ञात होता है कि दुर्विनीत नामक राजा ने मूल बृहत्कथा का संस्कृत रूपान्तर प्रस्तुत किया था जो अब उपलब्ध नहीं है। 12 बृहत्कथा की मूलकथा के वस्तुविन्यास के सम्बन्ध में समीक्षकों ने निम्नांकित क्रम की सम्भाव्यता व्यक्त की है :
।
२४०
गद्य-खण्ड (क) कथापीठ जिसमें महाराज उदयन और उनकी रानियों की कथाओं का निबन्धन किया
गया होगा। (ख) कथामुख जिसमें कथा का आख्यान करनेवाले नरवाहनदत्त और मदनमंजुका की
प्रेमकथा निबद्ध की गयी होगी। (ग) · मुख्य कथावस्तु जिसमें विद्याधर-विशेषद्वारा अपहृत मदनमंजुका के अन्वेषण में निर्गत
नरवाहनदत्त ने देश-देशान्तर का परिभ्रमण किया होगा तथा अपने पराक्रम के
फलस्वरूप हर बार एक-एक कन्या से विवाह किया होगा। (घ) उपसंहार जिसमें मदनमंजुका से नरवाहनदत्त के पुनर्मिलन के साथ ही उसके द्वारा
विद्याधर पद के लाभ का वर्णन किया गया होगा।
पुराण-प्रथित गोदावरी नदी के सुरम्य तटवर्ती प्रतिष्ठानपुर के निवासी गुणाढ्य ने बृहत्कथा की रचना जिस सातवाहन-नरेश हाल के राज्यकाल में की थी, वह काल, डॉ. वासुदेवशरण अग्रवाल के अनुसार, सार्थवाहों और सांयात्रिकों की इतिहास-विश्रुत सक्रियता का काल था। उस समय के स्थलमार्ग सार्थवाहों के शकट-चक्रों के कूजन से अहर्निश मुखर रहा करते थे तथा सागर का दिगन्त प्रसारी वक्ष वाणिज्य के उद्देश्य से निर्गत उत्साही सांयात्रिकों की पोत-परम्परा से व्याप्त रहा करता था। बृहत्तर भारत की इन यात्राओं के क्रम में सार्थवाहों एवं सांयात्रिकों द्वारा स्वानुभूत विविध-विषयावगाही साहसिक एवं रोमांचक घटनाचक्रों को गुणाढ्य ने अपनी नवनवोन्मेषशालिनी प्रज्ञा के संस्पर्श से एक विलक्षण कथाग्रन्थ में परिणत कर दिया।
__परवर्ती काल में मूल बृहत्कथा के आधार पर उसकी चार वाचनाएँ प्राप्त होती हैं जिनमें तीन संस्कृत में और एक महाराष्ट्री प्राकृत में निबद्ध उपलब्ध होती है। यहाँ प्रसङ्ग के अनुरोध से इनके संक्षिप्त विवरण प्रस्तुत हैं :
#### (क) बृहत्कथाश्लोकसङ्ग्रह
भारतीय लोकमानस पर बृहत्कथा के प्रभावोत्कर्ष को ध्यान में रखते हुए बुधस्वामी ने 'बृहत्कथाश्लोकसंग्रह नामक ग्रन्थ की रचना ईसा की पाँचवीं सदी के आस-पास सम्पन्न की। इसमें कुल अट्ठाइस सर्ग हैं परन्तु यह एक अपूर्ण ग्रन्थ है। कथासरित्सागर में नरवाहनदत्त के अट्ठाइस विवाहों के वर्णन हैं जिनमें से यहाँ केवल छः विवाहों की ही कथा प्राप्त होती है। गुप्तकालीन सभ्यता और संस्कृत के प्रभाव का अनुरञ्जन इस ग्रन्थ में स्पष्टतः देखा जा सकता है। उल्लास, साहस एवं ओजस्विता से आविष्ट जीवन की पराक्रमपूर्ण सक्रियता का इसकी कथाओं में नितान्त जीवन्त शैली में वर्णन किया गया है जिसके अन्तस्तल में प्रेम की मन्दाकिनी निरन्तर प्रवाहशील दृष्टिगोचर होती है। यहाँ
१. कथासरित्सागर (प्रथम खण्ड) भूमिका पृ. १
मनोरञ्जक कथाएँ
२४१ भाग्यचक्र के आकस्मिक आवर्तन-विवर्त्तन से आनेवाली विषम परिस्थितियों में भी साहस एवं उत्साह से समुच्छल पात्रों के चरित्र-चित्रण की रेखाएँ असाधारण वर्ण-विच्छित्ति से देदीप्यमान उपलब्ध होती हैं। यह ग्रन्थ मूल बृहत्कथा की नेपाली वाचना के नाम से प्रसिद्ध है। इसका प्रथम प्रकाशन फ्रेञ्च-अनुवाद के साथ फ्रेञ्च विद्वान् श्रीलाकोत ने १६०८ में पेरिस से किया था। कथा-साहित्य के समीक्षकों की सम्मति में बृहत्कथाश्लोकसंग्रह मूल बृहत्कथा में विन्यस्त कथाओं का अधिक विश्वसनीयता के साथ प्रतिनिधित्व करता है। __ इस कथाकाव्य के प्रारम्भ में उज्जयिनी नगरी के प्रशस्ति-वर्णन के अनन्तर वहाँ के महाराज महासेन प्रद्योत के निधन का उल्लेख किया गया है। तत्पश्चात् उसका पुत्र गोपाल सिंहासनारूढ होता है, परन्तु पितृघाती होने के दुर्यश से खिन्न होकर वह सिंहासन का परित्याग कर देता है और उसका अनुज पालक राज्यासन पर बैठता है। कुछ दिनों के बाद उसके भी राज्यपरित्याग के अनन्तर अवन्तिवर्द्धन को हम राजसिंहासन पर आसीन होकर मातङ्गकन्या सुरसमञ्जरी के साथ विहार-परायण देख पाते हैं। तत्पश्चात्, नीलगिरिपर्वत पर काश्यप-प्रभृति ऋषिओं के द्वारा पूछे जाने पर नरवाहनदत्त अपना आश्चर्यजनक आख्यान सविस्तर कह सुनाता है। इसके अन्तर्गत नरवाहनदत्त द्वारा विद्याधरेश्वर का पद पाकर असामान्य रूप-लावण्य से समलङ्कृत विविध कन्याओं के साथ विवाह-सौख्य की प्राप्ति का विशद वर्णन प्राप्त होता है।
आशा और उल्लासपूर्ण जीवन के प्रति अविचल आस्था, विस्मयावह साहसिक कृत्यों का प्राचुर्य, विविध प्रेम-प्रसङ्गों से मधुर एवं सुरभित पात्र-चरित्र तथा अनाहार्य-मनोहर वाग्विन्यास जैसी उल्लेखनीय विशेषताएँ इस श्लोकसंग्रह को असाधारण रूप से संस्कृत कथा-साहित्य में महत्त्वपूर्ण स्थान प्रदान करती हैं।
#### (ख) वसुदेव हिण्डी
सङ्घदास गणि द्वारा विरचित वसुदेव हिण्डी नामक प्राकृत गद्यकाव्य मूल बृहत्कथा पर आधृत होने के कारण उसकी जैन वाचना (प्राकृत वाचना) के नाम से प्रसिद्ध है। इसके वस्तु-विन्यास और शिल्पविधान पर जैन धर्म की आभा व्याप्त है। मूल कथाग्रन्थ की अपेक्षा इसमें निम्नांकित परिवर्तन प्राप्त होते है : १. यह जैन धर्मधारणा से अनुरंजित कथाग्रन्थ है। २. इसके नायक श्रीकृष्ण के पिता वसुदेव हैं, ३. इसकी कथा लम्भों में विभक्त है, ४. इसमें वसुदेव के उन्सीस विवाहों का वर्णन किया गया है, ५. कथोत्पत्ति, धम्मिल हिण्डी, पीठिका, मुख-प्रतिमुख और शरीर के नाम से छः भाग
हैं। इसका एक अन्तिम उपसंहार भी था, जो अब उपलब्ध नहीं होता है।
२४२
गद्य-खण्ड
६. मदनमंचुका की प्रणयकथा को श्रीकृष्ण के पुत्र साम्ब के साथ संलग्न किया गया है। ७. मदनमंचुका के स्थान पर यहाँ गणिकादारिका सुहिरण्या और राजकुमारी सोमश्री को प्रतिष्ठित किया गया है।
ग्रन्थनाम 'वसुदेव हिण्डी' शब्द में प्रयुक्त हिण्डी पद का अर्थ होता है हिण्डनव्यापार का कर्ता जो अपनी प्रकृति के अनुसार सांसारिक वस्तुओं का सूक्ष्मेक्षिकापूर्वक निरीक्षण करता हुआ सतत यात्रापरायण रहा करता है। प्रस्तुत ग्रन्थ की कथावस्तु की रूपरेखा पर ध्यान देने से यह बात स्पष्ट हो जाती है। जैन अनुश्रुति के अनुसार श्रीकृष्ण की पुरानी कथा में परिवर्तन करते हुए ग्रन्थकार संघदासगणि ने यहाँ उसके वर्णन के क्रम में कहा है कि एक बार वसुदेव का अपने अग्रज से वैमनस्य हो गया और वे गृहत्यागी होकर यायावर हो गये। इस क्रम में नाना-देश-देशान्तर में पराक्रम-प्रदर्शन करते हुए उन्होंने उन्तीस कन्याओं से विवाह किया जिनमें अन्तिम कन्या रोहिणी थी। अपने सुदीर्ध परिभ्रमण के बाद जब वे घर लौटे तब सौभाग्यवश उन्हें अग्रज का स्नेह प्राप्त हुआ और वे अपने परिवार के साथ आनन्दपूर्वक रहने लगे। एक समय प्रद्युम्न के उपहासगर्भ वचन से आवेश में आकर उन्होंने अपने उन्तीस विवाहों की रोमांचक कथाओं का सविस्तर आख्यान कर डाला। यही इस कथाग्रन्थ का शरीर स्थानीय मुख्य भाग है। या
__ इस कथाग्रन्थ का एक दूसरा खण्ड धर्मदासगणिद्वारा निबद्ध किया गया है जो मध्यम खण्ड के नाम से सुविदित है। इसकी रचना मूल ग्रन्थ की रचना के दो शतक पश्चात् की गयी है और यह अभी तक प्रकाशित नहीं हो पाया है। धर्मदासगणि के अनुसार वसुदेव ने एक सौ विवाह किये थे जिनमें से संघदासगणि ने विस्तरभय से केवल उनके उन्तीस विवाहों का ही वर्णन किया था। अतः उनके अवशिष्ट इकहत्तर विवाहों की कथाएँ यहाँ निवद्ध की गयीं हैं। ये कथाएँ मूल ग्रन्थ की समाप्ति के बाद प्रारम्भ न होकर उसकी अट्ठारहवीं कथा के बाद प्रारम्भ होती हैं जिससे धर्मदासगणि की यह रचना मूल ग्रन्थ के मध्य में अनुप्रविष्ट होने के कारण मध्यम खण्ड कहलाती है। 'मज्झिम खण्ड' के नाम से परिचित इस की पाण्डुलिपि लालभाई दलपतभाई प्राच्यविद्या शोधसंस्थान, अहमदाबाद में सुरक्षित है।
सुप्रसिद्ध जर्मन विद्वान् आल्सडोर्फ के अनुसार “वसुदेव हिण्डी गुणाढ्य की बृहत्कथा का प्राकृत-पर्याय है।" ईसा की तीसरी सदी के काल-खण्ड में संयुक्त लेखकत्व के अधीन महाराष्ट्री प्राकृत भाषा में रचित यह कथाग्रन्थ विश्वकथा-साहित्य में उल्लेखनीय स्थान रखता है। रोमाञ्चकारी साहसिक क्रियाकलाप, रहस्यमय वातावरण, उदात्त भूमि पर प्रतिष्ठित प्रेम की पावनता, रणाङ्गण की भीषणता, कूटनीति की कुटिल वीथियों तथा यौवनजनित कामराग के उन्मादपूर्ण आवेश के वैविध्यपूर्ण चित्रणों से मनोहर यह ग्रन्थ
जैन-धर्म की आधारभूत भावनाओं से अधिवासित है, अनुप्राणित है।
मनोरञ्जक कथाएँ
२४३
#### (ग) बृहत्कथामञ्जरी
काश्मीर-नरेश अनन्त के प्रतिष्ठित आस्थान-विद्वान् क्षेमेन्द्र-द्वारा गुणाढ्य की बृहत्कथा के आधार पर ईसा की ग्यारहवीं सदी की मध्यावधि में बृहत्कथामञ्जरी नामक पद्यबद्ध कथाग्रन्थ की रचना की गयी। इसे बृहत्कथा की 'काश्मीरी वाचना' कहा जाता है। इसकी कथावस्तु अट्ठारह लम्बकों (अध्यायों) में विभक्त है। मूलकथा के संक्षेपीकरण के प्रयास में मूलांश का परित्याग तथा कथाक्रम के पौर्वापर्य में परिवर्तन के फलस्वरूप उत्पन्न अस्पष्टता और निर्जीवता की क्षतिपूर्ति क्षेमेन्द्र ने अपनी आलङ्कारिक भाषा के द्वारा की है। यहाँ मूलकथा के साथ पच्चीस वेतालों की भी कथाओं का संयोजन किया गया है, जो स्वाभाविक न होकर बलात् आरोपित प्रतीत होता है। फिर भी उनके आख्यान-शिल्प में वास्तविकता के साथ काव्यकला की दीप्ति दृष्टिगोचर होती है। रामायण और महाभारत के विपुलायतन कथासंभार को रामायण-मञ्जरी एवं महाभारतमञ्री के रूप में प्रस्तुत करने के अनन्तर क्षेमेन्द्र ने गुणाढ्य की बृहत्कथा में निबद्ध कथाओं को बृहत्कथामञ्जरी के अभिनव नेपथ्य में प्रस्तुत कर भारतीय परम्परा में 'मञ्जरीकार' के रूप में प्रसिद्धि अर्जित की है। बृहत्कथामञ्जरी के अन्तर्गत विद्यमान विभिन्न लम्बकों के नाम तथा उनमें विन्यस्त प्रमुख कथाशीर्षक अधोलिखित हैं : १. प्रथम लम्बक-कथापीठ (गुणाढ्य का परिचय) २. द्वितीय लम्बक-कथामुख (उदयन-कथा) ३. तृतीय लम्बक-लावाणक (वासवदत्ता का अग्निकाण्ड में निधन) ४. चतुर्थ लम्बक-नरवाहन-जन्म (उदयन को नरवाहन नामक पुत्ररत्न की प्राप्ति जो
भविष्य में विद्याधरों का चक्रवर्तित्व प्राप्त करेगा) ५. पञ्चम लम्बक-चतुर्दारिका (शक्तिवेग नामक विद्याधर द्वारा आत्मवृत्तकथन के क्रम
में चार कन्याओं की प्राप्ति का वर्णन) ६. षण्ठ लम्बक-सूर्यप्रभ (सूर्यप्रभ द्वारा एक सामान्य राजा के पद से ऊपर उठकर
__सम्राट् पद की प्राप्ति के उपाख्यान का वर्णन) ७. सप्तम लम्बक-मदनमञ्चुका (नरवाहनदत्त का मदनमञ्चुका के साथ विवाह की कथा) ८. अष्टम लम्बक-वेला (मानसवेग नामक विद्याधर द्वारा मदनमञ्चुका का अपहरण) ६. नवम लम्बक-शशाङ्कवती (मदनमञ्चुका के वियोग से उदास नरवाहनदत्त के
सान्त्वनार्थ एक मुनि द्वारा शशांकवती के उपाख्यान का कथन) १०. दशम लम्बक-विषमशील (टेण्टाकराल, खण्ड कापालिक, यक्षिणींसमागम, कन्याचतुष्टय
प्राप्ति तथा मूलदेव प्रभृति की कथाएँ) ११. एकादश लम्बक-मदिरावती (नरवाहन के प्रति द्विजपुत्र द्वारा मदिरावती की प्राप्ति के
उपाख्यान का कथन)
२४४
गद्य-खण्ड
१२. द्वादश लम्बक-पद्मावती (गोमुख द्वारा नरवाहन के प्रति विद्याधरेश्वर मुक्ताफलकेतु
और पद्मावती की कथा का आख्यान) १३. त्रयोदश लम्बक-पञ्च (नरवाहन द्वारा पाँच विद्याधर-कन्याओं के साथ विवाह) १४. चतुर्दश लम्बक-रत्नप्रभा (नरवाहन द्वारा रत्नप्रभा के साथ विवाह, कर्पूरद्वीप की
यात्रा और वायुयान द्वारा प्रत्यावर्त्तन) १५. पञ्चदश लम्बक-अलङ्कारवती (नरवाहन द्वारा अलङ्कारवती से विवाह, श्वेतद्वीप की यात्रा तथा यहाँ भगवान् श्रीनारायण का दर्शन एवं स्तवन) १६. षोडश लम्बक-शक्तियशः (नरवाहन द्वारा शक्तियशस् नामक कन्याकी प्राप्ति) १७. सप्तदश लम्बक-महाभिषेक (नरवाहन द्वारा मन्दरदेव का पराजय, पाँच कुमारियों के साथ विवाह तथा उसका महाभिषेक) १८. अष्टादश लम्बक-सुरतमञ्जरी (अवन्तिवर्धन का सुरतमञ्जरी से विवाह)
इस प्रकार, भगवान् शङ्कर द्वारा अट्ठारह लम्बकों में वर्णित जिस कथा को पुष्पदन्तनामक गण के मुख से सुनकर काणभूति ने गुणाढ्य के समक्ष प्रस्तुत किया था उसका संस्कृत पद्यबद्ध आख्यान गुणाढ्य-रचित बृहत्कथा के आधार पर क्षेमेन्द्र की बृहत्कथामञ्जरी में प्राप्त होता है।
क्षेमेन्द्र के भाषाशिल्प एवं वर्णन कौशल से परिचित होने के लिए निम्नाकित कतिपय उद्धरण अवलोकनीय हैं :
अस्ति विद्याधरवधूविलासहसितद्युतिः। जाह्नवीनिर्झरोष्णीषः शर्वाणीजनको गिरिः।। यस्याश्मकूटसङ्घट्टविशीर्णपतनोत्थिताः। मुहूर्त्त तारकायन्ते व्योम्नि गङ्गाम्बुराशयः।।
• फेनहासविलासिन्यः फुल्लत्कुवलयेक्षणाः।
विभान्ति कटके यस्य तरङ्गिण्यो महीभृतः।। (१.२.६-११)
"विद्याधर-गण की वधुओं के विलासपूर्ण हास के समान समुज्ज्वल तथा गङ्गा के निर्झर रूपी उष्णीष से विभूषित हिमालय पर्वत को जगज्जननी पार्वती के पिता होने का गौरव प्राप्त है। जिसके शिला-समूह के ऊपर वेग से टकराकर बिखरी हुई गङ्गा के प्रवाह से उछल कर ऊपर की ओर उड़े सलिल-सीकर पलभर के लिए आकाश में नक्षत्र-पुञ्ज की भाँति दीख पड़ते हैं। फेन रूपी नयनोंवाली नदियाँ जिस पर्वत के मध्यभाग में शोभायमान हुआ करती हैं।"
मनोरञ्जक कथाएँ
२४५ अत्रान्तरे जलनिधिं प्रविष्टे वासरेश्वरे। बभूव रागिणी सन्ध्या नलिनीवनशालिनी।। तिमिरैरञ्जनश्यामैः श्यामावदनकुन्तलैः। चक्रवाकीवियोगाग्निधूमाभैरुत्थितं ततः।। नीलाम्बुजैरिवोत्सृष्टं भ्रमरैरिव मूर्छितम्। नीकण्ठरिवोद्गीणं चचार सुचिरं तमः।। अथादृश्यत चण्डीशजटामण्डलमण्डनम्। श्यामाकर्पूरतिलको रोहिणीरमणःशशी।। (६.२.८२८-८३२)
इसी समय सूर्य के पश्चिम-पयोधि में प्रविष्ट हो जाने पर मुद्रित कमलिनी-वनों से शोभित सन्ध्या रागरञ्जित हो गयी। उसके बाद काजल के समान श्यामवर्ण, रात्रि रूपी सुन्दरी के मुख पर लोटने वाले कुन्तल-स्वरूप तथा चकवी के वियोगानल से उत्थित धूमराशि की भाँति अन्धकार उदित हुआ। नीलोत्पल, भ्रमर तथा मयूरवृन्द से ही मानो निर्गत अन्धकार चारों ओर फैल चला। इसके बाद भगवान् शंकर के जटामण्डल का
आभूषण स्वरूप तथा रात्रि-वनिता के भाल का कर्पूरतिलक चन्द्रमा दीख पड़ा। और, इसके बाद, तड़-तड़-तड़ाक् की कठोर ध्वनि के साथ पोत के सारे बन्धन टूट गये, पोत भी टूट गया और उसके साथ ही सारे सांयात्रिकों के हृदय भी टूट गये।"
क्षेमेन्द्र की स्वाभाविक आसक्ति है अलङ्कृत वाक्याविन्यास में और वे वर्ण्यविषय को पल्लवित करने में अपनी रुचि का अनुगमन करते हैं। प्रस्तुत उद्धरण उनकी वाचिक भगिमा, नेपथ्यसज्जा तथा सम्प्रेषण-शिल्प के प्रशंसनीय निदर्शन हैं।
#### (घ) कथासरित्सागर
कश्मीर के निवासी सोमदेव द्वारा बृहत्कथा पर आधृत कथासरित्सागर नामक पद्यबद्ध संस्कृत कथाग्रन्थ की रचना १०६३ ई. से लेकर १०८१ ई. की मध्यावधि में की गयी। इसे बृहत्कथा की द्वितीय 'काश्मीरी वाचना' कहा जाता है। इसकी रचना ग्रन्थकार ने कश्मीर-नरेश अनन्त की रानी सूर्यमती के मनोरञ्जन के उद्देश्य से किया था। यह बृहत्कथा की अन्तिम वाचना है। सम्पूर्ण ग्रन्थ १८ लम्बकों में विभक्त है जिनके अन्तर्गत १२४ त
के समग्र श्लोकों की सङ्ख्या २१,३८८ है। सोमदेव ने कथा के प्रारम्भ में प्रस्तुत ग्रन्थ की वस्तु-योजना के सम्बन्ध में विनम्रतापूर्वक सूचित किया है-“यह ग्रन्थ मूलग्रन्थ के सर्वथा अनुरूप है और इसमें लेशमात्र भी व्यतिक्रम नहीं है। मूलग्रन्थ में वर्णित कथाओं को यहाँ संक्षिप्त रूप में प्रस्तुत किया गया है। मूल भाषा पैशाची के स्थान पर संस्कृत भाषा का प्रयोग किया गया है। अपने सामर्थ्य के अनुसार औचित्य एवं अन्वय-कथाओं के पारस्परिक सम्बन्ध-की मैंने रक्षा की है। यहाँ काव्य-सौष्ठव के उतने ही अंश की योजना की गयी है, जितने से कथारस के आस्वाद में२४६
गद्य-खण्ड
अवरोध न उत्पन्न हो जाय। इस ग्रन्थ की रचना मैंने विदग्धता की ख्याति प्राप्त करने के उद्देश्य से नहीं की है, प्रत्युत मूल ग्रन्थ की अनेकानेक कथाओं के समूह को स्मृति में संजोकर रखने के लिए की है।"
यथामूलं तथैवैतन्न मनागप्यतिक्रमः। ग्रन्थविस्तरसंक्षेपमात्रं भाषा च भिद्यते।।
औचित्यान्वयरक्षा च यथाशक्ति विधीयते। कथारसाविघातेन काव्यांशस्य च योजना।।। वैदग्ध्यख्यातिलोभाय मम नैवायमुद्यमः।
किन्तु नानाकथाजालस्मृतिसौकर्यसिद्धये।। (१.१.१०-१२) ग्रन्थकार ने इसके अनन्तर कथावस्तु के विभाजन का क्रम एवं कथ्य का परिचय इस प्रकार दिया है : प्रथम लम्बक
कथापीठ द्वितीय लम्बक -
कथामुख तृतीय लम्बक सम्बक
- लावाणकर चतुर्थ लम्बक
नरवाहनदत्त की गाथा पञ्चम लम्बक
चतुर्दारिका षष्ठ लम्बक
मदनमञ्चुका
सप्तम लम्बक
रत्नप्रभा
अष्टम लम्बक
सूर्यप्रभा
नवम लम्बक
अलङ्कारवती दशम लम्बक
शक्तियशाः
एकादश लम्बक
- वेला द्वादश लम्बक
शशाङ्कवती त्रयोदश लम्बक
मदिरावती चतुर्दश लम्बक पञ्चदश लम्बक
महाभिषेक
षोडश लम्बक
सुरतमञ्जरी
सप्तदश लम्बक
पद्मावती
अष्टादश लम्बक
विषमशीला
२४७
मनोरञ्जक कथाएँ आद्यमत्र कथापीठं कथामुखमतः परम्। अब ततो लावानको नाम तृतीयो लम्बको भवेत्।। नरवाहनदत्तस्य जननञ्च ततः परम्। स्याच्चतुर्दारिकाख्यश्च ततो मदनमञ्चुका॥ ततो रत्नप्रभानाम लम्बकः सप्तमो भवेत्। सूर्यप्रभाभिधानश्च लम्बकः स्यादथाष्टमः।। अलङ्कारवतीत्यपि चाथ ततःशक्तियशा भवेत्। वेलालम्बकसञ्जश्च भवेदेकादशस्ततः। शशाङ्कवत्यपि तथा ततःस्यान्मदिरावती।। महाभिषेकानुगतस्ततः स्यात्पञ्चलम्बकः। ततः सुरतमञ्जर्यप्यथ पद्मावती भवेत् ।।
ततो विषमशीलाख्यो लम्बकोऽष्टादशो भवेत्।।? । इस प्रकार ग्रन्थ के स्वरूपगत, शैलीगत एवं वस्तुगत विशेषताओं के विश्लेषण के अनन्तर सोमदेव ने इसका प्रारम्भ करते हुए कहा है-एक समय भगवान् शङ्कर ने पार्वती के अनुरोध पर उन्हें सात विद्याधर-चक्रततियो की अश्रुतपूर्व कथाएँ कह सुनायीं। संयोगवश उस कथा के गुप्त रूप से वहाँ उपस्थित पुष्पदन्त नामक गण ने सुन लिया और अपनी पत्नी जया को घर जाकर कह सुनाया। उसने भी उसे अपनी सखियों से कहा और इस प्रकार वह कथा घूम-फिर कर जब पार्वती जी के कानों में आयी तब उन्होंने पुष्पदन्त को मर्त्यलोक में जन्म लेने का शाप दिया और जब उसके भाई माल्यवान् ने पुष्पदन्त की ओर से उनसे क्षमा याचना की तो उसे भी पार्वती जी ने रोषवश वही शाप दे दिया। पुष्पदन्त की पत्नी जया पार्वतीजी की सेविका थी। अपने पति को शापग्रस्त जान कर वह बहुत ही दुःखी रहने लगी। अपनी सेविका को इस प्रकार दुःखी पाकर पार्वती जी ने दयावश शाप के अवसान का उल्लेख करते हुए कहा- “जन्मान्तर की स्मृति से सम्पन्न पुष्पदन्त जब विन्ध्याचल पर अवस्थित काणभूति नामक पिशाच को ये कथाएँ सुना चुकेगा, तब उसके शाप की समाप्ति होगी। तत्पश्चात् माल्यवान् जब इन कथाओं को लोक में प्रचारित कर चुकेगा तब उसके भी शाप का अन्त हो जायगा।"
शाप के प्रभाव से कौशाम्बी में कात्यायन-वररुचि के नाम से विख्यात होकर पुष्पदन्त ने जन्मग्रहण किया। वह अपने समय का एक प्रख्यात वैयाकरण था और नन्द-वंश के अन्तिम सम्राट योगानन्द का अमात्य था। अपने जीवन के शेष भाग में वानप्रस्थ ग्रहण कर जब वह विन्ध्याचल में भगवती विन्ध्यवासिनी के दर्शन हेतु जा रहा था, तब उसे वहाँ काणभूति मिला। जन्मान्तर की स्मृति के जागरित हो जाने पर उसने उसे वे सात बृहत्कथाएँ कह सुनायी और शापमुक्त हो स्वर्गगामी हुआ।
२४८
गद्य-खण्ड __इधर, उसके भाई माल्यवान् ने भी प्रतिष्ठानपुर में गुणाढ्य के नाम से जन्म-ग्रहण किया और वहाँ के नरेश सातवाहन के अमात्यपद पर आसीन हुआ। उसके दो शिष्य थे जिनके नाम क्रमशः गुणदेव और नन्दिदेव थे। उनके साथ गुणाढ्य काणभूति के पास आकर उससे पिशाच-भाषा में रचित सात बृहत्कथाएँ उपलब्ध कीं। गुणाढ्य ने उन्हे सात लाख श्लोकों में अपने शोणितसे लेखबद्ध किया और अपने शिष्यों के द्वारा उन्हें राजा सातवाहन के समीप इस आशय से भिजवाया कि राजा उनका आदर करेगा, परन्तु पैशाची भाषा में निबद्ध होने के कारण उसने उन्हें तिरस्कृत कर दिया। इस घटना से गुणाढ्य ने हताश होकर बृहत्कथा के छह लाख श्लोकों से युक्त छह भागों को अग्निसात् कर दिया। जब राजा सातवाहन को इसकी सूचना मिली तब गुणाढ्य के पास जाकर उससे प्रार्थनापूर्वक अवशिष्ट कथाभाग को उसने प्राप्त किया और गुणदेव और नन्दिदेव से उसका अध्ययन कर कथोत्पत्ति-वर्णन-परक कथामुख का भाग स्वयं निबद्ध किया।
वस्तुतः, कथासरित्सागर की रचना कर सोमदेव ने संस्कृत साहित्य के आकाश में एक ऐसे भास्वर प्रकाशस्तम्भ की स्थापना की है, जिसकी रश्मियाँ शताब्दियों के आवर्त्तन-विवर्तन से उठेलित काव्य के तरङ्गों पर समान रूप से प्रकाश-पुञ्ज को बिखेरती आ रही है। सोमदेव की विलक्षण प्रतिभा कथासरित्सागर की प्रत्येक कथा में असाधारण रूप से प्रतिबिम्बित दीख पड़ती है। भारत के अतीत की छायातप से शबलित संस्कृति अपनी चारुता, विलक्षणता, साहसिकता तथा समग्रता के साथ इस महनीय ग्रन्थ में गुम्फित कथाओं में आश्चर्यजनक रूप से रूपायित हो उठी है। यद्यपि यह ग्रन्थ कथाप्रधान है, तथापि इसमें काव्योचित सौन्दर्य के अनल्प स्थल प्राप्त होते हैं। अद्भुत तत्त्व इस रचना का प्राण है और प्रसाद-गुण तो इसके प्रत्येक श्लोक में व्याप्त है। ग्रन्थकार के भाषा-शिल्प का सौन्दर्य एक से एक सुन्दर उत्प्रेक्षा की योजना से भास्वर हो उठा है। इस प्रसङ्ग में निम्न उद्धरण द्रष्टव्य है :
तस्य दक्षिणतो गत्वा तरुषण्डं व्यलोकयम्। सधूमभिव तापिच्छैः साङ्गारमिव किंशकैः॥
यता सज्वालमिव चोत्फुल्ललोहिताशोकवल्लिभिः। वाहरने
हरनेत्रानलप्लुष्टं देहं रतिपतेरिव।। (१३/१/६०-६१) "उसके दक्षिण की ओर जाकर मैंने वृक्षों का समूह देखा। वह श्यामल तापिच्छ-पल्लवों से मानो धूमाच्छन्न था, विकसित किंशुक-कुसुमों से मानो प्रज्वलित अङ्गारों से दीप्त था, उत्फुल्ल रक्ताशोक की लताओं से मानो ज्वालामय हो रहा था। उसे देखकर ऐसा प्रतीत होता था मानो शिव के तृतीय नेत्र की ज्वाला से दग्ध कामदेव का शरीर हो।"
मनोरञ्जक कथाएँ
२४६
एक विरहविधुर युवा की विषम मनोदशा के वर्णन के क्रम में रूपक अलङ्कार का निम्नाङ्कित उद्धरण में किया गया विन्यास द्रष्टव्य है :
चन्द्रोऽग्निर्विषमाहारो गीतानि श्रुतिसूचयः। उद्यानं बन्धनं पौष्पी माला दिग्धा शरावली।।
ज्वलिताङ्गारवर्षञ्च चन्दनाद्युपलेनम् (१३.१.७५-७६) __ मेरे लिए चन्द्रमा अग्नि है, आहार विष है, गीत कानों को बेधने वाली सूई है, उद्यान बन्धन है, फूलों की माला विष से लिप्त बाणों का समूह है और चन्दन-प्रभृति शीतल उपकरणों का लेप प्रज्वलित अगारों की वृष्टि है।"
कथानायक नरवाहनदत्त की विरह विषम अवस्था के वर्णन से सम्बद्ध निम्नाङ्कित सन्दर्भ सोमदेव के सरस उक्ति शिल्प का अन्यतम उदाहरण प्रस्तुत करता है :
बिभेद तस्य मृदुरप्याततद्भिः शिलीमुखैः।
स्मर-चाप-लतेवात्र हृदयं चूतमञ्जरी।। ततोऽलिकुलझाङ्कारमुखरैस्तैः स काननैः। निष्कास्यमान इव तं प्रदेशं शनकै हौ।। (१३.१.६-६)
“कामदेव के लचीले धनुष के समान टूट पड़ते भौंरों से युक्त आम्रमञ्जरी ने भी उसके हृदय को विदीर्ण कर डाला। और, इसके बाद, भ्रमर-समूह के झङ्कार से मुखर उस वन-प्रदेश के द्वारा मानो निर्वासित कर दिये जाने के कारण ही उसने चुपचाप धीरे धीरे उस सुरम्य प्रदेश को छोड़ दिया।"
इस संसार में लक्ष्मीपात्र मूखों का अभाव नहीं है और न उन्हें अपने वञ्चना-पाश में आबद्ध कर जीविकोपार्जन करनेवाले ठगों का ही अभाव है। वञ्चकजन सदा से ही अपने चातुर्य से ऐसे व्यक्तियों को प्रताडित कर अपनी जीविका का उपार्जन करते आये हैं। सोमदेव की दृष्टि इस चिरन्तन सांसारिक रीति पर भी पड़ी थी और उन्होंने ऐसे वञ्चकों के वञ्चनाकौशल का यथास्थान वर्णन किया है। इस प्रसङ्ग में एक धनी व्यक्ति की मूर्खता का हास्योद्भावक प्रसङ्ग निम्नाङ्कित उद्धरण में दर्शनीय है :
तदृष्टवाप्यविमर्शः सन् वैद्यं केशार्थमौषधम्। तं ययाचे स जडधीस्ततो वैद्योऽब्रवीत्स तम्।। खल्वाटः स्वयमन्यस्य जनयेयं कथं कचान्। इति ते मूर्ख! निर्लोम दर्शितं स्वशिरो मया।। तथापि त्वं न वेत्स्येव धिगित्युक्त्वा ययौ भिषक्। एवं देव! सदा धूर्ताः क्रीडन्ति जडबुद्धिभिः।। (१०.५.१८०-१८७)
२५०
गद्य-खण्ड
__ "इस पर भी उस मूर्ख धनी व्यक्ति ने उससे बाल जमाने के लिए दवा मांगी। इसलिए तो मैंने पगड़ी उतार कर अपना गंजा सिर तुझे दिखलाया। पर, तू ऐसा मूर्ख है कि इतने से भी समझ नहीं हो पाया। धिक्कार है तुझे। ऐसा कहकर वह ठग वैद्य वहाँ से चला गया। राजन्! इसी प्रकार धूर्त व्यक्ति जडबुद्धिवालों के साथ खेला करते हैं।" __सोमदेव की कथाशैली में प्रवाह है, रोचकता है और सब से अधिक मात्रा में विद्यमान है कौतूहलतत्त्व जो पाठकों को बरबस एक कथा के सुरम्य द्वीप से अन्य कथा के सुरम्य द्वीप की ओर खींच ले चलता है। पाश्चात्त्य विद्वान् सी.एच. टॉनी द्वारा अंग्रेजी में प्रशंसनीय रूप से अनूदित कथासरित्सागर की प्रस्तावना में भारतीय कथा-साहित्य के मर्मज्ञ मनीषी पैन्जर ने जो उद्गार व्यक्त किये हैं वे इस प्रसङ्ग में नितान्त महत्त्पूर्ण होने के कारण यहाँ उद्धृत किये जाते है:
“जब हम इस ग्रन्थ को देखते हैं, तब इसमें आई हुई हर प्रकार की कथाओं को देखकर मन आश्चर्य से भर जाता है। ईसवी-सन् से सैकड़ों वर्ष पहले की जीवजन्तु-कथाएँ इसमें हैं। धुलोक और पृथिवी के निर्माण सम्बन्धी ऋग्वेदकालीन कथाएँ भी यहाँ हैं। उसी प्रकार रक्तपान करनेवाले वेतालों की कहानियाँ, सुन्दर काव्यमयी प्रेम-कहानियाँ और देवता, मनुष्य एवं असुरों के युद्धों की कहानियाँ भी इसी सङ्ग्रह में हैं। यह न भूलना चाहिए कि भारतवर्ष कथा-साहित्य की सच्ची भूमि है, जो इस विषय में ईरान और अरब से बढ़-चढ़कर है। भारत के इतिहास की कथा भी तो उसी प्रकार की एक कहानी है। इसका अतिशयोक्तिपूर्ण रूप इन आख्यानों से कम रोचक नहीं हैं"।
"इन कहानियों का सङ्ग्रह करनेवाला लेखक सोमदेव विलक्षण प्रतिभाशाली पुरुष था। कवियों में उसकी प्रतिभा कालिदास से दूसरे स्थान पर आती है। स्पष्ट, रोचक और मन को खींच लेनेवाले ढंग से कहानी कहने की उसमें वैसी ही अद्भुत शक्ति थी, जैसी कहानियों के विषयों की व्यापकता और विभिन्नता है। मानवी प्रकृति का परिचय, भाषा-शैली की सरलता, वर्णन का सौन्दर्य और शक्ति एवं चातुर्य-भरी उक्तियाँ, इन सबकी रचना अत्यन्त प्रभावपूर्ण है।"
“कथासरित्सागर के रूप में कल्पना ने एक ऐसे महान् कथासागर की सृष्टि की है कि उसमें अद्भुत कन्याओं और उनके साहसी प्रेमियों, राजाओं और नगरों, राजतन्त्र एवं षड्यन्त्र, जादू और टोने, छल और कपट, हत्या और युद्ध, रक्तपायी वेताल, पिशाच, यक्ष
और प्रेत, पशु-पक्षियों की सच्ची और गढ़ी हुई कहानियाँ एवं भिखमंगे, साधु, पियक्कड़, जुआरी, वेश्या, विट और कुट्टनी इन सभी की कहानियाँ एकत्र हो गई हैं। ऐसा यह कथासरित्सागर भारतीय कल्पना-जगत् का दर्पण है, जिसे सोमदेव भविष्य की पीढियों के लिए छोड़ गए हैं।"
मनोरञ्जक कथाएँ - इसी सन्दर्भ में कथासरित्सागर के संरचना-शिल्प से सम्बद्ध ए.बी. कीथ महाश्य के भी निम्नोद्धृत समीक्षामूलक मन्तव्य ध्यातव्य हैं :
"प्रयत्न करने पर भी सोमदेव एक सुसंघटित ग्रन्थ की रचना करने में सफल नहीं हुए, परन्तु कथासरित्-सागर के उत्कर्ष का आधार उसके वस्तुकी संघटना पर नहीं है। उसका आधार इस दृढ वस्तुस्थिति पर है कि सोमदेव ने सरल और अकृत्रिम रहते हुए
आकर्षक और सुन्दर रूप से ऐसी कथाओं की बड़ी भारी सङ्ख्या को प्रस्तुत किया है जो नितरां विभिन्न रूपों में-मनोविनोदकारी अथवा भयानक, अथवा प्रेम प्रसङ्ग से सम्बद्ध, अथवा जल और स्थल के अद्भुत दृश्यों के प्रति हममें अनुराग उत्पन्न करने के लिए आकर्षक, अथवा बाल्यकाल की परिचित कहानियों का सादृश्य उपस्थित करने वाले रूपों में-हमारे लिए अतीव रुचिकर है। क्षेमेन्द्र की बृहत्-कथामञ्जरी में कहीं अत्यधिक सक्षेप
और कहीं अस्पष्टता के कारण कथाओं का सारा आकर्षण और रोचकता ही नष्ट हो जाती है। ठीक इसके विपरीत पञ्चतन्त्र के लेखक की तरह सोमदेव प्रतिभा के धनी हैं। वे पाठक के मन को क्लान्त किये बिना सावधानी से अभीष्ट अर्थ का प्रकाशन कर सकते हैं जिससे उनके द्वारा वर्णित कथाओं का रुचिकर रूप कभी भी क्षीण नहीं हो पाता है।"
सोमदेव ने कथासरित्सागर के ७५वें तरङ्ग से लेकर ६६ तरङ्ग तक पच्चीस वेतालों की कथाएँ निबद्ध की हैं जो वेतालपञ्चविंशतिका के नाम से प्रख्यात हैं। क्षेमेन्द्र की बहत्कथामञ्जरी में भी शशाङकवती नामक लम्बक के द्वितीय गच्छ के अन्तर्गत पच्चीस वेतालों की कथाएँ प्राप्त होती हैं। इन कथाओं के मूल स्रोत के सम्बन्ध के विषय में हर्टल और एजर्टन का अभिमत है कि गुणाढ्य रचित बृहत्कथा में वेतालपञ्चविंशतिका नहीं थी। नरवाहनदत्त की कथा के साथ उसका कोई सम्बन्ध स्थापित न किये जा सकने के कारण विद्वानों का अनुमान है कि समसामयिक लोकप्रियता और कौतुहलक्षमता के कारण क्षेमेन्द्र और सोमदेव दोनों को ही उसका अपने-अपने ग्रन्थों में समावेश करने का आवेश रहा हो।
इन वेताल कथाओं के अतिरिक्त पञ्चतन्त्र की भी बहुत सी कहानियाँ यहाँ उपलब्ध होती हैं। इनका क्रम वही है जो पञ्चतन्त्र की कहानियों का है। डॉ. वासुदेवशरण अग्रवाल के अनुसार इनमें से आधी कहानियाँ ४५० ई. से पूर्वकाल में रचित एक ऐसे सङ्ग्रह में विद्यमान थीं, जिसका उपयोग आर्यसेनसङ्घ नामक एक भिक्षु ने अपने ग्रन्थ में किया था।
उक्त ग्रन्थ का चीनी अनुवाद उसके शिष्य गुणवृद्धि ने ४६२ ई. में किया था।
प्राचीन भारतीय जनमानस पर गुणाढ्यरचित बृहत्कथा में गुम्फित कथाओं का अमिट प्रभाव छाया हुआ था। प्रत्येक ग्राम और प्रत्येक नगर में कथाकोविद वृद्धों को घेरकर बैठ जाया करती थी उत्सुकता से परिपूर्ण कथारसिक श्रोताओं की मण्डली, जिसमें इन कथाओं का आख्यान किया जाता था। कालिदास, बाण, सुबन्धु, दण्डी, उद्योतन सूरि, धनिक एवं गोवर्धन प्रभृति सरस्वती के असाधारण कृपापात्रों ने जिस कथाग्रन्थ की मुक्तकण्ठ से प्रशंसा
२५२
की थी, वह कथाग्रन्थ आज काल की वेगवती अगाध-धारा के गर्भ में विलीन हो चुका है। उस महनीय कथाकाव्य की मनोरम प्रतिध्वनि सोमदेव के कथासरित्सागर में आज भी सुनी जा सकती है और यही है प्रमुख कारण जो इस ग्रन्थ को हमारे लिए अनुपेक्षणीय महत्त्व का ग्रन्थ प्रमाणित करता है।
### वेतालपञ्चविंशतिका
वेतालपञ्चविंशतिका के अन्तर्गत राजा त्रिविक्रमसेन जिसे परवर्ती साहित्यकारों ने विक्रमादित्य से समीकृत किया है, के बौद्धिक उत्कर्ष से दीप्त पच्चीस कहानियाँ निबद्ध की गई हैं। इन कहानियों का आख्याता एक शवशरीर में अधिष्ठित वेताल है, जो विविध जटिल प्रश्नों से पूर्ण कहानियाँ राजा को सुनाता है और उनका समुचित उत्तर पाते ही पुनः अपने पुराने आश्रय-वृक्ष पर जा लटकता है। इन कथाओं का सर्वप्रथम वर्णन क्षेमेन्द्र रचित बृहत्कथा-मञ्जरी में तथा तत्पश्चात् सोमदेव-प्रणीत कथा सरित्-सागर में प्राप्त होता है। ये वेताल-कथाएँ असन्दिग्ध रूप से भारत के चिरन्तन कथा-साहित्य की लोकप्रिय प्रकृति का निदर्शन प्रस्तुत करती हैं। __वेतालपञ्चविंशतिका के नाम से सम्प्रति प्रचलित ग्रन्थों के कई संस्करण प्राप्त होते हैं, जिनमें शिवदास-रचित संस्करण के अन्तर्गत गद्य और पद्य का समिश्रण देखा जाता है। ऐसा अनुमान किया जाता है कि इस ग्रन्थ का मूलरूप पद्यबद्ध ही रहा होगा। एक अज्ञातकर्तृक संस्करण केवल गद्यात्मक रूप में उपलब्ध होता है, जिसकी रचना क्षेमेन्द्र की बृहत्कथामञ्जरी में वर्णित वेताल-कथाओं के आधार पर की गई है। जम्भलदत्तरचित इसके एक परवर्ती संस्करण में पद्यबद्ध नीतिपरक अंश उपलब्ध नहीं होते हैं। आधुनिक भारतीय भाषाओं में प्रस्तुत वेताल-कथाओं का आधार वल्लभदास-रचित एक संक्षिप्त ग्रन्थ है जिसका रूपान्तर मंगोल-भाषा में भी उपलब्ध होता है। वेतालपञ्चविंशतिका के आमुख और उपसंहार की संरचना इस प्रकार है :
राजा त्रिविक्रमसेन को एक भिक्ष प्रतिदिन एक फल दिया करता था जिसे वे कोषाध्यक्ष को दे देते थे। यह क्रम दस वर्षों तक चलता रहा। एक दिन राजा को यह बात संयोगवश ज्ञात हो गयी कि प्रत्येक फल में एक-एक रत्न निहित रहा करता है। कोषाध्यक्ष से पता लगाने पर बात सच निकली। राजा का हृदय उस भिक्षु की इस असाधारण राजभक्ति को देखकर उसकी ओर आकृष्ट हो गया। एक दिन राजा के द्वारा इस मूल्यवान् भेंट का कारण पूछे जाने पर वह भिक्षु राजा को एकान्त में ले गया और कहने लगा कि मुझे एक मन्त्र की साधना करनी है जिसमें किसी वीर पुरुष की सहायता अपेक्षित है। मैं आपसे उक्त कार्य में सहायता की प्रार्थना करता हूँ। आगामी कृष्णचतुर्दशी को महाश्मशान में वटवृक्ष के नीचे मैं आपकी प्रतीक्षा करूँगा। यह सुनकर राजा ने कहा कि ठीक है, मैं आऊँगा।
मनोरञ्जक कथाएँ
२५३ और, जब कृष्णचतुर्दशी की रात आई तब राजा त्रिविक्रमसेन अपनी प्रतिज्ञा को स्मरण कर उस भिक्षु की साधना में सहायता करने के लिए हाथ में तलवार लेकर अपनी राजधानी से, अलक्षित रूप में, महाश्मशान की ओर निकल पड़े। वहाँ पहुँच कर उन्होंने देखा कि चारों ओर भयङ्कर सघन अन्धकार छाया हुआ है। अनेक चिताएँ वहाँ जल रही थीं, जिनकी काँपती ज्वालाएँ बहुत ही भयानक दिख रहीं थीं। सर्वत्र असंख्य नरकंकाल, खोपड़ियाँ तथा हड्डियाँ फैली हुई थीं। आनन्द से उन्मत्त होकर शोर मचाते हुए भूत-वेतालों से वह स्थान परिपूर्ण था। रह-रह कर सियारों के क्रन्दन का समवेत नाद सुनाई पड़ता था, जिससे भय के मारे रोंगटे खड़े हो जाते थे। परन्तु राजा त्रिविक्रमसेन निर्भय हो कर वहाँ भिक्षु को ढूंढ रहे थे। कुछ दूर जाने पर एक वटवृक्ष के नीचे उन्होंने उस भिक्षु को देखा जो मण्डल के निर्माण में लगा था। उसके पास जाकर राजा ने कहा "भिक्षक ! देखो, मैं आ गया। बोलो, अब मैं तुम्हारा कौन सा कार्य करूँ ?” उसने कहा “राजन् ! आप यहाँ से दक्षिण दिशा की ओर चले जाइये। वहाँ बहुत दूर जाने पर शिंशपा का एक वृक्ष दीख पडेगा जिसकी डाल से एक मृतक का शरीर लटक रहा है। आप उसे यहाँ लाइये
और मेरा कार्य पूरा कीजिए।" सत्यप्रतिज्ञ उस राजाने "ठीक है ऐसा ही होगा" यह कहकर चिता से एक जलती हुई लुकाठी उठा ली और उसके अस्फुट प्रकाश के सहारे चलते हुए भिक्षु द्वारा निर्दिष्ट शिंशपा वृक्ष के समीप आये। वहाँ, डाल से लटक रहे 'शव-शरीर' को पेड़ पर चढ़ कर राजा ने गिरा दिया। गिरने के साथ ही मानो आघात की व्यथा से वह चीत्कार कर उठा। वृक्ष से उतर कर राजा ने ज्यों ही उसके अंगों को सहलाना प्रारम्भ किया त्यों ही उस शव ने अट्टहास किया और राजा के देखते ही देखते वहाँ से लुप्त हो कर पुनः उसी वृक्ष पर वह जा लटका। यह देखकर राजा ने समझ लिया कि वह शवशरीर वेताल से अधिष्ठित है। उन्होंने पुनः साहसपूर्वक वृक्ष पर चढ़कर सावधानी से शव को उतारा और अपने कन्धे पर रक्खा। तत्पश्चात् उसे लेकर चुपचाप वे भिक्षु के पास चल पड़े। रास्ते में उस शव में अवस्थित वेताल ने राजा के मनोविनोदार्थ एक उलझन भरी कहानी उनसे कह सुनायी और अन्त में उसने कहा कि तू यदि इसका समाधान जानता है तो जल्दी कह दे अन्यथा तुम्हारे सिर के सौ टुकड़े हो जायेंगे। बुद्धिमान् राजा से उसका समाधान पाकर वेताल नियमानुसार मैं पुनः उसी स्थान पर लौट चला। इसके बाद वेताल से अधिष्ठित वह शव आकाश-मार्ग से फिर वहीं जाकर वृक्ष की डाल से जा लटकता और खङ्गहस्त राजा पुनः उसके. लाने के प्रयास में लग जाते। यह सिलसिला तेईस बार तक चला। अन्त में चौबीसवें बार वेताल ने जैसी उलझनभरी कहानी राजा से कह सुनायी कि उसका समाधान राजा से करते न बना। उस कहानी में कहा गया था कि कोई विपदा की मारी माँ-बेटी विन्ध्याटवी के एक सरोवर के समीपवर्ती वृक्ष की छाया में विश्राम कर रहीं थीं। रास्ते में उनके पदचिह्न अङ्कित थे जिनमें माँ के पद-चिह्न छोटे थे और बेटी के बड़े।
२५४
गद्य-खण्ड
आखेट के क्रम में उस रास्ते से आते हुए पिता-पुत्र ने इन पद-चिह्नों को देखकर आपस में यह निश्चय किया कि यदि इन पद-चिह्नों वाली स्त्रियाँ मिल जायें तो उनमें से बड़े पदचिह्नवाली स्त्री से पिता तथा छोटे पदचिह्न वाली स्त्री से पुत्र विवाह कर लेगा। बाद में उनका साक्षात्कार होने पर पूर्व नियमानुसार पिता ने बेटी से तथा पुत्र ने उसकी माता से विवाह कर लिया। कालक्रम से उन दोनों के सन्ताने हुईं। इतना कह कर वेताल ने प्रश्न किया कि राजन्! यदि तू जानता है तो बतला कि उन माँ-बेटियों को अपने-अपने पतियों से जो आपस में पिता-पुत्र थे- जो सन्ताने हुईं उनका आपस में कौन सा सम्बन्ध हुआ? यदि जानते हुए भी तूने नहीं बतलाया तो तेरा मस्तक शतधा खण्डित हो जायगा। राजा ने इस प्रश्न के समाधान के क्रम में बहुत सोच-विचार किया, परन्तु जब उसे कुछ भी कहते न बना तब वह हारकर निरुत्तर हो गया और चुपचाप शव को लेकर चलता रहा। राजा के मौन पर वेताल को मन ही मन हँसी आई और वह समझ गया कि राजा इस महाप्रश्न का उत्तर नहीं जानता है। राजा को, फिरभी, अनुद्विग्न भाव से चुपचाप चलता हुआ पाकर उसके धैर्य और साहस पर वेताल मुग्ध हो गया। उसने स्थिर किया कि इस महापराक्रमी राजा को इसके साहस और परोपकारिता का पुरस्कार अवश्य मिलना चाहिए। परन्तु वह भिक्षु तो बड़ा ही दुष्ट है और मेरे साथ चालाकी का खेल खेल रहा है। अतः, उस भिक्षु को उपायपूर्वक वञ्चित कर उसे प्राप्त होनेवाली सारी अलौकिक सिद्धियाँ इस राजा के लिए सुलभ कर दूंगा। __ ऐसा सोचकर वेताल ने राजा से कहा कि राजन् इस भयङ्ग अंधेरी रात में महाश्मशान में बारम्बार आने-जाने के कष्ट को झेलते हुए भी तुम अपने निश्चय पर अटल रहे। तुम्हारे इस आश्चर्यजनक धैर्य को देखकर मैं अत्यन्त प्रसन्न हुआ हूँ। अब तुम इस शव को उस भिक्षु के पास ले जाओ। मैं इसके शरीर से बाहर हो जाता हूँ। और, तुम्हारे कल्याण के लिए जो मैं कहता हूँ उसे ध्यान-पूर्वक सुनो और तदनुसार कार्य करो। तुम जिस दुष्ट भिक्षु के लिए यह शव-शरीर ले आये हो वह आज की रात इस शरीर में मेरा आह्वान करके पूजन करेगा और तत्पश्चात् वह दुष्ट तुम्हें साष्टाङ्ग प्रणाम करने के लिए कहेगा ताकि तुम्हारी ही बलि चढ़ा सके। अतः, तुम उससे कहना कि पहले तुम
• साष्टाङ्ग प्रणाम करके दिखलाओं तब मैं उसी रीति से प्रणाम करूँगा। तत्पश्चात्, धरती
पर पड़कर जब वह साष्टाङ्ग प्रणाम की मुद्रा में आ जाय तब तुरन्त ही तुम तलवार से उसका सिर काट लेना। इस प्रकार विद्याधर-पद-मलक जिस ऐश्वर्य की वह सिद्धि चाहता है वह तुम्हें प्राप्त हो जायगी। यदि तुम, ऐसा न करोगे तो वही तुम्हारी बलि चढ़ा देगा। जाओ. तम्हें सिद्धि प्राप्त हो। ऐसा कहकर वेताल शब से निकल गया और राजा ने शव को उस भिक्षु के पास लाकर रख दिया जो श्मशान में उसकी प्रतीक्षा कर रहा था। __राजा ने देखा कि श्मशान की भूमि को उसने शोणित से लीप रक्खा था। अस्थिचूर्ण से विविध मण्डलों की रचना की गई थी। सभी दिशाओं में शोणित से परिपूर्ण घट स्थापित
मनोरञ्जक कथाएँ
२५५ किये गये थे। मनुष्य की चरबी से भरे दीपक जल रहे थे और पास ही प्रज्वलित वह्निकुण्ड में आहुतियाँ प्रदान की जा चुकी थीं। राजा के साहस और दृढप्रतिज्ञता की प्रशंसा करते हुए उस भिक्षु ने शव को स्नान कराया, चन्दन से अनुलिप्त किया, माला पहनायी और मंण्डल के भीतर रख दिया। तत्पश्चात् उसने अपने शरीर में भस्मलेपन किया, केशनिर्मित यज्ञोपवीत पहना और प्रेतवस्त्र धारण किया। फिर, ध्यानस्थ होकर मन्त्रबल से उसने शवशरीर में वेताल का आवाहन किया और विविध उपचारों से उसकी पूजा में वह संलग्न हो गया। पूजा समाप्त करने के बाद उस भिक्षु ने पास में ही खड़े राजा से कहा कि यहाँ मन्त्रों के अधीश्वर देवगण विराजमान हैं। तुम भूमि पर अधोमुख होकर उन्हें साष्टाङ्ग प्रणाम करो जिससे वे प्रसन्न होकर तुम्हें अभीष्ट वर प्रदान करेंगे। उसकी इन बातों को सुनकर राजा को वेताल के कथन का स्मरण हो आया और तदनुसार उन्होंने उस भिक्षु से साष्टाङ्ग-प्रणाम की मुद्रा दिखलाने का अनुरोध यह कहकर किया कि वे साष्टाङ्ग प्रणाम की विधि नहीं जानते। उसके बाद ज्यों ही साष्टाङ्ग प्रणाम की मुद्रा में वह भिक्षु धरतीपर पड़ा त्यों ही राजा ने तलवार से उसका मस्तक काट डाला।
उसके इस कृत्य पर श्मशानवासी भूत-प्रेतों ने राजा की प्रशंसा की और शवशरीर में अधिष्ठित वेताल ने सन्तष्ट होकर राजा से वर माँगने को कहा। इस पर राजा ने उससे कहा कि आपकी प्रसन्नता से मेरे सारे मनोरथ पूरे हो गये; फिर भी, आपके अमोघ वचन का आदर करने के लिए मैं यही वरदान माँगता हूँ कि ये पच्चीसों कथाएँ संसार में सुप्रसिद्ध
और समादृत हों। राजा की इस प्रार्थना पर वेताल ने कहा कि ये पच्चीसों कथाएँ संसार में 'वेतालपञ्चविंशतिका' के नाम से सुविश्रुत होंगी तथा इनका पठन और श्रवण मङ्गल-जनक होने के साथ ही भूत-प्रेतादि-जनित बाधाओं का भी निवारक होगा। यह कहकर वह वेताल शवशरीर को छोड कर योगमाया की महिमा से अभीष्ट लोक चला गया।
_ तदनन्तर, राजा के ऊपर प्रसन्न होकर भगवान् शङ्कर वहाँ अवतीर्ण हुए और राजा को अपराजित नामक दिव्य खड्ग प्रदान करते हुए वरदान दिया कि इसकी महिमा से तुम सभी द्वीपों को जीतकर विद्याधरों का स्वामित्व प्राप्त करोगे और चिरकाल तक दिव्य ऐश्वर्यसुख का भोग कर अन्त में मेरा सायुज्य प्राप्त करोगे। इतना कह कर वे अन्तर्धान हो गये।
म अब तक रात समाप्तप्राय हो चुकी थी और प्रातःकाल का प्रकाश फैलने लगा था। रात्रिकालीन सारे कृत्यों को समाप्त पाकर राजा अपनी राजधानी प्रतिष्ठानपुर लौट आये
और इस उपलक्ष्य में पुरवासियों ने नगर में महोत्सव का आयोजन किया। 27 इस कथासङ्ग्रह की उपर्युक्त रूपरेखा के अवलोकन से यह स्पष्ट होता है कि इन
कथाओं में उस समय की प्रचलित मान्यताएँ, विश्वास, धर्मधारणा तथा लोकरुचि का विशद _प्रतिबिम्बन हुआ हैं। तान्त्रिक साधना एवं श्रृङ्गारिकता से अनुरञ्जित सभी कहानियाँ२५६
गद्य-खण्ड
विस्मय एवं कौतूहल से ओतप्रोत हैं, जिनकी परिणति वेताल के जटिल प्रश्नों तथा राजा द्वारा प्रदत्त उनके समुचित उत्तरों से होता है।
### शुकसप्तति
'शुकसप्तति' नामक कथाग्रन्थ में अपनी स्वामिनी को कुमार्ग पर चलने से विमुख करने के उद्देश्य से उसके पालतू सुग्गे द्वारा कही गई सत्तर मनोरञ्जक कहानियाँ प्राप्त होती हैं। यह दो वाचनाओं में उपलब्ध है, जिनमें प्रथम संक्षिप्त एवं अपरिष्कृत तथा द्वितीय विस्तृत एवं परिष्कृत है। इसकी दोनों ही वाचनाओं को डॉ. स्मिथ ने जर्मन भाषान्तर के साथ क्रमशः १८६३ तथा १८६६ ई. में जर्मनी के लाइपजिग नगर से प्रकाशित किया था। इसकी विस्तृत एवं परिष्कृत वाचना चिन्तामणि भट्ट की कृति के रूप में प्रसिद्ध है। डॉ. कीथ के अनुसार ऐसा सम्भाव्य है कि इसका मूलरूप सरल गद्य में निबद्ध किया गया हो, जिसके मध्य में सूक्तिपरक श्लोक रहे होंगे तथा प्रत्येक कथा के आदि और अन्त में कथावस्तु के सूचक श्लोक रहे होंगे। __ इस कथाग्रन्थ के प्रारम्भ में हरदत्त नामक वणिक् के युवा पुत्र मदनसेन से हम परिचित होते हैं जो निरा मूर्ख है और अपनी युवती पत्नी के साथ अहर्निश प्रेमालाप में निमग्न रहा करता है। अपने पुत्र की इस दिनचर्या से उसका पिता हरदत्त निरन्तर चिन्तित रहा करता है। एक दिन वह अपने किसी हितैषी के परामर्श पर अपने पुत्र को एक बुद्धिमान् तोता तथा एक चतुर कौआ उपहार के रूप में दे देता है। वास्तव में ये गन्धर्व थे जो किसी कारणवश पक्षी के रूप में परिणत हो गये थे। उन दोनों पक्षियों के बुद्धिमत्तापूर्ण वार्तालाप को सुनते-सुनते वणिकपुत्र मदनसेन सन्मार्ग का अवलम्बन कर लेता है जिससे उसके पिता को परम सन्तोष होता है।
एक बार मदनसेन कार्यवश प्रवास पर जाने को उद्यत होता है। वह अपनी अनुपस्थिति में अपनी युवती पत्नी के संरक्षण का भार उन दोनों पक्षियों पर सौंप देता है। पति की अनुपस्थिति में विरह की विषम व्यथा से विचलित होकर मदनसेन की पत्नी यौवनसुख का उपभोग करने के लिए परपुरुष का साहचर्य प्राप्त करने को उद्यत हो जाती है। यह देखकर कौआ उसे शीलभग न करने की शिक्षा देता है, परन्तु वह उसे ग्रीवाभङ्ग का भय दिखलाती है जिससे वह चुप हो जाता है। कौए की अपेक्षा तोता बुद्धिमत्ता से काम लेता है। वह मदनसेन की कामात पत्नी के विचार का अनुमोदन करता है, परन्तु साथ ही साथ यह भी कहता है कि गुणशालिनी नामक एक चातुर्यसम्पन्न युवती की भाँति उसे भी चातुर्यसम्पन्न होना चाहिये जिससे किसी विषम परिस्थिति में उलझ जाने पर वह उससे
मुक्ति का मार्ग सरलता से पा सके। यह सुनकर मदनसेन की पत्नी को गुणशालिनी के , चातुर्य एवं व्यवहार-कौशल के प्रति सहज ही जिज्ञासा उत्पन्न हो जाती है; और, तब वह
मनोरञ्जक कथाएँ
२५७ तोता उसे कहानियाँ सुनाने लगता है और उस क्रम में यह भी पूछता जाता है कि वैसी असमञ्जस स्थिति में कैसा व्यवहार करना चाहिये। कहानियों का यह सिलसिला तबतक चलता रहता है, जबतक उसका पति प्रवास से लौटकर नहीं आ जाता; और, इसी प्रकार तोता अपनी स्वामिनी के शील को खण्डित होने से बचा लेता है।
हा प्ररोचना-पूर्ण होने के कारण इन कहानियों में श्रृङ्गार-भावना का आवेग सर्वत्र दृष्टिगोचर होता है। अर्धाधिक कहानियों में स्वैराचरण के कारण दाम्पत्यप्रेम की पावनता सुरक्षित नहीं रह पायी है। धार्मिक पर्व, यज्ञ-समारोह, मन्दिरोत्सव तथा उद्यानयात्राओं के अवसरों में प्रेमी-प्रेमिका के प्रच्छन्न-समागम की सुलभता के उल्लेख के साथ गणिकाओं के प्रवञ्चनापूर्ण व्यवहार एवं दूतीचातुर्य के अनल्प उदाहरण इन कहानियों में मिलते हैं। कौतूहलमूलक रोचकता इसकी विशेषता है।
### सिंहासनद्वात्रिंशिका
"सिंहासनद्वात्रिंशिका' के अन्तर्गत भारतीय जनमानस में चिरकाल से प्रतिष्ठित पुण्यश्लोक विक्रमादित्य के यशस्कर, अद्भुत एवं पराक्रमोत्कर्ष से समुज्ज्वल अतिमानुषीय कृत्यों के वर्णन से सम्बद्ध बत्तीस कथाएँ निबद्ध की गयी हैं। इस कथाग्रन्थ के अनुवाद प्रायः सभी भारतीय भाषाओं में हुए हैं जो अत्यन्त ही लोकप्रिय हैं।
ऐसी किम्वदन्ती है कि विक्रमादित्य को देवराज इन्द्र ने एक दिव्य सिंहासन उपहार में प्रदान किया था, जिसमें दिव्य आत्माओं से अधिष्ठित बत्तीस पुतलियाँ लगी थीं। अपने सुदीर्घ जीवन के अन्तिम दिन में शालिवाहन द्वारा पराजित होने के बाद सिंहासन पर अन्तिम बार बैठकर पुतलियों को सम्बोधित करते हुए उन्होंने कहा कि मेरे देहावसान के पाँच सौ वर्षों के बाद भोज नामक नृपति पृथ्वी के गर्भ से इस सिंहासन को प्राप्त करेगा
और इस पर बैठने के लिए उद्यत होगा। तुम सभी उससे मेरे महनीय कृत्यों का वर्णन करोगी और उसके बाद मुक्त होकर स्वर्ग में अपना स्थान-ग्रहण करोगी। इतना कह कर वे सिंहासन से उतर पड़े और उसे भूगर्भ में छिपा दिया।
ईसा की ग्यारहवीं शताब्दी में धाराधिपति भोजराज एक दिन जब अपने अमात्य नीतिवाक्य के साथ मृगया के क्रम में जंगल में घूम रहे थे तब एक टीले के नीचे भूगर्भ में गड़े हुए उक्त सिंहासन का पता लगने पर उन्होंने उसे निकलवाया और बड़े ही धूमधाम के साथ उसका पूजन सम्पन्न किया। शान्ति-स्वस्त्ययन, वेदपाठ एवं प्रभूत ब्राह्मण भोजन जैसी माङ्गलिक विधियों के पश्चात् सिंहासन पर चढने के लिए जब उन्होंने पैर बढ़ाया तभी पहली सीढ़ी पर खड़ी पुतली ने उन्हें रोकते हुए विक्रमादित्य के जन्म और उनकी दैवी सिद्धियों से सम्बद्ध उपाख्यान कह सुनाया और उनसे पूछा कि क्या आप समझते हैं कि उनका कोई भी गुण शतांश में भी आप में विद्यमान है जिससे आप इस सिंहासन पर बैठ कर शासन कर सकें? राजा भोज अपने अमात्य नीतिवाक्य के साथ इस
२५८
गद्य-खण्ड कहानी को सुनकर आश्चर्यचकित हो गये। इतने में दिन बीत गया और वे हतप्रभ होकर लौट गये। __ इसी प्रकार एक-एक कर सभी पुतलियाँ लोकगाथा में लोकातीत चरितों के भास्वर प्रभामण्डल से विराजमान विक्रमादित्य के विरुद-वर्णन के द्वारा धाराधिपति भोजराज को निरन्तर विस्मयाभिभूत करती रहीं। अन्त में, उन्होंने कहा कि राजन! हम सबों ने अपने कर्तव्य का पालन किया और अब आप एक वर्ष तक इस सिंहासन पर बैठ कर शासन कर सकते हैं। इतना कहने के बाद वे सभी पुतलियाँ बन्धनमुक्त होकर स्वर्ग चली गयीं। __इस कथाग्रन्थ के कई संस्करण उपलब्ध होते हैं जिनमें क्षेमकर-रचित जैन संस्करण उल्लेखनीय है। इसमें प्रत्येक कथा के प्रारम्भ तथा उपसंहार में श्लोकों का सन्निवेश किया गया है, जिनके अन्तर्गत कथाओं की विषय-वस्तु का उल्लेख किया गया है। इसका एक दक्षिण भारतीय संस्करण भी प्राप्त होता है जिसके गद्यभाग में सूक्तिमूलक एवं वर्णनपरक श्लोक उपलब्ध होते हैं। तथाकथित रूप से वररुचि-प्रणीत इसका बंगाली संस्करण पूर्वोक्त जैन संस्करण के आधार पर ही रचित हुआ है। इसकी भाषा में साहित्यिक सौन्दर्य के उन्मीलन के स्थान पर कथा को सरल आख्यान-प्रकार पर ही लेखक का आग्रह लक्षित होता है।
विक्रमादित्य के अद्भुत कृत्यों के वर्णन से सम्बद्ध अन्यान्य कृतियों में अनन्तप्रणीत वीरचरित महाकाव्य तथा शिवदास-प्रणीत शालिवाहनकथा उल्लेखनीय हैं।
### आधुनिक कथा-साहित्य की सूचना
आधुनिक काल में निबद्ध संस्कृत कथा-साहित्य में प्राचीन एवं नवीन दोनों ही प्रकार के विषयों का समावेश प्राप्त होता है। इन अभिनव संस्कृत कथाओं में मौलिक रूप से रचित कथाओं के अतिरिक्त भारतीय एवं विदेशी भाषाओं में निबद्ध कथाओं के संस्कृत में अनूदित रूपान्तरों की भी संख्या प्रचुर है। पाश्चात्त्य कथा-शैली से प्रभावित संस्कृतज्ञ कथाकारों की कृतियों में भाषा की सरलता, कल्पना की नवीनता तथा अभिव्यक्ति, भङ्गिमा की आडम्बरहीनता के कारण परम्परा के बन्धन से विमुक्त शिल्प-सौष्ठव का साक्षात्कार किया जा सकता है। संस्कृत की कतिपय लघुकथाओं के अन्तर्गत युगानुरूप परिस्थिति के परिप्रेक्ष्य में साधारण मानव समाज की समस्याओं को भी मुखरता के साथ अभिव्यक्त किया गया है। अद्यतन भारत में नवलेखकों द्वारा निबद्ध संस्कृत की कथाएँ भारत के विविध प्रान्तों से नियमित और अनियमित रूप से निर्गत होने वाली पत्रिकाओं में, प्रकाशित होती रही हैं। विपुल परिणाम वाली इन आधुनिक संस्कृत-कथाओं का अखिल भारतीय दृष्टिकोण से आज तक कोई भी संकलनात्मक संस्करण सम्पादित एवं प्रकाशित नहीं किया जा सका है। संस्कृत कथा-साहित्य की आधुनिक प्रकृति, प्रवृत्ति एवं शिल्पविधान के अध्ययन की दृष्टि से इन लघुकथाओं का महत्त्व निर्विवाद है। आज लिखी जाने वाली ये संस्कृत लघुकथाएँ सामान्य संस्कृतज्ञ समाज के मनोरञ्जन के साथ ही संस्कृत कथा-साहित्य की निरन्तर भाव से प्रवाहशील धारा को रूपायित करती हैं। यहाँ आधुनिक काल में विभिन्न प्रतिभाशाली रचनाकारों द्वारा संस्कृत में मौलिक रूप से रचित तथा भाषान्तर से अनूदित कथाओं और उनके संग्रहों में से कतिपय का नाम-निर्देश किया जाता है। १. विश्वेश्वर पाण्डेय - सपा - मन्दारमञ्जरी २. हृषीकेश शास्त्री भारद्वाज
पर्यटकत्रिंशत ३. हरिदास सिद्धान्तवागीश
सरला ४. राधावल्लभ त्रिपाठी
महाकवि : कण्टकः ५. क्षमा राव
कथामुक्तावली ६. महालिङ्ग शास्त्री
(अ) कथानककोशः
(ब) सङ्कथासन्दोहः ७. अरिभट्टनारायणदास
हरिकथामृतम् ८. रङ्गनाथाचार्य .
कथासङ्ग्रहः ६. रमेशचन्द्र शुक्ल और
चारुचरितचर्चा १०. शिवप्रसाद भट्टाचार्य का अनुपात - उत्तराखण्डयात्रा ११. विजयलक्ष्मी माता - उपदेशप्रासाद
५. शाशास्त्रा
२६०
गद्य-खण्ड
## संस्कृत में अनूदित कथाएँ
१. गोविन्दकृष्ण मोडक

२. कृष्ण सोमयाजी
३. हरिचरण भट्टाचार्य
चोरचत्वारिंशीकथा (अरेबियन नाइट्स' की कथाओं का अनुवाद) कणः लुप्तः गृहं दहति ('अ स्पार्क नेगलेक्टेड वर्क्स द हाउस' नामक टाल्स्टाय के अंग्रेजी नाटक का
अनुवाद) कपालकुण्डला (बङ्किमचन्द्र के सुप्रसिद्ध बंगला नाटक का अनुवाद) कथाशतकम् (भारत की प्रादेशिक भाषाओं की एक सौ कहानियों का अनुवाद) कथामञ्जरी (अरविन्द आश्रम पाण्डिचेरी की श्रीमाता द्वारा फ्रेंच भाषा में लिखित नीति-कथाओं का रूपान्तर) दुःखोत्तरं सुखम् ('जामे उल्लिकायान' नामक फारसी कथासंग्रह का
४. एस. वेङ्कटरामशास्त्री
५. जगन्नाथ
६.
एम. अहमद
अनुवाद)
७. श्रीधर
कथाकौतुकम् (युसूफ और जुलेखा नामक फारसी कथा का संस्कृत अनुवाद) सीताविचारलहरी (मलयालम भाषा की कथाकृति का अनुवाद)
८. एन. गोपाल पिल्लई
### सन्दर्भ-ग्रन्थ
१. ऋग्वेदसंहिता २. ऋग्वेदसंहिता ३. ऋग्वेदसंहिता ४. वाजसनेयी संहिता
- वैदिक संशोधन मण्डल पूना - सायणभाष्यसहित, मैक्समूलर सम्पादित - सातवलेकर-औंध, सतारा
मनोरञ्जक कथाएँ
२६१
५. तैत्तिरीय संहिता
ऐतरेय ब्राह्मण शतपथ-ब्राह्मण वृहदारण्यकोपनिषद् बृहद्देवता छान्दोग्योपनिषद् वाल्मीकिरामायणम् महाभारतम्
रामकृष्ण मठ, मद्रास शौनक-चौखम्बा, वाराणसी रामकृष्ण मठ, मद्रास
निर्णयसागर, बम्बई - भण्डारकर ओरियन्टल रिसर्च इन्स्टीट्यूट,
पूना
पुराणपरिशीलन
म.म. गिरिधर
बिहार राष्ट्रभाष परिषद्, पटना पुराणविमर्श
- आचार्य बलदेव उपाध्याय, चौक वाराणसी जातकमाला
- आर्यशूर-मिथिला रिसर्च इन्स्टीट्यूट, दरभंगा दिव्यावदान मा - पी.एल. वैद्य सम्पादित मिथिला रिसर्च
इन्स्टीच्यूट, दरभंगा पञ्चतन्त्र
वासुदेवशरण अग्रवाल, राजकमल प्रकाशन,
दिल्ली पञ्चतन्त्र
फ्रेंकलिन एजर्टन, जार्ज एलेन एण्ड अनविन
लिमिटेड, लन्दन हितोपदेश
नारायण पण्डित, चौखम्बा, वाराणसी कथासरित्सागर
सी.एच. टानी एवं एन.एम. पैन्जर
सम्पादित कथासरित्सागर
- सोमदेव, बिहार राष्ट्रभाषा परिषद्, पटना बृहत्कथामञ्जरी
- क्षेमेन्द्र निर्णयसागर प्रेस, बम्बई प्राचीन भारतीय इतिहास - विन्टरनित्ज हिन्दी अनुवाद मोतीलाल
बनारसीदास, दिल्ली संस्कृत साहित्य का इतिहास - कृष्णमाचार्य, मद्रास संस्कृत साहित्य का इतिहास - ए.बी. कीथ (हिन्दी अनुवाद) मोतीलाल
बनारसीदास, दिल्ली संस्कृत साहित्य का इतिहास - पं. बलदेव उपाध्याय, शारदा प्रकाशन,
वाराणसी
२६२
गद्य-खण्ड
ए न्यू हिस्ट्री ऑफ संस्कृत - कृष्णचैतन्य, एशिया पब्लिशिंग हाउस, लिटरेचर
बम्बई संस्कृत साहित्य का इतिहास - एस. के. दे, कलकत्ता प्राकृत भाषा और साहित्य का आलोचनात्मक इतिहास ना - डॉ. नेमिचन्द्र शास्त्री, तारा पब्लिकेशन,
या वाराणसी प्राकृत भाषाएँ और भारतीय - एस. एम. कत्रे (हिन्दी अनुवाद) संस्कृति में उनका अवदान का राजस्थान हिन्दी ग्रंथ अकादमी बौद्ध धर्म के २५०० वर्ष - प्रकाशन विभाग, भारत सरकार, दिल्ली नीतिकथा का उद्गम - पी.एन. कवठेकर चौखम्बा, वाराणसी एवं विकास सामान महर पुरुषपरीक्षा
- विद्यापति, पटना विश्वविद्यालय, पटना संस्कृत वाङ्मयकोष - - प्रथम एवं द्वितीय खण्ड
नामा भारतीय भाषा परिषद्, कलकत्ता
