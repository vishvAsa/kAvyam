<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०८ उपदेशात्मक एवं नीतिमूलक कथा-ग्रन्थ on काव्ये विश्वासटिप्पन्यः</title>
    <link>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/05_gadya/08_upadeshAtmaka_evaM_nItimUlaka_kathA-grantha/</link>
    <description>Recent content in &#43;०८ उपदेशात्मक एवं नीतिमूलक कथा-ग्रन्थ on काव्ये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/05_gadya/08_upadeshAtmaka_evaM_nItimUlaka_kathA-grantha/index.xml" rel="self" type="application/rss+xml" />
    <item>
      <title>०१ पञ्चतन्त्र</title>
      <link>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/05_gadya/08_upadeshAtmaka_evaM_nItimUlaka_kathA-grantha/01_panchatantra/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/05_gadya/08_upadeshAtmaka_evaM_nItimUlaka_kathA-grantha/01_panchatantra/</guid>
      <description>&lt;p&gt;संस्कृत कथा-साहित्य के अन्तर्गत उपदेशप्रद नीतिकथा के रूप में पशु पात्र-प्रधान कथा-ग्रन्थ पञ्चतन्त्र का नाम विश्वविदित है। इसके विकास के बीज वैदिक वाङ्मय, महाभारत तथा बौद्ध-जैन साहित्य में उपलब्ध होते हैं। वैदिक संहिता के अन्तर्गत देवशुनी सरमा को देवदूती के रूप में प्राणियों के पास भेजा जाना तथा वर्षाकालीन वारिपात से प्रमुदित मेढ़कों के निनाद का अतिरात्र-याग में ऋत्विजों के मुख से उच्चरित वेदघोष के साथ साम्य-प्रदर्शन पशुओं और छोटे प्राणियों के ऊपर मानवोचित क्रियाकलाप का आरोप सूचित करता है। छान्दोग्य उपनिषद् में श्वानों की एक कथा का उल्लेख है जिसमें वे भोजन-संग्रह के लिए तारस्वर में विराव करने वाले एक श्वान का नेतापद के लिए अन्वेषण करते हैं। जानश्रुति पौत्रायण के आख्यान में वर्णित हंस-युगल-संवाद तथा सत्यकाम को हंस, वृषभ एवं एक अन्य जलचर पक्षी द्वारा प्रदत्त ब्रह्मोपदेश भी इसी तथ्य की ओर इङ्गित करते हैं। महाभारत में उपलब्ध गृध्र-गोमायु-संवाद, कपोत-व्याघ्र-संवाद, मार्जार-मूषिक-संवाद, व्याघ्र-गोमायु-संवाद प्रभृति में प्रस्तुत पशुपात्र प्रधान कथाएँ आगामी काल में विरचित किये जाने वाले इसी पञ्चतन्त्र की आधारभूमि प्रस्तुत करती हैं। इस सन्दर्भ में ए. बी. कीथ का यह कथन महत्त्वपूर्ण है- “महाभारत में हमें वह बीजभूत आधार प्राप्त है जो पञ्चतन्त्र के विकास की हेतुभूत सामग्री की ओर दृढतापूर्वक सङ्केत करता है।&amp;quot; बौद्ध और जैन साहित्य में प्राक्तन कर्म एवं पुनर्जन्म के अन्योन्याश्रित सिद्धान्त के अनुसार पशुयोनि से मानवयोनि में तथा उसके विपरीत योनि में जीवात्मा के जन्मग्रहण करने के विश्वास के मूल में भी पशु और मानव का सम्बन्ध स्पष्ट भाव से विद्यमान दीख पड़ता है। इस प्रकार हम देखते हैं कि पञ्चतन्त्र के पाठकों का इसकी कथाओं के साथ स्थापित होने वाली मानसिक अन्तरङ्गता के पीछे दीर्घकालीत साहित्यिक, धार्मिक और लौकिक मान्यताएँ कार्यशील रही हैं।&#xA;पञ्चतन्त्र के कथामुख के सन्दर्भ से विदित होता है कि इसके रचयिता विष्णुशर्मा नामक एक नैष्ठिक कर्मकाण्डी ब्राह्मण थे। बृहस्पति, शुक्राचार्य, मनु, पराशर एवं व्यास द्वारा प्रोक्त धर्म, अर्थ एवं काम जैसे पुरुषार्थ-त्रितय के आधारभूत सिद्धान्तों को उन्होंने आत्मसात् कर लिया था। वे व्यावहारिक नीतिशास्त्र के क्षेत्र में अपने समय में अद्वितीय विद्वान् के रूप में सर्वविदित एवं सर्वसमादृत थे। अपने शिष्यों को मनोरज्जन के साथ सफलतापूर्वक शास्त्रज्ञान प्रदान करने की कला में असाधारण रूप से निपुण आचार्य होने का इन्हें विशद सुयश प्राप्त था। समकालीन छात्र-मण्डली इनके ज्ञान-सङ्क्रान्ति कौशल पर मुग्ध थी। ये&#xA;उपदेशात्मक एवं नीतिमूलक कथा-ग्रन्थ&#xA;२१६ विद्या विक्रयी अध्यापक नहीं थे। ये तो एक परम निर्लोभ, निष्काम, वीतराग तथा जितेन्द्रिय विद्वान थे, जिनके जीवन का एकमात्र ध्येय जिज्ञासु शिष्यों को आजीवन शास्त्रमन्थन से प्राप्त नवनीत का उदारतापूर्वक वितरण करना ही था। दाक्षिणात्य जनपद की राजधानी महिलारोप्य नगर में विराजमान महाराज अमरशक्ति के अनुरोध पर बहुशक्ति, उग्रशक्ति तथा अनन्तशक्ति नामक परम दुर्बुधि, शास्त्रविमुख एवं विवेकहीन उनके तीन पुत्रों को नीतिशास्त्र में निष्णात बना देने का कार्यभार जब उन्होंने ग्रहण किया तब उनके वयस के अस्सी वर्ष पूरे हो चुके थे। राजसभा में अर्थ-लिप्सा और इन्द्रियासक्ति से शून्य उस निर्भीक विद्वान् की ऐसी प्रतिज्ञा सुन कर कि छः महीने की अवधि में ही वे उन तीनों को नीतिशास्त्र का अद्वितीय वेत्ता बना देंगे, सभी विस्मय से अवाक् हो गए। पण्डित विष्णुशर्मा ने अपनी प्रतिज्ञा के अनुसार छ: महीने के अन्तर्गत ही उन तीनों राजकुमारों को स्वरचित पञ्चतन्त्र नामक ग्रन्थ पढ़ाकर नीतिशास्त्र में असाधारण रूप से पारङ्गत बना दिया। और, उसके बाद से यह ग्रन्थरत्न बालकों को प्रबुद्ध बनाने के उद्देश्य से सर्वत्र ही समादृत हुआ। इस प्रसंग में कथामुख में विन्यस्त अधस्तन श्लोक में पञ्चतन्त्र के प्रणेता का असामान्य आत्मविश्वास प्रतिध्वनित हुआ है :&#xA;अधीते य इदं नित्यं नीतिशास्त्रं श्रृणोति च।&#xA;न पराभवमाप्नोति शक्रादपि कदाचन।। __ “जो व्यक्ति नित्य ही इस नीतिशास्त्र को पढ़ता और सुनता है वह देवराज इन्द्र से भी कभी पराभव नहीं प्राप्त कर सकता है।&amp;quot; -  पञ्चतन्त्र में पाँच तन्त्र (परिच्छेद) उपलब्ध होते हैं जिनके नाम हैं- (१) मित्रभेद, (२) मित्र-सम्प्राप्ति, (३) काकोलूकीय, (४) लब्धप्रणाश तथा (५) अपरीक्षितकारक। कथा का प्रारम्भ राजा अमरशक्ति द्वारा बहुशक्ति, उग्रशक्ति एवं अनन्तशक्ति नामक अपने मूर्ख पुत्रों को नीतिनिपुण बनाने के उद्देश्य से पण्डित विष्णुशर्मा के शिक्षकत्व में समर्पित कर दिये जाने के वृत्तान्त से होता है। पण्डित विष्णुशर्मा ने उन शास्त्र-विमुख वयस्क राजकुमारों को इस ग्रन्थ में निहित कथाओं के द्वारा मनोरञ्जक शैली में नीतितत्त्व का उपदेश प्रदान कर छ: महीनों के भीतर ही निपुण नीतिवेत्ता बना दिया। १. इसके मित्रभेद नामक प्रथम तन्त्र में पिंगलक नामक सिंह एवं सञ्जीवक नामक वृषभ&#xA;के बीच जो परस्पर मित्रभाव से रहते थे, एक चतुर श्रृगाल द्वारा फूट डाले जाने की मुख्य कथा प्रस्तुत की गयी है। राजनीति से सम्बद्ध विवादों के साथ ही यहाँ पशुपक्षियों की विविध मनोरञ्जक कथाएँ प्राप्त होती हैं जिनका शीर्षक-निर्देश निम्नस्थ है:&#xA;OM&#xA;२२०&#xA;गद्य-खण्ड&#xA;१. पिङ्गलक-सञ्जीवक-दमनक-कथा २. कीलोत्पाटी वानर की कथा ३. श्रृगाल और दुन्दुभि की कथा ४. दन्तिल और गोरम्भ की कथा&#xA;की कथा ३५. आषाढ़भूति-प्रभूति की कथा&#xA;६. विष्णुरूपधारी तन्तुवाय एवं राजकुमारी की कथा ७. वायस-दम्पति और कृष्णसर्प की कथा ८. बक एवं कर्कट की कथा ६. सिंह-शशक-कथा १०. मन्दविसर्पिणी तथा अग्निमुख की कथा ११. नीलवर्ण श्रृगाल की कथा १२. सिंह, ऊँट, श्रृगाल और कौए की कथा १३. टिट्टिभ-दम्पती और समुद्र की कथा १४. कम्बुग्रीव-नामक कच्छप की कथा। १५. तीन मछलियों की कथा १६. गौरेया और हाथी की कथा १७. वज्रदंष्ट्र सिंह प्रभति की कथा १८. सूचीमुख नामक पक्षी और वानरों की कथा गाए जा १६. गोरैया और वानर की कथा २०. धर्मबुद्धि और पापबुद्धि की कथा २१. कृष्णसर्प एवं नकुल की कथा २२. राजा और उसके सेवक वानर की कथा मित्रसम्प्राति-नामक द्वितीय तन्त्र में चित्रग्रीव नामक कपोत, हिरण्यक नामक मूषिक, लघुपतनक नामक काक, चित्राङ्ग नामक हरिण तथा मन्थरक-नामक कच्छप की कथा मुख्य रूप से कही गयी है जिसमें मित्र-सङ्ग्रह के प्रभाव का आकर्षक रूप में वर्णन किया गया है। इसके अन्तर्गत निम्नाङ्कित कथाएँ हैं - १. चित्रग्रीव नामक कपोतराज की कथा २. ताम्रचूड नामक परिव्राजक तथा मूषिक की कथा ३. शाण्डिली द्वारा तिलविक्रय की कथा ४. शबर शूकर और श्रृंगाल की कथा&#xA;उपदेशात्मक एवं नीतिमूलक कथा-ग्रन्थ ५. सागरदत्त-नामक व्यापारी के पुत्र की कथा के ६. सोमिलक जुलाहे की कथा ७. बल का अनुसरण करने वाले श्रृगाल की कथा काकोलूकीय नामक तृतीय तन्त्र में काक और उलूक के जन्मजात वैरभाव के दृष्टान्त से युद्ध और सन्धि के सिद्धान्तों का स्पष्टीकरण किया गया है। इस तन्त्र में अधोनिर्दिष्ट कथाएँ प्राप्त होती हैं : १. काक और उलूक की कलह-कथा २. बाघ की खाल ओढ़कर चरने वाले गधे की कथा ३. चतुर खरगोश और हाथी की कथा। ४. दधिकर्ण नामक न्यायकर्ता मार्जार की कथा ५. गौरैया और खरगोश की कथा ६. तपस्वी द्वारा एक चुहिया को युवती का रूप प्रदान करने की कथा। ७. चोर का स्वागत करने वाले वृद्ध वणिक् की कथा। ८. भेकवाहन सर्प की कथा। ६. मित्रशर्मा नामक ब्राह्मण और तीन धूत्तों की कथा १०. कृष्णसर्प और चींटियों की कथा ११. ब्राह्मण और सर्प की कथा १२. स्वर्ण हंस और स्वर्णविहंग की कथा १३. कपोत और व्याघ की कथा १४. ब्राह्मण, चोर और पिशाच की कथा १५. एक राजपुत्र के पेट में रहने वाले सर्प की कथा १६. वीरधर रथकार की स्त्री एवं उसके उपपति की कथा। १७. सिन्धुक नामक पक्षी और व्याघ की कथा । १८. सिंह, श्रृगाल और गुफा की कथा&#xA;[ की कथा १६. घृतान्ध ब्राह्मण की कथा। ४. लब्धप्रणाश नामक चतुर्थ तन्त्र में रक्तमुख नामक वानर तथा करालमुख नामक मगर&#xA;की प्रमुख कथा के द्वारा उपलब्ध वस्तु के विनष्ट हो जाने की स्थितियों पर प्रकाश डाला गया है। इस तन्त्र में अधोनिर्दिष्ट कथाएँ प्राप्त होती हैं: १. वानर तथा मगर की मैत्री कथा २. गङ्गदत्त नामक भेकराज और कृष्णसर्प की कथा&#xA;२२२&#xA;गद्य-खण्ड&lt;/p&gt;</description>
    </item>
    <item>
      <title>०२ हितोपदेश</title>
      <link>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/05_gadya/08_upadeshAtmaka_evaM_nItimUlaka_kathA-grantha/02_hitopadesha/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/05_gadya/08_upadeshAtmaka_evaM_nItimUlaka_kathA-grantha/02_hitopadesha/</guid>
      <description>&lt;p&gt;पञ्चतन्त्र के आधार पर निर्मित उपदेशात्मक कथाग्रन्थ के रूप में हितोपदेश की लोकप्रियता और व्यापकता सर्वविदित है। इसके रचयिता राजा धवलचन्द्र के आश्रित नारायण नामक विद्वान् थे। हितोपदेश में उपलब्ध शिवस्तुतिपरक श्लोकों की बहुलता के आधार पर इन्हें शैव माना जाता है। इन्होंने अपनी कृति का स्रोत पञ्चतन्त्र तथा एक अन्य अनिर्दिष्ट नामक ग्रन्थ को बतलाया है।&#xA;पञ्चतन्त्र के मूल कलेवर की अपेक्षा हितोपदेश के कलेवर में पर्याप्त परिवर्तन किया गया है। इसकी कथाओं को चार भागों में विभक्त किया गया है और प्रत्येक भाग के नवीन नामकरण किये गये हैं। इनके नाम हैं-(१) मित्रलाभ, (२) सुहृद्भेद (३) विग्रह और (४) सन्धि। इनके अन्तर्गत सत्तरह नवीन कथाओं का सन्निवेश किया गया है, जिनमें सात पशुपात्रप्रधान, पाँच कूटनीतिमूलक, तीन लोककथाश्रित तथा दो उपदेशात्मक कथाएँ हैं। इन नवीन कथाओं के स्रोत स्पष्ट नहीं हैं। अपने ग्रन्थ में नीतिपरक कथ्यों के अतिरिक्त स्रोत के रूप में लेखक द्वारा कामन्दकीय नीतिसार का उपयोग किया गया प्रतीत होता है। ग्रन्थकार ने अपने इस कथाग्रन्थ की रचना के उद्देश्य को स्पष्ट करते हुए कहा है कि गुरुमुख से इसके श्रवण से संस्कृत वाग्व्यवहार में निपुणता तथा सौष्ठव के साथ नीतिविद्या का ज्ञान प्राप्त होता है। तदनुसार उन्होंने यहाँ जो शैली अपनायी है वह असाधारण रूप से सरल और प्रवाहपूर्ण है। उनके पद्य आकर्षक हैं और उनमें हृदय पर अमिट प्रभाव डालने की अमित शक्ति है। बाल्यावस्था में अभ्यस्त इनके श्लोक आजीवन एक सच्चे साथी एवं मार्गदर्शक के रूप में इसके अध्येता के मानस में सहायतार्थ प्रस्तुत रहते हैं और यह&#xA;२३२&#xA;गद्य-खण्ड&#xA;इस ग्रन्थ की उपादेयता का सर्वोत्कृष्ट प्रमाण है। इस कथाग्रन्थ में निबद्ध कथाओं का नाम-निर्देश नीचे किया जाता है&lt;/p&gt;</description>
    </item>
    <item>
      <title>०३ पुरुषपरीक्षा</title>
      <link>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/05_gadya/08_upadeshAtmaka_evaM_nItimUlaka_kathA-grantha/03_puruShaparIxA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/05_gadya/08_upadeshAtmaka_evaM_nItimUlaka_kathA-grantha/03_puruShaparIxA/</guid>
      <description>&lt;p&gt;महाकवि विद्यापति-विरचित &amp;lsquo;पुरुष-परीक्षा&amp;rsquo; उपदेशात्मक संस्कृत कथा-साहित्य का एक अत्यन्त ही महत्त्वपूर्ण ग्रन्थ है। इसकी भूयसी विशेषता यह है कि इसमें मानवेतर पशु-पक्षी जैसे पात्रों के स्थान पर वर्तमान कलियुग में उत्पन्न पुरातन एवं समसामयिक आदर्श चरित्रों को प्रस्तुत किया गया है। कथा-विन्यास के क्रम में ग्रन्थकार ने उदाहरण-प्रत्युदाहरण की युग्म-शैली का अवलम्बन कर अपने पात्रों के चरित्रगत श्वेत-श्याम पक्षों के उन्मीलन के द्वारा सद्गुणों की उपादेयता तथा अवगुणों की हेयता को रेखाङ्कित किया है।&#xA;ग्रन्थ का नाम-&amp;lsquo;पुरुष-परीक्षा&amp;rsquo; है जो यादृच्छिक न होकर पूर्ण रूप से सार्थक है। ग्रन्थकार की मान्यता है कि पुरुष वही है जिसके व्यक्तित्व में वीरता, सुबुिद्धि, विद्या तथा पुरुषार्थ-चतुष्टय का समन्वय प्राप्त होता है। इससे रहित व्यक्ति केवल आकार-प्रकार से पुरुष की भाँति दीख पड़ता है-पुरुषाभास है, बिना पूँछ और सींग का पशु ही है। इस ग्रन्थ के अध्ययन से यथार्थ पुरुष के परीक्षण की दृष्टि प्राप्त होती है और इसी में इसके नामकरण की सार्थकता है।&#xA;ग्रन्थ के मङ्गलाचरण के क्रम में आदिशक्ति की वन्दना के अनन्तर ग्रन्थकार ने कथा-प्रबन्ध का उपक्षेप करते हुए कहा है कि एकबार जब चन्द्रातपा नगरी के राजा पारावार ने अपनी सर्वगुणसम्पन्न पुत्री के अनुरूप वर की अर्हता के विषय में मुनिवर सुबुद्धि से प्रश्न किया तब उन्होंने कहा कि वीरता, सुबुद्धि, सद्विद्या तथा पुरुषार्थ से युक्त&#xA;उपदेशात्मक एवं नीतिमूलक कथा-ग्रन्थ&#xA;२३५ पुरुष ही वास्तविक पुरुष है। अतः ऐसे पुरुष को ही कन्या-प्रदान किया जाय। इसी सन्दर्भ में ऐसे आदर्श पुरुषों के पचिययार्थ मुनिवर सुबुद्धि द्वारा आख्यात कथाओं का उपन्यास इस&#xA;ग्रन्थ में किया गया है। इस ग्रन्थ की रचना का समय ईसा की चौदहवीं सदी है जिसके अन्तर्गत तुलुष्कों के निरन्तर आक्रमण के कारण तत्कालीन मिथिला का राजनैतिक, सांस्कृतिक, सामाजिक एवं धार्मिक जनजीवन विशृङ्खल हो उठा था। ऐसे विप्लवसङ्कुल विषम काल में बर्बर विधर्मी आक्रान्ताओं के निष्ठुर उत्पीड़न एवं अत्याचार से भीत-सन्त्रस्त जनता के मानस में महाकवि विद्यापति ने अपने इस पुरुषार्थोपदेश से दीप्त कथाग्रन्थ के द्वारा नवजागरण के दिगन्त प्रसारी शङ्खनाद का उद्घोष किया है। विद्यापति का स्पष्ट अभिमत है कि शास्त्रविद्या की अपेक्षा शस्त्रविद्या श्रेष्ठतर है, वयोंकि शस्त्रबल से रक्षित राष्ट्र में ही शास्त्रविद्या का विकास सम्भव हो पाता है&#xA;प्रस्तुत कथाग्रन्थ में चार परिच्छेद हैं जिनमें प्रथम परिच्छेद के अन्तर्गत उदाहरण -कथा की कोटि में दानवीर विक्रमादित्य, युद्धवीर कर्णाट-राजकुमार मल्लदेव, दयावीर रणथम्भौर-नरेश हम्मीरदेव तथा सत्यवीर चौहान वंशी चाचिकदेव की कथाएँ निबद्ध की गयी हैं और प्रत्युदाहरण-कथा की कोटि में चोर, भीरु, कृपण तथा आलसी की कथाएँ प्रस्तुत की गयी हैं। द्वितीय परिच्छेद के अन्तर्गत उदाहरण-कथा की कोटि में प्रतिभासम्पन्न विशाख, मेधावी कोकपण्डित तथा कर्णाट नरेश हरिसिंहदेव के सुबुद्धि-सम्पन्न मन्त्री गणेश्वर की कथाओं का आख्यान किया गया है। इनके प्रत्युदाहरण के रूप में कुबुद्धि-कथा के अन्तर्गत वञ्चक एवं पिशुन की कथाएँ तथा अबुद्धि-कथा के अन्तर्गत जन्मबर्बर एवं सङ्गबर्बर की कथाएँ प्रस्तुत की गयीं हैं। तृतीय परिच्छेद में सविद्य-कथा के उदाहरण के रूप में धारा-नगरी-निवासी शस्त्रविद्य सिंहल नामक क्षत्रिय धनुर्धर, शास्त्रविद्य ज्यौतिषी वराहमिहिर, वैद्य हरिश्चन्द्र एवं मीमांसक शबरस्वामी की कथाएँ प्राप्त होती हैं। इसी परिच्छेद में वेदविद्य कथा के साथ लोकविद्य कथा और उभयविद्य कथा का निबन्धन किया गया है। इनके प्रधान पात्र क्रमशः वेदशर्मा, शकटार एवं चाणक्य हैं। तत्पश्चात् उपविद्य-कथा के अन्तर्गत उदाहरण-कथाकोटि में चित्रविद्य मूलदेव, गीतविद्य कलानिधि, नृत्यविद्य गन्धर्वनामक नट, इन्द्रजालविद्य पक्षधर, पूजितविद्य एक अज्ञात नामक कवि तथा हासविद्य तस्कर की कथाएँ प्राप्त होती हैं। इनके अतिरिक्त प्रत्युदाहरण-कथा-कोटि में अवसन्न-विद्य वाग्विलास-नामक कवि, विद्याविहीन रविधर-नामक ब्राह्मण तथा खण्डितविद्य कुशशर्मा-नामक दम्भी ब्राह्मण की कथाएँ प्रस्तुत की गयी हैं। चतुर्थ परिच्छेद के अन्तर्गत धर्म, अर्थ, काम एवं मोक्ष जैसे पुरुषार्थ-चतुष्टय से सम्बद्ध कथाओं का उपन्यास किया गया है। इनमें धर्म से सम्बद्ध कथाओं में तत्त्वज्ञानी बोधि नामक कायस्थ, तमोगुणी धार्मिक श्रीकण्ठ नामक ब्राह्मण तथा पापकर्म के लिए पश्चात्तापपूर्वक पुण्यार्जनपरायण राजकुमार२३६&#xA;गद्य-खण्ड&#xA;रत्नाङ्गद की कथाएँ निबद्ध की गयीं हैं। अर्थमूलक कथाओं में न्यायपूर्वक उपार्जित धन का दान एवं भोग में व्यय करने वाले महाराज देव-नामक महेच्छ धनिक की कथा, भविष्य में प्राप्त होने वाले धन की प्रत्याशा में संचित धन का व्यय करने वाले प्रचुरवसु-नामक मूढ धनिक की कथा, कुलक्रमागत वृत्ति को छोड़कर एक साथ बहुत से उद्यमों द्वारा बहुत सा धन एकत्र कर लेने की दुष्पूर तृष्णा से ग्रस्त एक माली की कथा तथा शूरता के बल से उपार्जित सम्पदा का रक्षणावेक्षण करते हुए वीरपराक्रम-नामक राजा की कथा जिसने दूरदर्शिता के साथ लक्ष्मी से यह वरदान प्राप्त कर लिया था कि उसके पुत्रों में राज्य के लिए कभी कलह न होने पावे, निबद्ध की गयी हैं। काम-कथा के अन्तर्गत अनुकूल नायक राजा शूद्रक की कथा, दक्षिण नायक गौडनरेश लक्ष्मणसेन की कथा, विदग्धनायक महाराज विक्रमादित्य की कथा, धूर्त नायक शशी की कथा तथा विद्या एवं बुद्धि से सम्पन्न होने पर भी अपनी प्रेयसी पटरानी शुभदेवी के वशीभूत रहने के कारण अपने राज्य एवं प्राणों को गँवा देने वाले महाराज जयचन्द्र की कथा प्राप्त होती है। मोक्ष-कथा के अन्तर्गत निर्बन्धपरायण मुमुक्षु, विवेकशर्मा की कथा, निःस्पृहमुमुक्षु कृष्ण-चैतन्य की कथा तथा लब्धसिद्धि मुमुक्षु, योगिवर्य भर्तृहरि की कथा प्रस्तुत की गयी हैं और इसी कथा के साथ ग्रन्थ समाप्त हो जाता है।&#xA;इस कथाग्रन्थ में विन्यस्त कथाओं के उपर्युक्त नामनिर्देश से यह स्पष्ट हो जाता है कि संस्कृत भाषा के माध्यम से उदीयमान पीढ़ी को लोकनीति, दण्डनीति एवं चतुर्वर्ग के उपदेशों के द्वारा समसामयिक सन्दर्भ में नवचेतना प्रदान करना ग्रन्थकार का मूलभूत उद्देश्य था। यही कारण है कि इसकी भाषा असाधारण रूप से सरल एवं हृदयग्राही है। यहाँ गद्यमय सन्दर्भ में कथा का प्रवाह अबाध गति से अग्रसर होता जाता है जिसके अन्तर्गत स्थान-स्थान पर मनोहर श्लोकों का विन्यास किया गया है। विद्यापति-वाङ्मय के सुधी समीक्षकों के अनुसार इनकी सूक्तियाँ संस्कृत सूक्ति-साहित्य के अनमोल रत्न हैं।&lt;/p&gt;</description>
    </item>
    <item>
      <title>०४ विद्यापति के कतिपय सुभाषित</title>
      <link>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/05_gadya/08_upadeshAtmaka_evaM_nItimUlaka_kathA-grantha/04_vidyApati_ke_katipaya_subhAShita/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/05_gadya/08_upadeshAtmaka_evaM_nItimUlaka_kathA-grantha/04_vidyApati_ke_katipaya_subhAShita/</guid>
      <description>&lt;p&gt;वीरः सुधीः सविद्यश्च पुरुषः पुरुषार्थवान्।&#xA;तदन्ये पुरुषाकाराः पशवः पुच्छवर्जिताः।। वीरता, सद्बुद्धि, विद्या और पुरुषार्थ युक्त पुरुष ही वास्तव में पुरुष है। बाकी लोग तो पुरुष के आकार में बिना पूँछ के पशु ही हैं।&#xA;पुरुषं साहसक्लेशादर्जनायासकारिणम् । लक्ष्मीर्विमुञ्चति क्वापि विद्याभ्यस्ता न मुञ्चति।।&#xA;ALD&#xA;हैं&#xA;उपदेशात्मक एवं नीतिमूलक कथा-ग्रन्थ&#xA;२३७ साहस और क्लेश सहकर अर्थोपार्जन के आयास में संलग्न, व्यक्ति को लक्ष्मी कभी छोड़ भी देती है, परन्तु भली-भाँति अभ्यस्त विद्या कभी भी साथ नहीं छोड़ती है।&#xA;स्वभावाच्छस्त्रविद्यायाः शास्त्रविद्या कनीयसी।&#xA;शस्त्रेण रक्षिते राष्ट्र शास्त्रचिन्ता प्रवर्त्तते।। शास्त्र विद्या की अपेक्षा अपने स्वगत वैशिष्ट्य के कारण शास्त्रविद्या, न्यूनकोटिक है क्योंकि शस्त्रबल से सुरक्षित राष्ट्र में ही शास्त्रीय चिन्तन का विकास हो पाता है।&#xA;नानारससमाकीर्णा शब्दार्थगुणमण्डिता।&#xA;आराधयति वाग्देवी सकर्णहृदयं न किम् ।। नवसङ्ख्यक रसों से आप्लावित तथा शब्दनिष्ठ एवं अर्थनिष्ठ गुणों से विभूषित वाग्देवी (कवि की वाणी) भला किस श्रोत्रसंम्पन्न व्यक्ति को सन्तुष्ट नहीं करती हैं ?&#xA;सम्वर्धनञ्च साधूनां दुष्टानाञ्च विमर्दनम्।&#xA;राजधर्म बुधाः प्राहुर्दण्डनीतिविचक्षणाः।। सज्जनों के सम्वर्धन और दुष्टों के विमर्दन को ही दण्डनीति के विद्वानों ने राजा का कर्त्तव्य कहा है।&#xA;अपि शास्त्रविदो धीराः शुद्धाः संसारनिस्पृहाः। वामा-कटाक्ष-सम्पर्कात् के न स्युः स्मरकिङ्कराः।।&#xA;शास्त्रों में निष्णात धैर्य सम्पन्न, शुद्धस्वभाव तथा संसार वासना से निःस्पृह कौन रमणी के कटाक्ष का पात्र होने पर काम के किङ्कर नहीं हो जाते हैं ?&#xA;यावल्लौल्यं वसति हृदये यावदर्थाभिलाषो यावच्चेतः कुसुमविशिखत्रासमङ्गीकरोति। यावत्सर्वेष्वपि समतया हेतुहीना न मैत्री तावन्नात्मा परमगहनो हन्त! सम्वित्तिमेति।।&#xA;जब तक चित्त में चञ्चलता का निवास है, जबतक धन की तृष्णा है, जबतक चित्त में पुष्पधन्वा काम के बाणों का भय विद्यमान है और जबतक सभी प्राणियों के प्रति समान रूप से अकारण मैत्री का भाव उत्पन्न नहीं होता है तबतक यह अतिदुर्जेय आत्मतत्त्व का बोध सम्भव नहीं हैं।&#xA;मनोरञ्जक कथाएँ&lt;/p&gt;</description>
    </item>
    <item>
      <title>०५ बृहत्कथा</title>
      <link>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/05_gadya/08_upadeshAtmaka_evaM_nItimUlaka_kathA-grantha/05_bRhatkathA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/05_gadya/08_upadeshAtmaka_evaM_nItimUlaka_kathA-grantha/05_bRhatkathA/</guid>
      <description>&lt;p&gt;संस्कृत कथा-साहित्य के अन्तर्गत मनोरञ्जक कथा की कोटि में गुणाढ्य-विरचित सम्प्रति-नामशेष बृहत्कथा की ख्याति सुमेरुशिखर के समान देदीप्यामान है। पुरातन भारतीय कथा की विस्मयावह कल्पनाओं के इन्द्रधनुषी कान्ति-वैभव से विभासित यह ग्रन्थ पैशाची प्राकृत में निबद्ध किया गया था। भारतीय कथा-साहित्य के क्षेत्र में इसकी अनुपम गुणवत्ता के प्रति जागरूक डॉ. कीथ ने इसकी अनुपलब्धि को भारतीय कथा-साहित्य की एक अपूरणीय एवं गम्भीर क्षति कहा है। उनके अनुसार यह अद्भुतार्थ कथाग्रन्थ अपने गुणोत्कर्ष के कारण महाभारत एवं रामायण की समशीर्षिका का अधिकारी था।&#xA;संस्कृत के महाकवियों द्वारा प्रस्तुत बृहत्कथा के सोल्लास नाम-सङ्कीर्तन एवं प्रशस्तिपूर्ण उद्गारों में इसकी असाधारण मनोहारिता की सुस्पष्ट अभिव्यक्ति प्राप्त होती है। बाणभट्ट के अनुसार बृहत्कथा के अन्तर्गत लोकमानस में विस्मय के उद्भावक तत्त्वों का आधिक्य था तथा इसकी ख्याति काममूलक कथाओं की बहुलता के कारण सर्वत्र लब्ध-प्रसर थी। उद्योतन सूरि के अनुसार गुणाढ्य को ब्रह्मा कहा गया है जिनके मुख में बृहत्कथा के रूप में साक्षात् सरस्वती निवास किया करती थीं। इन्होंने बृहत्कथा को अशेष कलाओं का आवास कहा है। आचार्य दण्डी ने इसे भूतभाषा (पैशाची) में निबद्ध कथाग्रन्थ कहा है जिसकी विषयवस्तु में अद्भुत रस की प्रधानता थी। धनपाल के अनुसार बृहत्कथा रूपी-सागरसे एक-एक बिन्दु-प्रमाण जल लेकर विरचित अन्यान्य कथाएँ उसकी सरस-मनोहर रचना के समक्ष मलिन एवं जीर्ण-शीर्ण वस्त्रखण्डों से निर्मित कन्था की भाँति ही थी।&amp;rsquo; __अद्वितीय कथाकार के रूप में गुणाढ्य का कीर्ति-सौरभ सागरमेखलावेष्टित भारतभूमि की सीमा का अतिक्रमण कर द्वीपान्तर में भी प्रसृत्वर हो उठा था। इसके साक्ष्य में ईसा की बारहवीं सदी के अन्तर्गत कम्बोडिया (कम्बुज देश) में उपलब्ध महाराज यशोवर्मा के एक ताम्रपत्र पर उत्कीर्ण संस्कृत-लेख का उल्लेख अत्यन्त महत्त्वपूर्ण है जिसमें गुणाढ्य को &amp;lsquo;प्राकृतप्रिय&amp;rsquo; कहा गया है।&#xA;गुणाढ्य का जीवन-वृत्त कल्पना से अनुरञ्जित किम्वदन्ती के रूप में हमें प्राप्त होता है जिसका वर्णन कथासरित्सागर, बृहत्कथामञ्जरी एवं हरचरित-चिन्तामणि में किया गया है। तदनुसार, गुगाढ्य ईसा की दूसरी सदी के सुप्रसिद्ध सातवाहन-नदेश हाल के&#xA;१. सत्यं बृहत्कथाम्भोधेर्बिन्दुमादायसंस्कृताः। तेनेतरकथाकन्थाः प्रतिभान्ति तदग्रतः ।।&#xA;(कथासरितसागर भूमिका पृ. ६)&#xA;मनोरञ्जक कथाएँ&#xA;२३६ सभापण्डित थे। एक बार उनकी संस्कृत-विदुषी रानी ने जलविहार के क्रम में क्लान्त होकर कहा-“मोदकैः परिताडय।&amp;quot; सन्धिज्ञान से रहित राजा ने इस पर लड्डुओं को मंगवा कर रानी को उनसे मारना प्रारम्भ कर दिया। राजा के संस्कतविषयक अज्ञान पर रानी ने उपहासपूर्वक कहा &amp;ldquo;तुम कितने बड़े मूर्ख हो कि मोदक शब्द का मा+उदक यह सन्धिविच्छेद तक करना नहीं जानते। भला जलकेलि के प्रकरण में कथित &amp;lsquo;मोदकैः&amp;rsquo; का अर्थ &amp;lsquo;लड्डुओं&amp;rsquo; से तुमने कैसे समझ लिया ?&amp;rdquo;&#xA;इस घटना से राजा को अपने संस्कृत के अज्ञान पर बड़ा खेद हुआ। उन्होंने अपने सभास्थित विद्वानों से अनुरोध किया कि उनमें से कोई उन्हें संस्कृत-व्याकरण सिखला दे। इस पर गुणाढ्य ने छह वर्षों में व्याकरण की शिक्षा प्रदान करने की बात कही, परन्तु शर्ववर्मा नामक एक अन्य विद्वान् ने दो ही वर्षों में व्याकरण की शिक्षा सम्पन्न कर देने का वादा दिया। इस पर गुणाढ्य ने घोषणा की कि यदि ऐसा हुआ तो वह संस्कृत-भाषा का सदा के लिए परित्याग कर देगा। राजा को अल्पकाल में व्याकरण का ज्ञान प्रदान करने के लिए शर्ववर्मा ने &amp;lsquo;कातन्त्र व्याकरण&amp;rsquo; की रचना की और उसकी सहायता से उसने राजा को दो ही वर्षों में व्याकरण में निपुण बना दिया। मामा का इसे देखकर गुणाढ्य ने अपनी पूर्व-घोषणा के अनुसार संस्कृत भाषा का परित्याग कर दिया और वैराग्यवश वानप्रस्थ की जीवनचर्या अपना ली। घनघोर जंगल के बीच एक आरण्यक के रूप में वास करते हुए उसने पैशाची भाषा के माध्यम से सात लाख श्लोकों में निबद्ध बृहत्कथा (बड्ढकहा) की रचना की और उसे अपने शिष्य के द्वारा अपने पूर्व-संरक्षक राजा सातवाहन के सम्मुख अनुमोदनार्थ प्रस्तुत किया, परन्तु पैशाची भाषा में रचित होने के कारण उसने उसे तिरस्कृत कर दिया। इस वृत्तान्त से गुणाढ्य को अत्यन्त दुःख हुआ और वह हताश होकर अपनी कथाकृति के एक-एक पृष्ठ को पढ़कर उसे अग्नि में समर्पित करने लगा। कहते हैं उस कथा से आकृष्ट होकर वन के सारे पशुपक्षी खाना-पीना छोड़कर उसके चतुर्दिक एकत्र हो उसके कथामृत के पान में निमग्न हो गये थे। तत्पश्चात् जब राजा को यह वृत्तान्त विदित हुआ तबतक तो छः लाख श्लोक अग्निदेव को समर्पित किये जा चुके थे। अन्ततोगत्वा अपने शिष्यों के अनुरोध पर गुणाढ्य ने नरवाहनदत्त के चरित से सम्बद्ध अन्तिम लक्षश्लोकात्मक अंश नहीं जलाया। यह मूल बृहत्कथा ईसा की बारहवीं सदी तक विद्यमान थी। दक्षिण भारत के गुम्मा रेड्डीपुर नामक स्थान से प्राप्त एक ताम्रपत्राङ्कित अभिलेख के साक्ष्य से ज्ञात होता है कि दुर्विनीत नामक राजा ने मूल बृहत्कथा का संस्कृत रूपान्तर प्रस्तुत किया था जो अब उपलब्ध नहीं है। 12 बृहत्कथा की मूलकथा के वस्तुविन्यास के सम्बन्ध में समीक्षकों ने निम्नांकित क्रम की सम्भाव्यता व्यक्त की है :&#xA;।&#xA;२४०&#xA;गद्य-खण्ड (क) कथापीठ जिसमें महाराज उदयन और उनकी रानियों की कथाओं का निबन्धन किया&#xA;गया होगा। (ख) कथामुख जिसमें कथा का आख्यान करनेवाले नरवाहनदत्त और मदनमंजुका की&#xA;प्रेमकथा निबद्ध की गयी होगी। (ग) · मुख्य कथावस्तु जिसमें विद्याधर-विशेषद्वारा अपहृत मदनमंजुका के अन्वेषण में निर्गत&#xA;नरवाहनदत्त ने देश-देशान्तर का परिभ्रमण किया होगा तथा अपने पराक्रम के&#xA;फलस्वरूप हर बार एक-एक कन्या से विवाह किया होगा। (घ) उपसंहार जिसमें मदनमंजुका से नरवाहनदत्त के पुनर्मिलन के साथ ही उसके द्वारा&#xA;विद्याधर पद के लाभ का वर्णन किया गया होगा।&#xA;पुराण-प्रथित गोदावरी नदी के सुरम्य तटवर्ती प्रतिष्ठानपुर के निवासी गुणाढ्य ने बृहत्कथा की रचना जिस सातवाहन-नरेश हाल के राज्यकाल में की थी, वह काल, डॉ. वासुदेवशरण अग्रवाल के अनुसार, सार्थवाहों और सांयात्रिकों की इतिहास-विश्रुत सक्रियता का काल था। उस समय के स्थलमार्ग सार्थवाहों के शकट-चक्रों के कूजन से अहर्निश मुखर रहा करते थे तथा सागर का दिगन्त प्रसारी वक्ष वाणिज्य के उद्देश्य से निर्गत उत्साही सांयात्रिकों की पोत-परम्परा से व्याप्त रहा करता था। बृहत्तर भारत की इन यात्राओं के क्रम में सार्थवाहों एवं सांयात्रिकों द्वारा स्वानुभूत विविध-विषयावगाही साहसिक एवं रोमांचक घटनाचक्रों को गुणाढ्य ने अपनी नवनवोन्मेषशालिनी प्रज्ञा के संस्पर्श से एक विलक्षण कथाग्रन्थ में परिणत कर दिया।&#xA;__परवर्ती काल में मूल बृहत्कथा के आधार पर उसकी चार वाचनाएँ प्राप्त होती हैं जिनमें तीन संस्कृत में और एक महाराष्ट्री प्राकृत में निबद्ध उपलब्ध होती है। यहाँ प्रसङ्ग के अनुरोध से इनके संक्षिप्त विवरण प्रस्तुत हैं :&lt;/p&gt;</description>
    </item>
    <item>
      <title>०६ वेतालपञ्चविंशतिका</title>
      <link>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/05_gadya/08_upadeshAtmaka_evaM_nItimUlaka_kathA-grantha/06_vetAlapanchaviMshatikA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/05_gadya/08_upadeshAtmaka_evaM_nItimUlaka_kathA-grantha/06_vetAlapanchaviMshatikA/</guid>
      <description>&lt;p&gt;वेतालपञ्चविंशतिका के अन्तर्गत राजा त्रिविक्रमसेन जिसे परवर्ती साहित्यकारों ने विक्रमादित्य से समीकृत किया है, के बौद्धिक उत्कर्ष से दीप्त पच्चीस कहानियाँ निबद्ध की गई हैं। इन कहानियों का आख्याता एक शवशरीर में अधिष्ठित वेताल है, जो विविध जटिल प्रश्नों से पूर्ण कहानियाँ राजा को सुनाता है और उनका समुचित उत्तर पाते ही पुनः अपने पुराने आश्रय-वृक्ष पर जा लटकता है। इन कथाओं का सर्वप्रथम वर्णन क्षेमेन्द्र रचित बृहत्कथा-मञ्जरी में तथा तत्पश्चात् सोमदेव-प्रणीत कथा सरित्-सागर में प्राप्त होता है। ये वेताल-कथाएँ असन्दिग्ध रूप से भारत के चिरन्तन कथा-साहित्य की लोकप्रिय प्रकृति का निदर्शन प्रस्तुत करती हैं। __वेतालपञ्चविंशतिका के नाम से सम्प्रति प्रचलित ग्रन्थों के कई संस्करण प्राप्त होते हैं, जिनमें शिवदास-रचित संस्करण के अन्तर्गत गद्य और पद्य का समिश्रण देखा जाता है। ऐसा अनुमान किया जाता है कि इस ग्रन्थ का मूलरूप पद्यबद्ध ही रहा होगा। एक अज्ञातकर्तृक संस्करण केवल गद्यात्मक रूप में उपलब्ध होता है, जिसकी रचना क्षेमेन्द्र की बृहत्कथामञ्जरी में वर्णित वेताल-कथाओं के आधार पर की गई है। जम्भलदत्तरचित इसके एक परवर्ती संस्करण में पद्यबद्ध नीतिपरक अंश उपलब्ध नहीं होते हैं। आधुनिक भारतीय भाषाओं में प्रस्तुत वेताल-कथाओं का आधार वल्लभदास-रचित एक संक्षिप्त ग्रन्थ है जिसका रूपान्तर मंगोल-भाषा में भी उपलब्ध होता है। वेतालपञ्चविंशतिका के आमुख और उपसंहार की संरचना इस प्रकार है :&#xA;राजा त्रिविक्रमसेन को एक भिक्ष प्रतिदिन एक फल दिया करता था जिसे वे कोषाध्यक्ष को दे देते थे। यह क्रम दस वर्षों तक चलता रहा। एक दिन राजा को यह बात संयोगवश ज्ञात हो गयी कि प्रत्येक फल में एक-एक रत्न निहित रहा करता है। कोषाध्यक्ष से पता लगाने पर बात सच निकली। राजा का हृदय उस भिक्षु की इस असाधारण राजभक्ति को देखकर उसकी ओर आकृष्ट हो गया। एक दिन राजा के द्वारा इस मूल्यवान् भेंट का कारण पूछे जाने पर वह भिक्षु राजा को एकान्त में ले गया और कहने लगा कि मुझे एक मन्त्र की साधना करनी है जिसमें किसी वीर पुरुष की सहायता अपेक्षित है। मैं आपसे उक्त कार्य में सहायता की प्रार्थना करता हूँ। आगामी कृष्णचतुर्दशी को महाश्मशान में वटवृक्ष के नीचे मैं आपकी प्रतीक्षा करूँगा। यह सुनकर राजा ने कहा कि ठीक है, मैं आऊँगा।&#xA;मनोरञ्जक कथाएँ&#xA;२५३ और, जब कृष्णचतुर्दशी की रात आई तब राजा त्रिविक्रमसेन अपनी प्रतिज्ञा को स्मरण कर उस भिक्षु की साधना में सहायता करने के लिए हाथ में तलवार लेकर अपनी राजधानी से, अलक्षित रूप में, महाश्मशान की ओर निकल पड़े। वहाँ पहुँच कर उन्होंने देखा कि चारों ओर भयङ्कर सघन अन्धकार छाया हुआ है। अनेक चिताएँ वहाँ जल रही थीं, जिनकी काँपती ज्वालाएँ बहुत ही भयानक दिख रहीं थीं। सर्वत्र असंख्य नरकंकाल, खोपड़ियाँ तथा हड्डियाँ फैली हुई थीं। आनन्द से उन्मत्त होकर शोर मचाते हुए भूत-वेतालों से वह स्थान परिपूर्ण था। रह-रह कर सियारों के क्रन्दन का समवेत नाद सुनाई पड़ता था, जिससे भय के मारे रोंगटे खड़े हो जाते थे। परन्तु राजा त्रिविक्रमसेन निर्भय हो कर वहाँ भिक्षु को ढूंढ रहे थे। कुछ दूर जाने पर एक वटवृक्ष के नीचे उन्होंने उस भिक्षु को देखा जो मण्डल के निर्माण में लगा था। उसके पास जाकर राजा ने कहा &amp;ldquo;भिक्षक ! देखो, मैं आ गया। बोलो, अब मैं तुम्हारा कौन सा कार्य करूँ ?” उसने कहा “राजन् ! आप यहाँ से दक्षिण दिशा की ओर चले जाइये। वहाँ बहुत दूर जाने पर शिंशपा का एक वृक्ष दीख पडेगा जिसकी डाल से एक मृतक का शरीर लटक रहा है। आप उसे यहाँ लाइये&#xA;और मेरा कार्य पूरा कीजिए।&amp;rdquo; सत्यप्रतिज्ञ उस राजाने &amp;ldquo;ठीक है ऐसा ही होगा&amp;rdquo; यह कहकर चिता से एक जलती हुई लुकाठी उठा ली और उसके अस्फुट प्रकाश के सहारे चलते हुए भिक्षु द्वारा निर्दिष्ट शिंशपा वृक्ष के समीप आये। वहाँ, डाल से लटक रहे &amp;lsquo;शव-शरीर&amp;rsquo; को पेड़ पर चढ़ कर राजा ने गिरा दिया। गिरने के साथ ही मानो आघात की व्यथा से वह चीत्कार कर उठा। वृक्ष से उतर कर राजा ने ज्यों ही उसके अंगों को सहलाना प्रारम्भ किया त्यों ही उस शव ने अट्टहास किया और राजा के देखते ही देखते वहाँ से लुप्त हो कर पुनः उसी वृक्ष पर वह जा लटका। यह देखकर राजा ने समझ लिया कि वह शवशरीर वेताल से अधिष्ठित है। उन्होंने पुनः साहसपूर्वक वृक्ष पर चढ़कर सावधानी से शव को उतारा और अपने कन्धे पर रक्खा। तत्पश्चात् उसे लेकर चुपचाप वे भिक्षु के पास चल पड़े। रास्ते में उस शव में अवस्थित वेताल ने राजा के मनोविनोदार्थ एक उलझन भरी कहानी उनसे कह सुनायी और अन्त में उसने कहा कि तू यदि इसका समाधान जानता है तो जल्दी कह दे अन्यथा तुम्हारे सिर के सौ टुकड़े हो जायेंगे। बुद्धिमान् राजा से उसका समाधान पाकर वेताल नियमानुसार मैं पुनः उसी स्थान पर लौट चला। इसके बाद वेताल से अधिष्ठित वह शव आकाश-मार्ग से फिर वहीं जाकर वृक्ष की डाल से जा लटकता और खङ्गहस्त राजा पुनः उसके. लाने के प्रयास में लग जाते। यह सिलसिला तेईस बार तक चला। अन्त में चौबीसवें बार वेताल ने जैसी उलझनभरी कहानी राजा से कह सुनायी कि उसका समाधान राजा से करते न बना। उस कहानी में कहा गया था कि कोई विपदा की मारी माँ-बेटी विन्ध्याटवी के एक सरोवर के समीपवर्ती वृक्ष की छाया में विश्राम कर रहीं थीं। रास्ते में उनके पदचिह्न अङ्कित थे जिनमें माँ के पद-चिह्न छोटे थे और बेटी के बड़े।&#xA;२५४&#xA;गद्य-खण्ड&#xA;आखेट के क्रम में उस रास्ते से आते हुए पिता-पुत्र ने इन पद-चिह्नों को देखकर आपस में यह निश्चय किया कि यदि इन पद-चिह्नों वाली स्त्रियाँ मिल जायें तो उनमें से बड़े पदचिह्नवाली स्त्री से पिता तथा छोटे पदचिह्न वाली स्त्री से पुत्र विवाह कर लेगा। बाद में उनका साक्षात्कार होने पर पूर्व नियमानुसार पिता ने बेटी से तथा पुत्र ने उसकी माता से विवाह कर लिया। कालक्रम से उन दोनों के सन्ताने हुईं। इतना कह कर वेताल ने प्रश्न किया कि राजन्! यदि तू जानता है तो बतला कि उन माँ-बेटियों को अपने-अपने पतियों से जो आपस में पिता-पुत्र थे- जो सन्ताने हुईं उनका आपस में कौन सा सम्बन्ध हुआ? यदि जानते हुए भी तूने नहीं बतलाया तो तेरा मस्तक शतधा खण्डित हो जायगा। राजा ने इस प्रश्न के समाधान के क्रम में बहुत सोच-विचार किया, परन्तु जब उसे कुछ भी कहते न बना तब वह हारकर निरुत्तर हो गया और चुपचाप शव को लेकर चलता रहा। राजा के मौन पर वेताल को मन ही मन हँसी आई और वह समझ गया कि राजा इस महाप्रश्न का उत्तर नहीं जानता है। राजा को, फिरभी, अनुद्विग्न भाव से चुपचाप चलता हुआ पाकर उसके धैर्य और साहस पर वेताल मुग्ध हो गया। उसने स्थिर किया कि इस महापराक्रमी राजा को इसके साहस और परोपकारिता का पुरस्कार अवश्य मिलना चाहिए। परन्तु वह भिक्षु तो बड़ा ही दुष्ट है और मेरे साथ चालाकी का खेल खेल रहा है। अतः, उस भिक्षु को उपायपूर्वक वञ्चित कर उसे प्राप्त होनेवाली सारी अलौकिक सिद्धियाँ इस राजा के लिए सुलभ कर दूंगा। __ ऐसा सोचकर वेताल ने राजा से कहा कि राजन् इस भयङ्ग अंधेरी रात में महाश्मशान में बारम्बार आने-जाने के कष्ट को झेलते हुए भी तुम अपने निश्चय पर अटल रहे। तुम्हारे इस आश्चर्यजनक धैर्य को देखकर मैं अत्यन्त प्रसन्न हुआ हूँ। अब तुम इस शव को उस भिक्षु के पास ले जाओ। मैं इसके शरीर से बाहर हो जाता हूँ। और, तुम्हारे कल्याण के लिए जो मैं कहता हूँ उसे ध्यान-पूर्वक सुनो और तदनुसार कार्य करो। तुम जिस दुष्ट भिक्षु के लिए यह शव-शरीर ले आये हो वह आज की रात इस शरीर में मेरा आह्वान करके पूजन करेगा और तत्पश्चात् वह दुष्ट तुम्हें साष्टाङ्ग प्रणाम करने के लिए कहेगा ताकि तुम्हारी ही बलि चढ़ा सके। अतः, तुम उससे कहना कि पहले तुम&#xA;• साष्टाङ्ग प्रणाम करके दिखलाओं तब मैं उसी रीति से प्रणाम करूँगा। तत्पश्चात्, धरती&#xA;पर पड़कर जब वह साष्टाङ्ग प्रणाम की मुद्रा में आ जाय तब तुरन्त ही तुम तलवार से उसका सिर काट लेना। इस प्रकार विद्याधर-पद-मलक जिस ऐश्वर्य की वह सिद्धि चाहता है वह तुम्हें प्राप्त हो जायगी। यदि तुम, ऐसा न करोगे तो वही तुम्हारी बलि चढ़ा देगा। जाओ. तम्हें सिद्धि प्राप्त हो। ऐसा कहकर वेताल शब से निकल गया और राजा ने शव को उस भिक्षु के पास लाकर रख दिया जो श्मशान में उसकी प्रतीक्षा कर रहा था। __राजा ने देखा कि श्मशान की भूमि को उसने शोणित से लीप रक्खा था। अस्थिचूर्ण से विविध मण्डलों की रचना की गई थी। सभी दिशाओं में शोणित से परिपूर्ण घट स्थापित&#xA;मनोरञ्जक कथाएँ&#xA;२५५ किये गये थे। मनुष्य की चरबी से भरे दीपक जल रहे थे और पास ही प्रज्वलित वह्निकुण्ड में आहुतियाँ प्रदान की जा चुकी थीं। राजा के साहस और दृढप्रतिज्ञता की प्रशंसा करते हुए उस भिक्षु ने शव को स्नान कराया, चन्दन से अनुलिप्त किया, माला पहनायी और मंण्डल के भीतर रख दिया। तत्पश्चात् उसने अपने शरीर में भस्मलेपन किया, केशनिर्मित यज्ञोपवीत पहना और प्रेतवस्त्र धारण किया। फिर, ध्यानस्थ होकर मन्त्रबल से उसने शवशरीर में वेताल का आवाहन किया और विविध उपचारों से उसकी पूजा में वह संलग्न हो गया। पूजा समाप्त करने के बाद उस भिक्षु ने पास में ही खड़े राजा से कहा कि यहाँ मन्त्रों के अधीश्वर देवगण विराजमान हैं। तुम भूमि पर अधोमुख होकर उन्हें साष्टाङ्ग प्रणाम करो जिससे वे प्रसन्न होकर तुम्हें अभीष्ट वर प्रदान करेंगे। उसकी इन बातों को सुनकर राजा को वेताल के कथन का स्मरण हो आया और तदनुसार उन्होंने उस भिक्षु से साष्टाङ्ग-प्रणाम की मुद्रा दिखलाने का अनुरोध यह कहकर किया कि वे साष्टाङ्ग प्रणाम की विधि नहीं जानते। उसके बाद ज्यों ही साष्टाङ्ग प्रणाम की मुद्रा में वह भिक्षु धरतीपर पड़ा त्यों ही राजा ने तलवार से उसका मस्तक काट डाला।&#xA;उसके इस कृत्य पर श्मशानवासी भूत-प्रेतों ने राजा की प्रशंसा की और शवशरीर में अधिष्ठित वेताल ने सन्तष्ट होकर राजा से वर माँगने को कहा। इस पर राजा ने उससे कहा कि आपकी प्रसन्नता से मेरे सारे मनोरथ पूरे हो गये; फिर भी, आपके अमोघ वचन का आदर करने के लिए मैं यही वरदान माँगता हूँ कि ये पच्चीसों कथाएँ संसार में सुप्रसिद्ध&#xA;और समादृत हों। राजा की इस प्रार्थना पर वेताल ने कहा कि ये पच्चीसों कथाएँ संसार में &amp;lsquo;वेतालपञ्चविंशतिका&amp;rsquo; के नाम से सुविश्रुत होंगी तथा इनका पठन और श्रवण मङ्गल-जनक होने के साथ ही भूत-प्रेतादि-जनित बाधाओं का भी निवारक होगा। यह कहकर वह वेताल शवशरीर को छोड कर योगमाया की महिमा से अभीष्ट लोक चला गया।&#xA;_ तदनन्तर, राजा के ऊपर प्रसन्न होकर भगवान् शङ्कर वहाँ अवतीर्ण हुए और राजा को अपराजित नामक दिव्य खड्ग प्रदान करते हुए वरदान दिया कि इसकी महिमा से तुम सभी द्वीपों को जीतकर विद्याधरों का स्वामित्व प्राप्त करोगे और चिरकाल तक दिव्य ऐश्वर्यसुख का भोग कर अन्त में मेरा सायुज्य प्राप्त करोगे। इतना कह कर वे अन्तर्धान हो गये।&#xA;म अब तक रात समाप्तप्राय हो चुकी थी और प्रातःकाल का प्रकाश फैलने लगा था। रात्रिकालीन सारे कृत्यों को समाप्त पाकर राजा अपनी राजधानी प्रतिष्ठानपुर लौट आये&#xA;और इस उपलक्ष्य में पुरवासियों ने नगर में महोत्सव का आयोजन किया। 27 इस कथासङ्ग्रह की उपर्युक्त रूपरेखा के अवलोकन से यह स्पष्ट होता है कि इन&#xA;कथाओं में उस समय की प्रचलित मान्यताएँ, विश्वास, धर्मधारणा तथा लोकरुचि का विशद _प्रतिबिम्बन हुआ हैं। तान्त्रिक साधना एवं श्रृङ्गारिकता से अनुरञ्जित सभी कहानियाँ२५६&#xA;गद्य-खण्ड&#xA;विस्मय एवं कौतूहल से ओतप्रोत हैं, जिनकी परिणति वेताल के जटिल प्रश्नों तथा राजा द्वारा प्रदत्त उनके समुचित उत्तरों से होता है।&lt;/p&gt;</description>
    </item>
    <item>
      <title>०७ शुकसप्तति</title>
      <link>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/05_gadya/08_upadeshAtmaka_evaM_nItimUlaka_kathA-grantha/07_shukasaptati/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/05_gadya/08_upadeshAtmaka_evaM_nItimUlaka_kathA-grantha/07_shukasaptati/</guid>
      <description>&lt;p&gt;&amp;lsquo;शुकसप्तति&amp;rsquo; नामक कथाग्रन्थ में अपनी स्वामिनी को कुमार्ग पर चलने से विमुख करने के उद्देश्य से उसके पालतू सुग्गे द्वारा कही गई सत्तर मनोरञ्जक कहानियाँ प्राप्त होती हैं। यह दो वाचनाओं में उपलब्ध है, जिनमें प्रथम संक्षिप्त एवं अपरिष्कृत तथा द्वितीय विस्तृत एवं परिष्कृत है। इसकी दोनों ही वाचनाओं को डॉ. स्मिथ ने जर्मन भाषान्तर के साथ क्रमशः १८६३ तथा १८६६ ई. में जर्मनी के लाइपजिग नगर से प्रकाशित किया था। इसकी विस्तृत एवं परिष्कृत वाचना चिन्तामणि भट्ट की कृति के रूप में प्रसिद्ध है। डॉ. कीथ के अनुसार ऐसा सम्भाव्य है कि इसका मूलरूप सरल गद्य में निबद्ध किया गया हो, जिसके मध्य में सूक्तिपरक श्लोक रहे होंगे तथा प्रत्येक कथा के आदि और अन्त में कथावस्तु के सूचक श्लोक रहे होंगे। __ इस कथाग्रन्थ के प्रारम्भ में हरदत्त नामक वणिक् के युवा पुत्र मदनसेन से हम परिचित होते हैं जो निरा मूर्ख है और अपनी युवती पत्नी के साथ अहर्निश प्रेमालाप में निमग्न रहा करता है। अपने पुत्र की इस दिनचर्या से उसका पिता हरदत्त निरन्तर चिन्तित रहा करता है। एक दिन वह अपने किसी हितैषी के परामर्श पर अपने पुत्र को एक बुद्धिमान् तोता तथा एक चतुर कौआ उपहार के रूप में दे देता है। वास्तव में ये गन्धर्व थे जो किसी कारणवश पक्षी के रूप में परिणत हो गये थे। उन दोनों पक्षियों के बुद्धिमत्तापूर्ण वार्तालाप को सुनते-सुनते वणिकपुत्र मदनसेन सन्मार्ग का अवलम्बन कर लेता है जिससे उसके पिता को परम सन्तोष होता है।&#xA;एक बार मदनसेन कार्यवश प्रवास पर जाने को उद्यत होता है। वह अपनी अनुपस्थिति में अपनी युवती पत्नी के संरक्षण का भार उन दोनों पक्षियों पर सौंप देता है। पति की अनुपस्थिति में विरह की विषम व्यथा से विचलित होकर मदनसेन की पत्नी यौवनसुख का उपभोग करने के लिए परपुरुष का साहचर्य प्राप्त करने को उद्यत हो जाती है। यह देखकर कौआ उसे शीलभग न करने की शिक्षा देता है, परन्तु वह उसे ग्रीवाभङ्ग का भय दिखलाती है जिससे वह चुप हो जाता है। कौए की अपेक्षा तोता बुद्धिमत्ता से काम लेता है। वह मदनसेन की कामात पत्नी के विचार का अनुमोदन करता है, परन्तु साथ ही साथ यह भी कहता है कि गुणशालिनी नामक एक चातुर्यसम्पन्न युवती की भाँति उसे भी चातुर्यसम्पन्न होना चाहिये जिससे किसी विषम परिस्थिति में उलझ जाने पर वह उससे&#xA;मुक्ति का मार्ग सरलता से पा सके। यह सुनकर मदनसेन की पत्नी को गुणशालिनी के , चातुर्य एवं व्यवहार-कौशल के प्रति सहज ही जिज्ञासा उत्पन्न हो जाती है; और, तब वह&#xA;मनोरञ्जक कथाएँ&#xA;२५७ तोता उसे कहानियाँ सुनाने लगता है और उस क्रम में यह भी पूछता जाता है कि वैसी असमञ्जस स्थिति में कैसा व्यवहार करना चाहिये। कहानियों का यह सिलसिला तबतक चलता रहता है, जबतक उसका पति प्रवास से लौटकर नहीं आ जाता; और, इसी प्रकार तोता अपनी स्वामिनी के शील को खण्डित होने से बचा लेता है।&#xA;हा प्ररोचना-पूर्ण होने के कारण इन कहानियों में श्रृङ्गार-भावना का आवेग सर्वत्र दृष्टिगोचर होता है। अर्धाधिक कहानियों में स्वैराचरण के कारण दाम्पत्यप्रेम की पावनता सुरक्षित नहीं रह पायी है। धार्मिक पर्व, यज्ञ-समारोह, मन्दिरोत्सव तथा उद्यानयात्राओं के अवसरों में प्रेमी-प्रेमिका के प्रच्छन्न-समागम की सुलभता के उल्लेख के साथ गणिकाओं के प्रवञ्चनापूर्ण व्यवहार एवं दूतीचातुर्य के अनल्प उदाहरण इन कहानियों में मिलते हैं। कौतूहलमूलक रोचकता इसकी विशेषता है।&lt;/p&gt;</description>
    </item>
    <item>
      <title>०८ सिंहासनद्वात्रिंशिका</title>
      <link>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/05_gadya/08_upadeshAtmaka_evaM_nItimUlaka_kathA-grantha/08_siMhAsanadvAtriMshikA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/05_gadya/08_upadeshAtmaka_evaM_nItimUlaka_kathA-grantha/08_siMhAsanadvAtriMshikA/</guid>
      <description>&lt;p&gt;&amp;ldquo;सिंहासनद्वात्रिंशिका&amp;rsquo; के अन्तर्गत भारतीय जनमानस में चिरकाल से प्रतिष्ठित पुण्यश्लोक विक्रमादित्य के यशस्कर, अद्भुत एवं पराक्रमोत्कर्ष से समुज्ज्वल अतिमानुषीय कृत्यों के वर्णन से सम्बद्ध बत्तीस कथाएँ निबद्ध की गयी हैं। इस कथाग्रन्थ के अनुवाद प्रायः सभी भारतीय भाषाओं में हुए हैं जो अत्यन्त ही लोकप्रिय हैं।&#xA;ऐसी किम्वदन्ती है कि विक्रमादित्य को देवराज इन्द्र ने एक दिव्य सिंहासन उपहार में प्रदान किया था, जिसमें दिव्य आत्माओं से अधिष्ठित बत्तीस पुतलियाँ लगी थीं। अपने सुदीर्घ जीवन के अन्तिम दिन में शालिवाहन द्वारा पराजित होने के बाद सिंहासन पर अन्तिम बार बैठकर पुतलियों को सम्बोधित करते हुए उन्होंने कहा कि मेरे देहावसान के पाँच सौ वर्षों के बाद भोज नामक नृपति पृथ्वी के गर्भ से इस सिंहासन को प्राप्त करेगा&#xA;और इस पर बैठने के लिए उद्यत होगा। तुम सभी उससे मेरे महनीय कृत्यों का वर्णन करोगी और उसके बाद मुक्त होकर स्वर्ग में अपना स्थान-ग्रहण करोगी। इतना कह कर वे सिंहासन से उतर पड़े और उसे भूगर्भ में छिपा दिया।&#xA;ईसा की ग्यारहवीं शताब्दी में धाराधिपति भोजराज एक दिन जब अपने अमात्य नीतिवाक्य के साथ मृगया के क्रम में जंगल में घूम रहे थे तब एक टीले के नीचे भूगर्भ में गड़े हुए उक्त सिंहासन का पता लगने पर उन्होंने उसे निकलवाया और बड़े ही धूमधाम के साथ उसका पूजन सम्पन्न किया। शान्ति-स्वस्त्ययन, वेदपाठ एवं प्रभूत ब्राह्मण भोजन जैसी माङ्गलिक विधियों के पश्चात् सिंहासन पर चढने के लिए जब उन्होंने पैर बढ़ाया तभी पहली सीढ़ी पर खड़ी पुतली ने उन्हें रोकते हुए विक्रमादित्य के जन्म और उनकी दैवी सिद्धियों से सम्बद्ध उपाख्यान कह सुनाया और उनसे पूछा कि क्या आप समझते हैं कि उनका कोई भी गुण शतांश में भी आप में विद्यमान है जिससे आप इस सिंहासन पर बैठ कर शासन कर सकें? राजा भोज अपने अमात्य नीतिवाक्य के साथ इस&#xA;२५८&#xA;गद्य-खण्ड कहानी को सुनकर आश्चर्यचकित हो गये। इतने में दिन बीत गया और वे हतप्रभ होकर लौट गये। __ इसी प्रकार एक-एक कर सभी पुतलियाँ लोकगाथा में लोकातीत चरितों के भास्वर प्रभामण्डल से विराजमान विक्रमादित्य के विरुद-वर्णन के द्वारा धाराधिपति भोजराज को निरन्तर विस्मयाभिभूत करती रहीं। अन्त में, उन्होंने कहा कि राजन! हम सबों ने अपने कर्तव्य का पालन किया और अब आप एक वर्ष तक इस सिंहासन पर बैठ कर शासन कर सकते हैं। इतना कहने के बाद वे सभी पुतलियाँ बन्धनमुक्त होकर स्वर्ग चली गयीं। __इस कथाग्रन्थ के कई संस्करण उपलब्ध होते हैं जिनमें क्षेमकर-रचित जैन संस्करण उल्लेखनीय है। इसमें प्रत्येक कथा के प्रारम्भ तथा उपसंहार में श्लोकों का सन्निवेश किया गया है, जिनके अन्तर्गत कथाओं की विषय-वस्तु का उल्लेख किया गया है। इसका एक दक्षिण भारतीय संस्करण भी प्राप्त होता है जिसके गद्यभाग में सूक्तिमूलक एवं वर्णनपरक श्लोक उपलब्ध होते हैं। तथाकथित रूप से वररुचि-प्रणीत इसका बंगाली संस्करण पूर्वोक्त जैन संस्करण के आधार पर ही रचित हुआ है। इसकी भाषा में साहित्यिक सौन्दर्य के उन्मीलन के स्थान पर कथा को सरल आख्यान-प्रकार पर ही लेखक का आग्रह लक्षित होता है।&#xA;विक्रमादित्य के अद्भुत कृत्यों के वर्णन से सम्बद्ध अन्यान्य कृतियों में अनन्तप्रणीत वीरचरित महाकाव्य तथा शिवदास-प्रणीत शालिवाहनकथा उल्लेखनीय हैं।&lt;/p&gt;</description>
    </item>
    <item>
      <title>०९ आधुनिक कथा-साहित्य की सूचना</title>
      <link>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/05_gadya/08_upadeshAtmaka_evaM_nItimUlaka_kathA-grantha/09_Adhunika_kathA-sAhitya_kI_sUchanA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/05_gadya/08_upadeshAtmaka_evaM_nItimUlaka_kathA-grantha/09_Adhunika_kathA-sAhitya_kI_sUchanA/</guid>
      <description>&lt;p&gt;आधुनिक काल में निबद्ध संस्कृत कथा-साहित्य में प्राचीन एवं नवीन दोनों ही प्रकार के विषयों का समावेश प्राप्त होता है। इन अभिनव संस्कृत कथाओं में मौलिक रूप से रचित कथाओं के अतिरिक्त भारतीय एवं विदेशी भाषाओं में निबद्ध कथाओं के संस्कृत में अनूदित रूपान्तरों की भी संख्या प्रचुर है। पाश्चात्त्य कथा-शैली से प्रभावित संस्कृतज्ञ कथाकारों की कृतियों में भाषा की सरलता, कल्पना की नवीनता तथा अभिव्यक्ति, भङ्गिमा की आडम्बरहीनता के कारण परम्परा के बन्धन से विमुक्त शिल्प-सौष्ठव का साक्षात्कार किया जा सकता है। संस्कृत की कतिपय लघुकथाओं के अन्तर्गत युगानुरूप परिस्थिति के परिप्रेक्ष्य में साधारण मानव समाज की समस्याओं को भी मुखरता के साथ अभिव्यक्त किया गया है। अद्यतन भारत में नवलेखकों द्वारा निबद्ध संस्कृत की कथाएँ भारत के विविध प्रान्तों से नियमित और अनियमित रूप से निर्गत होने वाली पत्रिकाओं में, प्रकाशित होती रही हैं। विपुल परिणाम वाली इन आधुनिक संस्कृत-कथाओं का अखिल भारतीय दृष्टिकोण से आज तक कोई भी संकलनात्मक संस्करण सम्पादित एवं प्रकाशित नहीं किया जा सका है। संस्कृत कथा-साहित्य की आधुनिक प्रकृति, प्रवृत्ति एवं शिल्पविधान के अध्ययन की दृष्टि से इन लघुकथाओं का महत्त्व निर्विवाद है। आज लिखी जाने वाली ये संस्कृत लघुकथाएँ सामान्य संस्कृतज्ञ समाज के मनोरञ्जन के साथ ही संस्कृत कथा-साहित्य की निरन्तर भाव से प्रवाहशील धारा को रूपायित करती हैं। यहाँ आधुनिक काल में विभिन्न प्रतिभाशाली रचनाकारों द्वारा संस्कृत में मौलिक रूप से रचित तथा भाषान्तर से अनूदित कथाओं और उनके संग्रहों में से कतिपय का नाम-निर्देश किया जाता है। १. विश्वेश्वर पाण्डेय - सपा - मन्दारमञ्जरी २. हृषीकेश शास्त्री भारद्वाज&#xA;पर्यटकत्रिंशत ३. हरिदास सिद्धान्तवागीश&#xA;सरला ४. राधावल्लभ त्रिपाठी&#xA;महाकवि : कण्टकः ५. क्षमा राव&#xA;कथामुक्तावली ६. महालिङ्ग शास्त्री&#xA;(अ) कथानककोशः&#xA;(ब) सङ्कथासन्दोहः ७. अरिभट्टनारायणदास&#xA;हरिकथामृतम् ८. रङ्गनाथाचार्य .&#xA;कथासङ्ग्रहः ६. रमेशचन्द्र शुक्ल और&#xA;चारुचरितचर्चा १०. शिवप्रसाद भट्टाचार्य का अनुपात - उत्तराखण्डयात्रा ११. विजयलक्ष्मी माता - उपदेशप्रासाद&#xA;५. शाशास्त्रा&#xA;२६०&#xA;गद्य-खण्ड&#xA;संस्कृत में अनूदित कथाएँ&#xA;१. गोविन्दकृष्ण मोडक&lt;/p&gt;</description>
    </item>
    <item>
      <title>१० सन्दर्भ-ग्रन्थ</title>
      <link>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/05_gadya/08_upadeshAtmaka_evaM_nItimUlaka_kathA-grantha/10_sandarbha-grantha/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/05_gadya/08_upadeshAtmaka_evaM_nItimUlaka_kathA-grantha/10_sandarbha-grantha/</guid>
      <description>&lt;p&gt;१. ऋग्वेदसंहिता २. ऋग्वेदसंहिता ३. ऋग्वेदसंहिता ४. वाजसनेयी संहिता&lt;/p&gt;&#xA;&lt;ul&gt;&#xA;&lt;li&gt;वैदिक संशोधन मण्डल पूना - सायणभाष्यसहित, मैक्समूलर सम्पादित - सातवलेकर-औंध, सतारा&#xA;मनोरञ्जक कथाएँ&#xA;२६१&#xA;५. तैत्तिरीय संहिता&#xA;ऐतरेय ब्राह्मण शतपथ-ब्राह्मण वृहदारण्यकोपनिषद् बृहद्देवता छान्दोग्योपनिषद् वाल्मीकिरामायणम् महाभारतम्&#xA;रामकृष्ण मठ, मद्रास शौनक-चौखम्बा, वाराणसी रामकृष्ण मठ, मद्रास&#xA;निर्णयसागर, बम्बई - भण्डारकर ओरियन्टल रिसर्च इन्स्टीट्यूट,&#xA;पूना&#xA;पुराणपरिशीलन&#xA;म.म. गिरिधर&#xA;बिहार राष्ट्रभाष परिषद्, पटना पुराणविमर्श&lt;/li&gt;&#xA;&lt;li&gt;आचार्य बलदेव उपाध्याय, चौक वाराणसी जातकमाला&lt;/li&gt;&#xA;&lt;li&gt;आर्यशूर-मिथिला रिसर्च इन्स्टीट्यूट, दरभंगा दिव्यावदान मा - पी.एल. वैद्य सम्पादित मिथिला रिसर्च&#xA;इन्स्टीच्यूट, दरभंगा पञ्चतन्त्र&#xA;वासुदेवशरण अग्रवाल, राजकमल प्रकाशन,&#xA;दिल्ली पञ्चतन्त्र&#xA;फ्रेंकलिन एजर्टन, जार्ज एलेन एण्ड अनविन&#xA;लिमिटेड, लन्दन हितोपदेश&#xA;नारायण पण्डित, चौखम्बा, वाराणसी कथासरित्सागर&#xA;सी.एच. टानी एवं एन.एम. पैन्जर&#xA;सम्पादित कथासरित्सागर&lt;/li&gt;&#xA;&lt;li&gt;सोमदेव, बिहार राष्ट्रभाषा परिषद्, पटना बृहत्कथामञ्जरी&lt;/li&gt;&#xA;&lt;li&gt;क्षेमेन्द्र निर्णयसागर प्रेस, बम्बई प्राचीन भारतीय इतिहास - विन्टरनित्ज हिन्दी अनुवाद मोतीलाल&#xA;बनारसीदास, दिल्ली संस्कृत साहित्य का इतिहास - कृष्णमाचार्य, मद्रास संस्कृत साहित्य का इतिहास - ए.बी. कीथ (हिन्दी अनुवाद) मोतीलाल&#xA;बनारसीदास, दिल्ली संस्कृत साहित्य का इतिहास - पं. बलदेव उपाध्याय, शारदा प्रकाशन,&#xA;वाराणसी&#xA;२६२&#xA;गद्य-खण्ड&#xA;ए न्यू हिस्ट्री ऑफ संस्कृत - कृष्णचैतन्य, एशिया पब्लिशिंग हाउस, लिटरेचर&#xA;बम्बई संस्कृत साहित्य का इतिहास - एस. के. दे, कलकत्ता प्राकृत भाषा और साहित्य का आलोचनात्मक इतिहास ना - डॉ. नेमिचन्द्र शास्त्री, तारा पब्लिकेशन,&#xA;या वाराणसी प्राकृत भाषाएँ और भारतीय - एस. एम. कत्रे (हिन्दी अनुवाद) संस्कृति में उनका अवदान का राजस्थान हिन्दी ग्रंथ अकादमी बौद्ध धर्म के २५०० वर्ष - प्रकाशन विभाग, भारत सरकार, दिल्ली नीतिकथा का उद्गम - पी.एन. कवठेकर चौखम्बा, वाराणसी एवं विकास सामान महर पुरुषपरीक्षा&lt;/li&gt;&#xA;&lt;li&gt;विद्यापति, पटना विश्वविद्यालय, पटना संस्कृत वाङ्मयकोष - - प्रथम एवं द्वितीय खण्ड&#xA;नामा भारतीय भाषा परिषद्, कलकत्ता&lt;/li&gt;&#xA;&lt;/ul&gt;</description>
    </item>
  </channel>
</rss>
