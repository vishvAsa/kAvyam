+++
title = "०९ दक्षिणभारतः सातवाहनों के अभिलेख"

+++
## २१. नागन्निका का नानाघाट का गुहालेख
प्रस्तुत अभिलेख नानाघाट (महाराष्ट्र के पुणे के निकट कोंकण से जुन्नार की ओर जाने वाला दर्रा) की एक गुहा में उपलब्ध हुआ है। यह लेख बहुचर्चित है। बीस पंक्तियों के इस लेख की भाषा प्राकृत हैं एवं इसकी लिपि ब्राह्मी है। __ यह लेख गद्यमय है। इसे सर्वप्रथम इन्द्रजी ने पढ़ा था एवं इसका सम्पादन ब्युलर ने किया। किसी अज्ञातनामा रानी, जिसकी वेदश्री एवं शक्तिश्री दो पुत्रियाँ थीं, के अपने पति के साथ सम्पादित यज्ञों का उल्लेख करना ही इस अभिलेख का उद्देश्य है। रानी एवं उसके पति का नाम दुर्भाग्य से मिट गया है।
ब्युलर का कथन है कि यह रानी नागन्निका ही थी, एवं उसका पति प्रथम शातकर्णि था। इस नरेश का नाम नागन्निका के नाम के साथ नानाघाट-मूर्तिनाम-अभिलेखों में भी प्राप्त होता है। इसका समय शताब्दी ई. पू. का अन्तिम दशक माना जाता है।
__ इस अभिलेख से सातवाहन-नरेश के प्रारम्भिक इतिहास पर प्रकाश पड़ता है। सातवाहन वंश के इतिहास में नागन्निका की महत्त्वपूर्ण भूमिका थी। प्रथम सातवाहन के राज्यकाल में यज्ञों का पुनरुद्धार हुआ। लेख से सातवाहन-साम्राज्य के विकास और प्रसार की सूचना भी मिलती है। यह प्रथम लेख है जिसमें एक सातवाहन नरपति को 'दक्षिण पथपति' की उपाधि से सम्मानित किया गया है। एवं उसके चक्र को अप्रतिहत निर्दिष्ट किया गया है। __प्रस्तुत अभिलेख से प्रारम्भिक सातवाहन नरेश के परिवार के सदस्यों का जो परिचय मिलता है, वह अन्यत्र दुर्लभ है। इससे तत्कालीन हिन्दूधर्म पर भी प्रकाश पड़ता है। पौराणिक हिन्दूधर्म के चतुर्दूहवाद एवं लोकपाल-कल्पना के विकास की भी जानकारी होती है। इसी समय यज्ञों का पुनरुद्धार भी हुआ। सातवाहन-वंश के इतिहास में नागन्निका की महत्त्वपूर्ण भूमिका थी। इस लेख से उसका व्यक्तित्व तो स्पष्टतः उभरता ही है, साथ-साथ
१. वही २. संदर्भ-प्रिंसेप, ज. ए. सो. बं., ६, पृ. १०७५-६, कनिंधम, कॉ. ई. ई, १, पृ. २७ अ. ६-१०१,
१३२ अ ३. द्रष्ट. प्रा. भा. अ. सं., पृ. ४२० ४. पं. २ .... वीरस सूरस अप्रतिहत-चकस दखि (न.पोठ (पातिनो)......
अभिलेखीय साहित्य
३६१ यह भी पता चलता है कि इस युग में एक आदर्श विधवा रानी को प्रजा किस रूप में देखती थी।
## २२. गौतमीपुत्र शातकर्णि का नासिक गुहालेख वर्ष-१८
प्रस्तुत अभिलेख सुविख्यात सातवाहन नृपति गौतमीपुत्र शातकर्णि (प्रायः १०६-३० ई. पू.) का है। यह महाराष्ट्र के नासिक नगर से दक्षिण-पश्चिम की ओर ८ कि.मी. की दूरी पर स्थित पाण्डुलेणा की तृतीय गुहा की छत के नीचे उत्कीर्ण है। इसकी भाषा प्राकृत है एवं इसकी लिपि ब्राह्मी (द्वितीय ई. पूर्व की) है। यह गद्य में है एवं कुल ६ पंक्तियाँ इसमें हैं।
__ यह गौतमी-पुत्र शातकर्णि के शासन-काल के १४वें वर्ष में अंकित किया गया था। शातकर्णि नहपान का जामाता एवं नासिक-प्रदेश का गवर्नर था।
अभिलेख का उद्देश्य उषवदत्त द्वारा पूर्वोपभुक्ता करबड़ी ग्राम के क्षेत्र का शातकर्णि द्वारा भिक्षुओं को दान के रूप में देने का उल्लेख करना है।
शातकर्णि का एक दूसरा भी गुहालेख मिलता है जो उसके शासन काल के २४ वें वर्ष में लिखा गया था और पूर्वलिखित लेख से मात्र एक स्वस्तिक चिह्न द्वारा अलग किया गया है। पूर्वलेखवत् यह भी गद्यमय है। इसकी भाषा भी प्राकृत है एवं लिपि ब्राह्मी (दूसरी शती ई. के प्रारम्भ की) है।
प्रस्तुत अभिलेख ७ पंक्तियों का है।
सुप्रसिद्ध सातवाहन-नरपति गौतमीपुत्र शातकर्णि के लेख-द्वय से यह पता चलता है कि सातवाहनवंशीय इतिहास के लिए ईसवी सन् की प्रथम शती अवनति एवं अन्धकार का सूचक है। इसका कारण भी स्पष्ट है। यह समय क्षहरात शकों के लिए उत्कर्ष का समय था। नहपान उसका नेता था। दूसरी शताब्दी के आरम्भ में गौतमीपत्र शातकर्णि ने अपने कुल की प्रतिष्ठा पुनः स्थापित की। उसने अपने शासन-काल के १८ वें वर्ष में अपनी शक्तिशाली सेना के स्कन्धावार से ही राजाज्ञा-पत्र निर्गत किया था। यहाँ ऐसी भूमि के दान का उल्लेख है, जिस पर नहपान के जामाता एवं नासिक के गवर्नर उषवदत्त का अधिकार
१. संदर्भ-ब्युलहर आ. स. वे. इ. वर्ड ५, पृ. ६० आ., ८६, लूडर्स, सूची सं. ११२, रैप्सन, कैटेलॉग,
भू.पृ. ४५-४६, सरकार, इ. हि. क्वा. ७, पृ. ४१२, सं. इ., पृ.१६२ अ, मिराशी, ज. न्यू. सो.इ,
१४, पृ. २६ अ. २. संदर्भ ब्युलर, आ. स. के. इ., ४, पृ. १०४ अ., सेनार्ट, ए. इ., ८, पृ. ७१, लूडर्स, सूची
सं. ११२५, सरकार, सं. इ., पृ. १६७, पाण्डेय, हि. लि.ई., पृ. ५०-५१, द्रष्ट. ए.इ.यू. एवं कॉ. हि. इ., २ के सम्बद्ध अंश।
३६२
गद्य-खण्ड
था। अतः यह अनुमान किया जाता है कि नहपान के शासनकाल का अन्तिम वर्ष गौतमीपुत्र शातकर्णि के १८ वें वर्ष के समीप ही रहा होगा।
इन लेखों से सातवाहन-कालीन भूमि-व्यवस्था पर भी प्रकाश पड़ता है। ये भारत के प्रथम अभिलेख हैं जिनमें राजाओं के द्वारा संघ को भूमिदान देने से सम्बद्ध शर्तों का उल्लेख मिलता है। साथ ही यह भी स्पष्ट हो जाता है कि भूपति इस प्रकार भूमिदान के समय अपने किन-किन विशेषाधिकारों का परित्याग करते थे।
इन अभिलेखों से सातवाहन-शासन व्यवस्था पर भी प्रकाश पड़ता है। यहाँ अमात्य, महास्वामी, प्रतिहार आदि पदाधिकारियों की चर्चा है। यहाँ भूमिदान की घोषणा से लेकर राजाज्ञा के कार्यान्वयन और दानपत्र के लेखन तक की समस्त प्रक्रिया की एक झाँकी मिलती है।
## २३. वासिष्ठी-पुत्र पुलुमावि का नासिक गुहा अभिलेख वर्ष-१६
प्रस्तुत अभिलेख महाराष्ट्र के नासिक नगर के दक्षिण-पश्चिम की ओर ८ कि.मी. की दूरी पर पाण्डुलेणा की तीसरी गुहा के प्रवेश-द्वार के ऊपर अंकित है। यह सुविख्यात सातवाहन-नृप गौतमीपुत्र शातकर्णि के पुत्र वासिष्ठी-पुत्र पुलुमावि के शासनकाल के १६ वें वर्ष में उत्कीर्ण करवाया गया था।' __अभिलेख का उद्देश्य गौतमीपुत्र शातकर्णि की माता और पुलुमावि की पितामही गौतमी-वलसिरी के द्वारा गुहा-निर्माण एवं भदावनीय भिक्षुसंघ को एक गुहा-दान एवं पुलुमावि द्वारा पिसाजिपदक (पिशावीपद्रक) ग्राम के दानस्वरूप दिए जाने की चर्चा करना है। __लेख की भाषा प्राकृत है। इसकी लिपि ब्राह्मी है, जो दूसरी शताब्दी में मध्य उत्तर-दक्षिणापथ में प्रचलित थी। इसमें गद्य में ११ पंक्तियाँ हैं। वहाँ पुलुमावि के शासनकाल के १६ वें वर्ष का उल्लेख किया गया है। प्रायः १३० ई. में हुआ था। अतः इसकी तिथि १४६ ई. होनी चाहिए।
१. संदर्भ-व्युलर, आ.एस. वे. इ. ४ पृ. १८० इन्द्रा बाम्बे गजेटियर, १०, पृ. ५५६, सेनार्ट, एं. ५०८,
पृ. ६०, लूडर्स, सूचीसं. ११२३, पाण्डेय, दि. लि. इ., ५२ अ. सरकार, सं. इ., पृ. २०२-२०३, १. द्रष्ट. पं. ३-५ सतानि वे २०० एत अम्ह-लेख निवतण-सतानि वे २०० इमेट पर्वाजतान तेकिरसिण वितराम एतस चस खेतस परिहार वितराम अथावेंसं अनो. अलोणखवादकं अख्सविर्नायक सवजात परिहारिक च एतेहि नं परिहारेहि परिहद्वि। एते चस श्वेत-परिहारे च एक निबधापेहि। अवियेन प्राणति अभयेन सिवगुतेन छतो, महासाभियेह उयरखिता दता पटिका सवछो १८ वासपरव दिवसे १ तापसेन
अभिलेखीय साहित्य
३६३
यह नासिक अभिलेख अनेक दृष्टियों से महत्त्वपूर्ण है। यही एक मात्र अभिलेख है जिससे सातवाहनों की उत्पत्ति पर प्रकाश पड़ता है। वे जाति के ब्राह्मण (अप्रतिम ब्राह्मण) थे। गौतमीपुत्र शातकर्णि के शासनकाल के पुनर्निर्माण की दृष्टि से भी इसका महत्त्व है। इसे सातवाहन-कुल के यश को प्रतिष्ठापित-कर्ता एवं शकयवन-पल्लव-निसूदन ही नहीं, बल्कि क्षहरात-वंश का समूलनाशक भी निर्दिष्ट किया गया है। प्रस्तुत अभिलेख से उसके राज्य की सीमा भी निर्दिष्ट हो जाती है। उसका राज्य उत्तर में मालवा तथा काठियावाड़ से लेकर दक्षिण में कृष्णा नदी तक, पश्चिम में कोंकण से पूर्व में बरार राज्य तक फैला हुआ था। विन्ध्य के दक्षिण में स्थित समस्त भूखण्ड का वह एकमात्र स्वामी था। तीनों समुद्रों के जल के पान का अधिकारी उसकी सेना थी। सम्भवतः वह एक चक्रवर्ती राजा था।
इस लेख से उसके व्यक्तित्व पर भी प्रकाश पड़ता है। वह अतिसुन्दर और सुदर्शन था। उसका मुख विकसित कमल सदृश था। चाल हस्ति की चाल जैसी मनोहर थी, भुजाएँ नागराज के समान मांसल, दीर्घ एवं स्थूल थीं। वह पूर्णतः निर्भीक था एवं शरणागतों के अभयदानार्थ सदैव तत्पर रहता था। इतना ही नहीं वह सदाचारी भी था। वह धर्मशास्त्र के अनुसार ही अपनी प्रजा से कर लेता था। वह एक सफल योद्धा था एवं राम, अर्जुन और भीम के समान पराक्रमी था। __ डॉ. आर. वी. भण्डारकर एवं उनके पुत्र डी. आर. भण्डारकर का अनुमान है कि गौतमीपुत्र शातकर्णि एवं उसके सुपुत्र पुलुमावि ने कतिपय वर्षों तक सहशासन किया था। कतिपय विद्वान् इसका विरोध भी करते हैं।
प्रस्तुत अभिलेख साहित्यिक दृष्टिकोण से भी महत्त्वपूर्ण प्रतीत होता है। अभिलेख में यत्र-तत्र पद-शय्या बड़ी ही मनोहारिणी प्रतीत होती है।'
यहाँ शब्दालङ्कार और अर्थालङ्कार दोनों की ही स्थिति पायी जाती है। शब्दालङ्कार में अनुप्रास की छटा प्रश
पियदसनस वरवारण-विक्रम चारु-विकमस......। इस पंक्ति में 'व' की चार बार आवृति हुई है। अतः यह वृत्त्यनुप्रास का सुन्दर उदाहरण है।
__'वर' और 'वार' में व्यंजन-संघ की एक ही बार आवृति हुई है। अतः यहाँ छेकानुप्रास भी प्रशस्त हो जाता है। निम्नलिखित पंक्ति में यमक का भी अच्छा उदाहरण मिल जाता है-दिवस-कर (क) र विपोषित कमल-विमल-सदिस-वदनस......३
१. केसवार्जुन-भीमसेन-तुरण-परकमस छण-धनुसव-समाज कारकस्य... २. ना. गु. ले. प. ७-८ ३. वही, प. ६
गद्य-खण्ड
दिवस-कर-कर में यमक की प्रतीति हो जाती है। इसी प्रकार 'कमल', विमल के 'मल-मल' में भी 'यमक' की कल्पना हो जाती है।
अर्थालङ्कार में उपमा का साम्राज्य परिलक्षित होता है। ऊपर निर्दिष्ट 'कमल-विमल. ....' में एक अतिसुन्दर उपमा मिलती है। पुलुमावि का मुख सूर्य की रश्मियों से विकसित कमल के समान था। यह उपमा सहज ही हृदयावर्जक प्रतीत होती है।
पुलुमावि के शरीर का वर्णन करते हुए यहाँ कहा गया है कि वह राकेश के समान सुन्दर और प्रियदर्शन था, उसकी चाल गजराज की चाल की तरह सुन्दर थी। भुजाएँ नागराज की कुण्डली के समान मांसल, सुडौल, स्थूल, दीर्घ और दर्शनीय थीं-पटिप् (+) प -चंद-मउल-ससिरीक-पियदसनस वर-वारण-विक्रम-चारु-विकमस भुजगपति-भोग-पीन -वाट विपुल-दीध-सुद (र.) भुजस.....।' उपर्युक्त पंक्तियों में मालोपमा का एक सुन्दर उदाहरण मिलता है।
आगे पुलुमावि के गुणों की प्रशंसा में कहा गया है कि वह वेदादि शास्त्रों का आधार था, सुत्पुरुषों का आश्रय था, यह लक्ष्मी की शरण था, वह सदाचारों का उत्पत्ति स्थल था।. ....आगमन (नि) लयस सुपरिसानं असयस सिरी (ये) अधिठानस उपचारान पभवस....। यह परिसंख्या अलङ्कार का एक मनोरम उदाहरण है। ऐसा प्रतीत होता है कि बाणभट्ट ने इस अभिलेख को देखा हो और इससे अनुप्राणित होकर इस अलंकार का प्रयोग कादम्बरी में किया हो।
ऊपर निर्दिष्ट “दिवसकर (क) र-विपोषित-कमल-विमल-सदिस-वदनस" में उपमा और यमक के तिल-तण्डुल-न्याय से सहस्थिति के फलस्वरूप यहाँ संसृष्टि अलंकार भी हो जाता है।
जब पुलुमावि युद्धभूमि में गजवर की पीठ पर चढ़कर जाता था, तो गगनतल में प्रविष्ट करता था। दूसरे शब्दों में हम ऐसा कह सकते हैं कि गजवर की पीठ पर बैठने से गगन की ऊँचाई को स्पर्श करता हुआ प्रतीत होता था-....जितरिपु-सघस नागवर-तथा गगनतल-भमिविगाढस....। __यहाँ अतिशयोक्ति की छटा परिलक्षित होती है। प्रायः छोटे-छोटे समस्त पद मिलते हैं, परन्तु दीर्घ समस्त पद भी यत्र-तत्र दिखायी पड़ते हैं। एक समस्त पद तो ११ पदों का है, लेकिन अर्थ-प्रतीति में उससे किसी भी प्रकार की बाधा उपस्थित नहीं होती।
१. वही. पृ. ८ उपमा के अन्य उदाहरण २. पं. १६-२० ३. पं. २६-२७
अभिलेखीय साहित्य
३६५
## २४. संस्कृत-अभिलेख
__ गिरिनार शिलालेख संस्कृत भाषा का प्रथम अति महत्त्वपूर्ण शिलालेख है। इसके पूर्ववर्ती प्रायः सभी अभिलेख पालि या प्राकृत में उत्कीर्ण हैं। सातवाहन राजा प्राकृत के बड़े ही प्रेमी थे। काव्यमीमांसा के अनुसार वे अपने अन्तःपुर में भी प्राकृत का ही व्यवहार करते थे। इसके पूर्व के पृष्ठों में हम देख चुके हैं कि उनके अभिलेखों की भाषा प्राकृत ही है। अतः उनके शासन काल में गाहासत्तसई जैसी प्रसिद्ध और लोकप्रिय पुस्तक की रचना भी प्राकृत भाषा में ही की गयी। प्रस्तुत अभिलेख के पूर्ववर्ती लेखों में मात्र अयोध्या से प्राप्त एक लेख संस्कृत-भाषा में उत्कीर्ण है। परन्तु, यहाँ पर ध्यान देने की बात यह है कि यह एक प्रशस्ति नहीं है। यह तो पंक्तिद्वयात्मक एक अभिलेख मात्र है।' __संस्कृत-वाङ्मय के इतिहास के सभी प्रेमी इस तथ्य से अवगत हैं कि वैदिक साहित्य के बाद रामायण, महाभारत, पुराणों का काल आता है। पुनः श्रेण्य काव्य (Classical Literature) का युग सामने आता है। व्याकरण के त्रिमुनियों ने संस्कृत-भाषा के रूप का स्थिरीकरण कर दिया था। त्रिमुनि में अर्वाचीनतम मुनि का समय ई. पूर्व १५० माना जाता है। संस्कृत-साहित्य के कवि-सम्राट् कालिदास का समय ई. पू. प्रथम शताब्दी माना जाता है। इसके पूर्व महाकवि भास आ चुके थे। सम्भवतः इनका समय ई. पू. तीसरी शताब्दी माना जाता है। कालिदास के परवर्ती कवि अश्वघोष थे, जिनका समय ईसवीसन् की प्रथम शताब्दी माना जाता है। इस प्रकार हम देखते हैं कि संस्कृत वाङ्मय की इन रचनाओं की एक लम्बी परम्परा ई. पू. तीसरी शताब्दी से अविच्छिन्न रूप से चली आ रही है। पुनरपि अभिलेख साहित्य से संस्कृत भाषा प्रायः पृथक् एवं अछूती सी प्रतीत होती है। सर्वतोभावेन संस्कृत-भाषा में कोई प्राचीनतम अभिलेख यदि प्राप्त होता है, तो वह गिरिनार का अभिलेख ही है, जिसका समय १५० ई. स. माना जाता है। __इसका कारण भी स्पष्ट है। भारतवर्ष एक विशाल देश है। इसके विभिन्न क्षेत्रों में विभिन्न प्रकार के लोग पाये जाते हैं। उन्हें संस्कृत की तुलना में प्राकृत भाषा अधिक सरल एवं सुबोध प्रतीत होती थी। अतः तत्तत् प्रदेशों के राजागण ने जिन अभिलेखों को उत्कीर्ण करवाया, उनकी भाषा प्राकृत ही रखी गयी, जिससे लोग उसे सहज ही समझ सकें। उसमें उसकी रुचि हो, इन शिलालेखों से उन्हें स्वत्व की प्रतीति हो।
१. को सलिलाधिपेन द्विरश्वमेधयाजिनः सेनापतेः।
पुष्यमित्रस्य षष्ठेन कौशिकीपुत्रेण धन....."।। धर्म-राज्ञा पितुः फल्गुदेवस्य केतनं कारितं तम्गद्य-खण्ड
... इतना ही नहीं, हम सभी अच्छी तरह जानते हैं कि प्राकृत की बात तो सर्वथा पृथक् है, यहाँ तक कि संस्कृत रूपकों में भी राजा (नायक) और मंत्री (ब्राह्मण) को छोड़कर शेष पात्र यहाँ तक कि नायिका (रानी) भी कथोपकथन में प्राकृत का ही प्रयोग करती है।
यहाँ एक बात और ध्यातव्य है कि प्रारम्भिक काल की बात तो हम छोड़ ही दें, यहाँ तक कि दसवीं शताब्दी तक संस्कृत प्राकृत में कोई विशेष पार्थक्य नहीं माना जाता था। ये एक ही सिक्के के दो पहलू माने जाते थे। एक संस्कृतज्ञ प्राकृत को अच्छी तरह समझता था और एक प्राकृत-भाषी संस्कृत-भाषा से सम्यक् रूप से परिचित होता था। यदि ऐसी बात नहीं होती, तो महालोचक मम्मट भट्ट काव्यप्रकाश जैसे लोक-विश्रुत संस्कृत-काव्यशास्त्रीय ग्रन्थ में ध्वनि-काव्य का उदाहरण प्रस्तुत करते हुए निम्नलिखित प्राकृत के श्लोक को कथमपि उद्धृत नहीं करते-भम धम्मिअ वीसद्धो सो सुपाओ अज्ज मारिओ तेप। गोव्डानः कच्छ कुडड्ग वासिणा दरिअ सीहेण।। इसके अतिरिक्त और भी कतिपय प्राकृत पद्य काव्यप्रकाश में उद्धृत किये गये हैं।'
यदि संस्कृत और प्राकृत भाषा के अर्थ-बोध में विशेष पार्थक्य होता तो मम्मट अपनी अमर कृति में प्राकृत पद्यों को कदापि उद्धृत नहीं करते।
गुप्त-वंशीय नरेश संस्कृत प्रेमी थे। अतः गुप्तसाम्राज्य की स्थापना के साथ ही संस्कृत भाषा के प्रचार-प्रसार में सहसा वृद्धि हो गयी और अभिलेखों में सतत प्रयुक्त प्राकृत-भाषा को निष्कासित कर संस्कृत ने यहाँ अपना सुदृढ़ साम्राज्य स्थापित कर लिया। प्रथम कुमारगुप्त के समय का मन्दसोर-शिलालेख, समुद्रगुप्त की प्रयाग-प्रशस्ति और अनेकानेक रचनाएँ दृष्टिगोचर होने लगीं।
इस दृष्टिकोण से रुद्रदामा का प्रस्तुत गिरिनार अभिलेख संस्कृत-वाङ्मय के विकास के अध्ययन के हेतु विशेष महत्त्व का प्रतीत होता है।
## २५. रुद्रदामन का गिरिनार अभिलेख
गुजरात के जूनागढ से प्रायः २ किलोमीटर की दूरी पर पूर्व गिरिनार नामक पहाड़ी की एक शिला के पश्चिमी मुख पर ऊपर की ओर कार्दमवंशीय प्रथम रुद्रदामा नामधारी शकराज का यह लेख अंकित है। इसी शिला पर सम्राट अशोक के १४ शिला-प्रज्ञापन एवं गुप्त-सम्राट् स्कन्दगुप्त के भी लेख-द्वय उत्कीर्ण हैं। गिरिनार जूनागढ़ का प्राचीन नाम है। बाद में इसका रूप परिवर्तन होकर 'गिरिनार' हो गया है।
१.
का. प्र. प. उ.
अभिलेखीय साहित्य
३६७
प्रस्तुत अभिलेख छोटी-बड़ी बीस पंक्तियों में है। यह गद्य में है। लेख कुछ क्षतिग्रस्त है, मात्र अन्तिम चार पंक्तियाँ पूर्णतः पठनीय हैं।
लेख की भाषा संस्कृत है, यत्र-तत्र प्राकृत का प्रभाव भी परिलक्षित होता है। इसकी लिपि पश्चिमोत्तर प्रदेश की कुषाण-कालीन ब्राह्मी है। यह लिपि मौर्योत्तरकाल में मथुरा, तक्षशिला और सुराष्ट्र में विकसित हुई।
लेख का उद्देश्य क्षत्रप रुद्रदामा द्वारा सुदर्शन नामक झील के बाँध के पुनर्निर्माण का वर्णन करना है। जैसा कि प्रस्तुत अभिलेख में निर्दिष्ट है मौर्यनरपति चन्द्रगुप्त के गवर्नर पुष्यगुप्त ने गिरनार के निकट जनकल्याण के निमित्त सुदर्शन नामक एक झील खुदवायी। बाद में अशोक-महान् के राज्यकाल में तुषास्फ नामक यवनराज ने इससे कई नहरें बनवाईं। तत्पश्चात् रुद्रदामा के कार्यकाल में नदियों की बाढ़ से झील का बांध टूट गया। मंत्रियों के विरोध करने पर भी रुद्रदामा ने प्रजा के हितार्थ अपने निजी कोष से प्रचुर धन-राशि लगाकर बांध का पुनर्निर्माण करवाया। पहलव गवर्नर सुविशाख ने बांध-पुनर्निर्माण के कार्य-भार को स्वीकार किया।
__ इस अभिलेख में कोई भी तिथि अंकित नहीं है। बांध रुद्रदामा के ७२ वें वर्ष में टूटा था। यह शकसंवत् था। अतः बांध टूटने की तिथि १५० ई. होनी चाहिए। बांध का पुनर्निर्माण अल्प समय के भीतर ही (अनतिमहता कालेन) हुआ। अतः उपर्युक्त तिथि १५५ ई. के समीप होगा।
प्रस्तुत अभिलेख कतिपय दृष्टियों से अतिमहत्त्वपूर्ण है। इससे पश्चिमोत्तर भारत के चष्टन-वंशीय शकनृपों से सम्बद्ध बहुत सी बातों का ज्ञान होता है। शकराजे साधारणतया 'क्षत्रप' और 'महाक्षत्रप' उपाधि धारण करते थे, जो फारसी में 'क्षघ्यावन' के रूप में प्रयुक्त होता है। सम्भवतः यह संस्कृत शब्द का रूपान्तर हो। इन उपाधियों से अलंकृत नृपवंश मथुरा, तक्षशिला, महाराष्ट्र एवं मालवा-सुराष्ट्र में पाये जाते हैं।
रुद्रदामा का कुषाणों के साथ सम्बन्ध था। रुद्रदामा का प्रस्तुत अभिलेख शक-सातवाहन-संषर्ष के एक अवस्था-विशेष का उल्लेख करता है। रुद्रदामा ने सम्भवतः गौतमीपुत्र शातकर्णि को दो बार युद्ध में पराजित किया था। राजनैतिक महत्त्व की कुछ बातें भी इस अभिलेख से स्पष्ट हो जाती हैं :
१. यहाँ यौधेय-शक-संघर्ष का वर्णन मिलता है। २. पश्चिम भारत पर अशोक के काल तक मौर्यों का अधिकार था। मौर्य जनकल्याणार्थ सिंचाई की व्यवस्था के पक्षधर थे। ३. सुराष्ट्र में विदेशियों का विशिष्ट प्रभाव था। ४. साथ ही इस लेख से रुद्रदामा के राज्य की सीमा एवं भारत के तात्कालिक भूगोल का सम्यक् परिचय भी मिल जाता है।
३६८
गद्य-खण्ड
प्रस्तुत लेख का केवल राजनैतिक महत्त्व ही नहीं है। उसका प्रशासनिक एवं सामाजिक महत्त्व भी है। सम्भवः प्राचीन भारत के गुप्तयुग-पर्यन्त के लेखों में यह एक ऐसा अभिलेख है, जिसमें स्वयंवर-प्रथा के प्रचलन का उल्लेख हुआ। इससे यह सुस्पष्ट हो जाता है कि रुद्रदामा जैसे विदेशी राजाओं का प्रायः पूर्णरूपेण आर्गीकरण हो चुका था। ये संस्कृत-भाषा के संरक्षक भी थे और भारतीय साहित्य के अध्ययन-अध्यापन से गर्वान्वित भी होते थे। एक स्थान पर हाथ उठाकर न्याय करने का उल्लेख हुआ है। यह बात मनुसम्मत है। इस लेख से रुद्रदामा की शासन-व्यवस्था पर भी प्रकाश पड़ता है। अभिलेख के मति-सचिव, कर्म-सचिव, नगर, निगम, जनपद, और जानपद, अनेक प्रशस्तकर (बलि, शुल्क एवं भाग) और अनेक प्रशस्तकर (कर, विष्टि तथा प्रणय) की चर्चा भी है। अन्ततः आनर्त एवं सुराष्ट्र के गवर्नर विशाख के अनेक गुणों का वर्णन किया गया है। इससे यह स्पष्ट हो जाता है कि एक अच्छे गवर्नर में किन-किन गुणों की अपेक्षा की जाती है।
प्रस्तुत अभिलेख से रुद्रदामा के व्यक्तित्व पर प्रकाश पड़ता है। उसके व्यक्तित्व की सबसे बड़ी विशेषता थी लोककल्याण की भावना। बांध के टूट जाने पर वह उद्विग्न हो जाता है और उसे बंधवाने के लिए उनसे कोई अतिरिक्त कर नहीं लेता है। वह एक उदार शासक था एवं उसने अपने मंत्रिमंडल को अपने अभिमत को व्यक्त करने का पूर्ण अधिकार प्रदान कर दिया था। वह लोकप्रिय था। वह एक कुशल सेनानी और योद्धा भी था। उसने यौधेय और शातकर्णि को पराजित किया था। वह संग्राम के अतिरिक्त मानव-वध का पूर्ण विरोधी था। उसे संगीत के साथ-साथ शास्त्रों में भी रुचि थी। वह संस्कृत का संरक्षक था। काव्यशास्त्र का अनुपम ज्ञाता और गद्य-पद्य रचना में दक्ष था। न्यायप्रिय राजा के रूप में उसकी ख्याति फैली हुई थी। वह एक सुदर्शन तथा नृपोचित गुणों से विशिष्ट व्यक्ति प्रतिशासित होता है। __ गिरिनार अभिलेख साहित्यिक दृष्टि से भी अति महत्त्व का है। इसे संस्कृत भाषा का प्रथम महत्त्वपूर्ण शिलालेख होने का गौरव प्राप्त है। हम सभी जानते हैं कि रामायण और महाभारत के बाद काव्यों का काल आता है। मैक्समूलर भास की रचनाओं से अपरिचित थे। अतः उन्होंने इस मत की स्थापना की कि अश्वघोष से लेकर पाँचवी शताब्दी तक का काल संस्कृत-साहित्य के इतिहास में 'अन्धकारमय युग' है। ब्युलर ने इस मत का खण्डन किया है और उन्होंने उदाहरणस्वरूप प्रथम कुमारगुप्त के समय की मन्दसौर-प्रशस्ति, समुद्रगुप्त की प्रयाग-प्रशस्ति तथा रुद्रदामा की जूनागढ़ (गिरिनार) प्रशस्ति की ओर संकेत किया है जिससे स्पष्ट हो जाता है कि मैक्समूलर के द्वारा प्रतिपादित अन्धकारमय युग में
१. मनु. ८.२ २. पं. १२-१३ यथार्थहस्तोच्छ्रयार्जितोर्जित-धर्मानुरागेण। ३. परलक्षण-व्यञ्जनैरूपेत-कान्तमूर्तिना...।
अभिलेखीय साहित्य
३६६ उत्तर भारतवर्ष में राज-सभाओं में काव्य-कला का अविच्छिन्न रूप से उत्तरोत्तर विकास हो रहा था।
इस दृष्टि से गिरिनार अभिलेख का एक अपना पृथक् महत्त्व है। यह प्रशस्ति एक उत्तम गद्यकाव्य का उदाहरण है। यह श्रेण्य-काव्य-परम्परा की प्रारंभिक कड़ियों में से एक कड़ी प्रतीत होती है। इसका लेखक इस नियम से परिचित प्रतीत होता है कि ओजगुण से युक्त समास-बहुलता ही गद्य का जीवन है (ओजः समासभूयस्त्वमेतद् गद्यस्य जीवितम्)। बाद में, दण्डी ने इसी विशेषता को प्रतिपादित किया था। प्रस्तुत रचना में छोटे-छोटे समस्त पदों का अधिक प्रयोग हुआ है। अतः इसे हम वैदर्भी रीति का उदाहरण मान सकते हैं।