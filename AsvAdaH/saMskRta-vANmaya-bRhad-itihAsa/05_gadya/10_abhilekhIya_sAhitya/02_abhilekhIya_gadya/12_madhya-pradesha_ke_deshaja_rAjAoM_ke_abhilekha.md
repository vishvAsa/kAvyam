+++
title = "१२ मध्य-प्रदेश के देशज राजाओं के अभिलेख"

+++
## १. उत्तरी क्षेत्र परिव्राजक वंश
### ४०. महाराज संक्षोभ का खोह-ताम्रपट्ट अभिलेख गुप्त संवत् २०६ (= ५२६ ए.डी.)
मध्यप्रदेश के सतना-मण्डल के खोह गाँव की निकटवर्ती घाटी से उपलब्ध ताम्रपट्ट-द्वय पर यह अभिलेख अंकित है। इसकी लिपि उत्तरी ब्राह्मी है एवं इसकी भाषा
संस्कृत है।
__ अभिलेख का उद्देश्य छोडुगोमी नामधारी एक व्यक्ति की विज्ञप्ति पर महाराज संक्षोभ के द्वारा ओपाणि गाँव में अवस्थित देवी-मन्दिर के निमित्त ग्रामार्थ के दान का उल्लेख करना है।
पूर्ववर्ती नौगढ़ राज्य में ही खोह गाँव स्थित है। महाराज संक्षोभ परम वैष्णव थे। प्रथम ताम्रपट्ट में १२ गद्य-पंक्तियाँ हैं एवं दूसरे पट्ट में ५ गद्य-पंक्तियाँ हैं। आरम्भ में ८ पंक्तियों (४-११) में महाराज संक्षोम के वंशादि का वर्णन है। तत्पश्चात् उनके प्रथम दान की चर्चा है। इसके उपरान्त चार पद्य मिलते हैं, जो श्लोक (पद्य १-३) एवं उपजाति (पद्य-४) में निबद्ध हैं।
पद्यों का विषय धर्मशास्त्रीय है। यहाँ भूमिदान की महत्ता तो निर्दिष्ट की ही गयी है, परन्तु भूमिदान की अपेक्षा उसका परिपालन अधिक श्रेयस्कर होता है, यह भी बताया गया है। इसी क्रम में व्यास, युधिष्ठिर और सगर का नामोल्लेख मिलता है।
१. वही क प. ११ ये कारयन्ति भानोश्चन्द्रांशु-सम-प्रभं गृहप्रवरम्। (ख) प. १३ यावच्चोशंस __नील-नीरद-निभे विष्णु विभयुज्ज्वलांश्रीः ...।
२. वही, प. ६ शशिरश्मिहास-विकसित-कुमुदोत्पल-गन्ध-शीतलामोदे ...। ३. वही, द्र.पा.टि. ३ ४. खो. ता. अ., पं. १ ओम् नमो भगवते वासुदेवाय । ५. वही पं. १६ “महीम्महिमता (1) श्रेष्ठ दानाच्छ्रेयो (५) तु-पालनः (नम्)३८६
गद्य-खण्ड गद्य-पद्य की भाषा सरल है। छोटे-छोटे समस्त पद मिलते हैं। अर्थाभिव्यक्ति में काठिन्य की प्रतीति नहीं होती है। संदर्भ :- फ्लीट, कॉ.इं.इं., ३, सं. २५; सरकार, से. इं., पृ. ३६४, पाण्डेय, हि.लि.इं. पृ. १०६ २) दशपुर (मंदसोर) के औलिकर-वंशीय-नृप
### ४१. यशोधर्मन् का मन्दसौर प्रस्तर-अभिलेख मालव-संवत् ५८६ (= ५३२ ए.डी.)
मध्यप्रदेश के मन्दसोर दुर्ग के पूर्वी द्वार के समीप कूप में संलग्न चतुष्कोण प्रस्तर-खण्ड पर यह अभिलेख अंकित है। __ इसकी लिपि उत्तरी ब्राह्मी है। यह यशोधर्मन् के मन्दासौर स्तम्भ-अभिलेख की लिपि से बहुत साम्य रखता है। इसकी भाषा संस्कृत है।
इस अभिलेख का उद्देश्य अमात्य धर्मघोष के अनुज दक्ष के द्वारा एक कूप-निर्माण का उल्लेख करना है। अभिलेख में यशोधर्मन् का इतर नाम विष्णुवर्धन् भी है। अभिलेख का समय ५३२ ई. सं. है।
__ मालवा का शासक यशोधर्मन् औलिकर-वंशीय था। उसका उपनाम विष्णुधर्मन् था। उसने राजाधिराज परमेश्वर की उपाधि धारण की। उसने राज्य की देखभाल के लिए कतिपय शासकों को नियुक्त किया था। उसके पूर्ववर्ती राजाओं का एक प्रिय सेवक षष्ठिदत्त था, जिसके तीन प्रपौत्र-भवद्दोष, अभयदत्त, दोषकुम्भ थे। अभयदत्त राजा यशोधर्मन् के प्रतिनिधि के रूप में परियात्र से लेकर सिन्धु नदी पर्यन्त के क्षेत्र का शासन करता था। पीछे चलकर उसने अपने भतीजे, दोषकुम्भ के पुत्र, धर्मदोष को राज्य का भार सौंप दिया। इसी धर्मदोष के अनुज 'दक्ष' ने एक 'निर्दोष' नामक कूप का निर्माण मालवसंवत् ५८६ के बीत जाने पर करवाया और स्वर्गवासी अपने चाचा अभयदत्त की पावनस्मृति में कूप का विशाल एवं रमणीक जगत बनवाया। यहीं पर यह अभिलेख कूप-लेख के नाम से प्रसिद्ध है। प्रशस्ति के लेखक का नाम गोविन्द है।
यह तो सर्वविदित घटना है कि गुप्तकाल में भारतवर्ष पर हूणों और शकों का आक्रमण सतत होता रहा और उन लोगों ने गुप्तसाम्राज्य की शक्ति पर अत्यधिक आघात भी पहुँचाया, लेकिन स्कन्दगुप्त के भुजबल के सामने उन्हें वापस लौटना ही पड़ा। पुनः पाँचवी शताब्दी के अन्त में 'तोरमाण' ने गुप्तसाम्राज्य पर विशाल आक्रमण किया और गुप्तसाम्राज्य को कुचलकर मध्यभारत तक अपना अधिकार कर लिया। इस अभिलेख के ५-६ पद्यों में ऐसा उल्लेख है कि यशोधर्मन् ने संग्राम में भूमण्डल को जीत लिया था। यह संभवतः तोरमाण के पुत्र मिहिरकुल पर यशोधर्मन् की विजय की ओर संकेत करता है।