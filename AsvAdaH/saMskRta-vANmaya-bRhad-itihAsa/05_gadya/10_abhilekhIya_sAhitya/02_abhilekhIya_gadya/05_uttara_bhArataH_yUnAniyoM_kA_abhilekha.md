+++
title = "०५ उत्तर भारतः यूनानियों का अभिलेख"

+++
## ०७. शिनकोट (बजौर) में मिनेन्द्रकालीन अभिलेख  
उत्तर-पश्चिम सीमा-प्रदेश (वर्तमान-कालीन पाकिस्तान) के पार पंचकोरा-स्वात नदी-द्वय का संगम है। यहाँ से प्रायः ३० किलोमीटर उत्तर-पश्चिम की ओर बजौर (अफगानिस्तान) जन-जाति क्षेत्र के अन्तर्गत शिनकोट नामक गांव में ये अभिलेख उपलब्ध हुए। लेखद्वय एक मंजूषा पर अंकित है। दोनों की लिपि में कुछ अन्तर है। एक के अक्षर कुछ बड़े हैं तो दूसरे के छोटे। इनकी लिपि खरोष्ठी है एवं भाषा प्राकृत।
__ अभिलेख का वर्ण्य-विषय शाक्य मुनि महात्मा बुद्ध के पार्थिव अवशेषों का प्रतिष्ठापन है। इनमें से प्रथम अभिलेख यवननरेश मिनेण्डर (संस्कृत-मिलिन्द) के शासन काल में अंकित कराया गया था। इनमें वियकमित्र (वीर्यमित्र) नामक एक अन्य राजा की चर्चा है, जो मिनेण्डर के अधीन था।
श्री एन. जी. मजुमदार ने इन लेखों को सर्वप्रथम प्रकाशित किया था। इनके अनुसार प्रथम अभिलेख ई. पू. २री शताब्दी एवं द्वितीय अभिलेख ई. पू. प्रथम शताब्दी का है।
१.
संदर्भ-हॉर्नले, ज.प्रो. ए. सो.बं. (न.श्रृ.), मार्च, १८८७, पृ. १०५, र. फ्यूरर, ए.इ. २, पृ. २४०, सरकार, सं. इ., पृ. ६६.
अभिलेखीय साहित्य
३४६ अभिलेख से यह पता चलता है कि मिनेन्द्र के शासनकाल में उत्तरी सीमा प्रदेश में बौद्धधर्म प्रतिष्ठित था एवं ब्राह्मणों की तरह बौद्ध धर्मावलम्बी भी पितरों' को श्राद्धकर्म सम्पादित करते थे।
मेरिडर्ख थियोडोरस का स्वात अभिलेख-पाकिस्तान की स्वात घाटी में स्थित पठानों के एक ग्राम से यह अभिलेख प्राप्त हुआ है। यह सेलावङ्की (Steatic) अस्थिमंजूषा में था। अभी यह लाहौर संग्रहालय की शोभा बढ़ा रहा है। यह प्राकृत भाषा में है एवं इसकी लिपि खरोष्ठी है।
__ अभिलेख से पता चलता है कि थियोडोरस ने भगवान् बुद्ध के पार्थिव अवशेषों का प्रतिष्ठापन किया था। स्टेन कोनो इसका समय दूसरी शताब्दी ई. पूर्व. एवं सरकार ने प्रथम शताब्दी ई. पू. माना है।