+++
title = "०१ बृहत् काव्यत्रयी"

+++
संस्कृत महाकाव्यों के इतिहास में कालिदासोत्तर-परम्परा के प्रतिनिधि तीन महाकाव्यों को, काव्यरसिक पण्डित-मण्डली में 'बृहत्त्रयी' कहकर प्रतिष्ठित किया गया है। इनमें भारविकृत 'किरातार्जुनीय', माघविरचित-'शिशुपालवध' तथा तीसरे क्रम में श्रीहर्षरचित, 'नैषधीयचरित' नामक महाकाव्य को ग्रहण किया जाता है, जबकि बहुसमादृत महाकवि कालिदास के सुप्रसिद्ध 'रघुवंश' और 'कुमारसम्भव' महाकाव्यों को उन्हीं के खण्डकाव्य, 'मेघदूत' के साथ जोड़कर 'लघुत्रयी' का अभिधान दिया गया है।
कि साहित्यिक समालोचना में इन शब्दों का प्रयोग सर्वप्रथम किसने किया- यह तो ज्ञात नहीं, किन्तु इससे सहृदयों की उस परिवर्तित मनोभूमि का परिचय मिलता है जहाँ रस और भाव के सहज-स्वाभाविक राजपथ से पृथक्; अलकृत और विचित्र कविमार्ग को ही महत्त्व दिया जाने लगा था।
"पण्डितकविता कविता, प्रिया
केवलकविता तु केवलं कपिता।" OARD ) सदृश मान्यताओं ने तत्कालीन कविजनों को प्रातिभ भावसम्पत्ति से अलग हटकर शास्त्रीय पाण्डित्य और कलात्मक शब्दार्थ-क्रीडा की और अधिक उन्मुख कर दिया। दूसरे शब्दों में कहें तो अब कविता के मसूण-मार्ग में भी पारस्परिक विजिगीषा और शास्त्रार्थ के स्वर मुखर होने लगे थे। निश्चित रूप से 'बृहत्रयी'-'लघुत्रयी'-शब्दों का प्रचलन पण्डित कवि श्रीहर्ष के नैषधीयचरित-महाकाव्य की रचना के बाद ही हुआ, क्योंकि इसी समय इस अभिधान के तीनों घटक कवियों में भी उत्तरोत्तर उत्कर्षच की मान्यता दृढ़ हो रही थी । और नैषध को विद्वदौषध (विद्वानों की औषध अर्थात् केवल पण्डितजनसंवेद्य) के रूप में प्रतिष्ठा मिल चुकी थी।
महाकाव्यों के सन्दर्भ में इस 'त्रयी'-अभिधान को स्थापित करने का उद्योग सम्भवतः वैदिक और दार्शनिक परिवेश के प्रभाव से हुआ, क्योंकि पण्डितों में वेदत्रयी' (ऋग्यजः साम) तथा 'प्रस्थानत्रयी' (उपनिषद्, ब्रह्मसूत्र तथा भगवद्गीता) की प्रसिद्धि और श्रेष्ठता की स्वीकृति पहले से ही थी। उस युग का शास्त्रीय अध्येता काव्य को भी उसी मानदण्ड पर रखकर प्रतिष्ठित करना चाहता था। इस दृष्टि से उसे इस काव्यत्रयी में समाहत करने योग्य ये ही तीन काव्य उचित प्रतीत हुए, किन्तु सहृदय मनोभूमि का स्वरूप किञ्चित् परिवर्तित हो जाने पर भी कालिदास के रसपेशल एवं परम्परा में समादृत काव्यों को
साकार शाह पीएम १. ताबदाभारयेाति यावन्माघस्य नोदयः। मिशतानासा की भावना सवार
उदिते नैषधे काबे क्च माधः बच च भारविः ।। २. नैषधं विद्धदौषधम्।
P शिय
  याक
कालिदासोत्तर महाकाव्य : पहली शताब्दी से तेरहवीं शताब्दी तक १३३ अनदेखा नहीं किया जा सकता था सम्भवतः इसीलिए एक और काव्य-त्रितय भी स्वीकार कर लिया गया। इनमें प्रथम को 'बृहत्त्रयी' और द्वितीय को 'लघुत्रयी' संज्ञाएँ प्राप्त हुई। हितमा कुछ समीक्षकों के अनुसार, 'बृहत्' और 'लघु' शब्दों का प्रयोग इन महाकाव्यों के कलेवर को दृष्टि में रखकर किया गया है अथवा इन दोनों से क्रमशः 'सुकुमार' और 'विचित्र'-मार्गों की अभिव्यञ्जना की गई है। सम्भव है, इन शब्दों के प्रयोक्ताओं का यह भी आनुषङ्गिक अभिप्राय रहा हो, किन्तु मुख्य अभिप्राय तो कालिदास-प्रभृति प्राचीन कवियों के ऋजु-मार्ग की अपेक्षा इस नवीन एवं कलात्मक काव्य-सृति के प्रति बहुमान ही प्रतीत होता है। इसके मनोवैज्ञानिक कारणों के रूप में तत्कालीन सामाजिक, सांस्कृतिक तथा साहित्यिक परिवर्तनों का योगदान अवश्य रहा होगा साथ ही, प्रतिभाशाली महाकवियों द्वारा अपनी पृथक् और नूतन शैली के निर्माण का अभिनिवेश भी इसमें एक हेतु हो सकता है। जो भी हो, संस्कृत-महाकाव्यों की यह 'बृहत्त्रयी', वाल्मीकि और व्यास के आर्ष-काव्यों
और तदनन्तर लिखे गये कालिदास, अश्वघोषादि के रसप्रवण महाकाव्यों से आगे इस क्षेत्र में एक प्रगतिशील उपक्रम था और ज्ञातपरम्परा के अनुसार इसके प्रथम सूत्रधार भारवि थे। 'किरातार्जुनीय' महाकाव्य से आरम्भ होकर यह काव्य-सरणि आगे क्रमशः जटिल तथा यान्त्रिक होकर, 'राघवपाण्डवीय' जैसे द्विसन्धान तथा 'सप्तसन्धान' काव्यों तक फूलती-फलती रही, किन्तु 'बृहत्त्रयी' के बाद के ऐसे काव्य उतने लोकप्रिय नहीं बन सके। एक पृथक्
और अपेक्षाकृत रूढ, बौद्धिक आधारभूमि के बावजूद भारवि, माघ और श्रीहर्ष के महाकाव्यों में कविता की जीवन्तता और हृदय को छू लेने वाली मार्मिकता सुरक्षित रही थी, जिसका परवर्ती परम्परा में क्रमशः ह्रास होता गया। 'बृहत्वयी' के कवियों की रचनाओं में उसी जीवन्तता और मार्मिकता की परख करने हेतु यहाँ हम क्रमशः इनके व्यक्तिपक्ष और कर्तृत्व पर एक संक्षिप्त दृष्टि डालने का प्रयास करेंगे।