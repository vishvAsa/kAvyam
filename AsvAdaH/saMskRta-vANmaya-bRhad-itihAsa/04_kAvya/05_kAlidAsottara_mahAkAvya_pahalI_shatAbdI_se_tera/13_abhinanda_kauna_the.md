+++
title = "१३ अभिनन्द कौन थे ?"

+++
रामचरित के लेखक अभिनन्द के अतिरिक्त लघुयोगवासिष्ठ तथा कादम्बरीकथासार के लेखक को एक अथवा अलग-अलग माना जाता है। व्यूहलर ने इन्हें एक कवि माना। परन्तु आफेरष्ट तथा स्टेन कोनो ने उन्हें भिन्न-भिन्न माना। राघवन् ने चार अभिनन्द माने हैं। प्रो. शिवप्रसाद भट्टाचार्य ने रामचरित तथा लघुयोगवासिष्ठ में शब्दशः साम्य प्रदर्शित करते हुए दोनों के लेखकों को एक व्यक्ति माना है।
प्रमिला वात्स्यायन ने क्षेमेन्द्र के अनुष्टुप साक्ष्य के आधार पर कादम्बरीकथासार तथा लघुयोगवासिष्ठ के लेखक को एक माना तथा यह सिद्ध किया कि दोनों काव्यों की शैली एक है और कादम्बरीकथासार रामचरित से पूर्व एक अप्रौढ़ काव्य लिखा जा चुका था जिसका क्षेमेन्द्र ने उल्लेख किया है।
इन कृतियों के अतिरिक्त अनेक पद्य सुभाषित ग्रन्थों में उद्धृत हैं जो इन काव्यों में उपलब्ध नहीं होते। ये पद्य सदुक्तिकर्णामृत में (संख्या १५६,२५६, २६२,२६७, ३८५ ४०१,६८८,७१७, १४४, ६४८, ११०२, १२७६, १३३१, १३५१, १४१६, १७५६, १६८१,१६४६, २१२६) हैं जो अभिनन्द के नाम से उद्धृत हैं तथा कोई-कोई सुभाषितरत्नकोश (कवीन्द्रवचनसमुच्चय), सुभाषितावलि तथा पद्यावली में भी उपलब्ध होते है। परन्तु सुदक्तिकर्णामृत में उपलब्ध पद्यसंख्या १२२३ तथा २१०० रामचरित में उपलब्ध हो जाते हैं। रामचरित के भी ३७-४० सर्ग कायस्थ परिवार के श्री देवपाल के पुत्र भीम कवि ने लिखे।
## काल
उदयसुन्दरीकथाकार सोड्ढल ने अभिनन्द का न केवल युवराजनरेश्वर को आश्रयदाता बताया है परन्तु उसे अपने आसन पर बिठाने की घटना का भी सन्दर्भ दिया है। इससे प्रतीत होता है कि वह पालवंश के युवराज हर्षदेव का समकालिक था। इसके
अतिरिक्त अन्य सात उद्धरण रामचरित के सम्पादक ने अपनी भमिका में उद्धत किये हैं। देवपाल तथा हर्षवर्ष एक ही व्यक्ति हैं और देवपाल के मुंगेर दानलेख तथा रामचरित में भी अद्भुत साम्य है। हर्षवर्ष के प्रसाद से कवि को शीघ्र यशः प्राप्ति सम्बन्धी पद्य भी उपलब्ध होते हैं। वर्षांत हर्ष शब्द सम्भवतः उसे राष्ट्रकूटों का नाती होने के कारण मिला हो जिन्हें नाम के अन्त में वर्ष शब्द काफी प्रिय था। डामर शब्द के आधार पर स्व. शिवप्रसाद भट्टाचार्य महीपाल प्रथम से जोड़ते हैं, परन्तु प्रमिला वात्स्यायन ने इसका खण्डन किया है।
  १६०
या काय-खण्डलामा माता
अतः अभिनन्द का काल १०३८ ई. के बाद नहीं हो सकता। एक पद्य जो रामचरित । में उपलब्ध नहीं होता, अभिनन्द ने राजशेखर को सम्बोधित किया है जिससे दोनों का समकालीन होना द्योतित होता है। शाम
साहित्यिक साक्ष्यों में सोड्ढल (११०० ई.) ने अनेक बार अभिनन्द को उद्धृत किया है। बारहवीं शताब्दी के अमरकोष के टीकाकार सर्वानन्द तथा पन्द्रहवीं शताब्दी के रायमुकुट ने अभिनन्द के रामचरित को उद्धृत किया है। इससे सिद्ध होता है कि ग्यारहवीं शताब्दी ई. तक अभिनन्द की काव्यप्रतिष्ठा हो चुकी थी।
रामचरित पर निस्संदेह कालिदास, बाण, बुद्धचरित, सौन्दरनन्द, प्रवरसेन, भट्टि, कुमारदास, भोजप्रबन्ध तथा कीर्तिकौमुदी से भाव अथवा भाषा में किसी न किसी रूप में साम्य है। निस्सन्देह बाण (सातवीं शताब्दी ई.) से वह पश्चाहर्ती हैं। अतः हम अभिनन्द को १०-११ वीं शताब्दी ई. में रख सकते हैं।
## रामचरितमहाकाव्य-कलेवर  
रामचरित के ३६ सर्ग उपलब्ध होते हैं तथा दो परिशिष्ट हैं जिनमें से पहला ३७ सर्ग से ४० सर्ग तक तथा दूसरा भी ३७ सर्ग से ४० सर्ग तक का है। सम्पादक ने इन दो पाठों को अभिनन्दकृत तथा भीमकविकृत स्वीकार किया है। परन्तु भीम के अनुसार काव्य असम्पूर्ण था और उसने इसे चार सर्गों में पूर्ण करने का यत्न किया। एम.आर. कवि के पास एक हस्तलेख था जो पचासवें सर्ग के ६७वें पद्य तक था। यह पांडुलिपि मृग्य है।
## कथानक
अभिनन्द का यह महाकाव्य रामलक्ष्मणसंवाद से प्रारम्भ होकर चन्द्रोदयवर्णन, मन्त्रविनिश्चय तथा प्रातस्सन्ध्यावर्णन (सर्ग १-३) तक रामायण से भिन्न शैली में प्रारम्भ होता है। राम की विकलता पर सुग्रीव का आना, रामसुग्रीवसंवाद तथा यूथप्रधान का वर्णन है (सर्ग ४-६)। प्लवगदूतसम्प्रेषण, कविवर्णन, बिलदर्शन के पश्चात् दुप्रद एवं अंगद का युद्ध तथा दुप्रद के हनन का वर्णन है (सर्ग ७-११)। मयमायाविप्रलम्भ, स्वयंप्रभादर्शन, बिल से निर्गमन तथा सम्पाति का दर्शन वर्णित है (सर्ग १२-१३)। सूर्यरथवर्णन तथा सीता का स्थाननिवेदन (सर्ग १४)। हनुमान को प्रोत्साहित करना तथा उसका समुद्रलंघन; सरमापराजय तथा सरमा की स्तुति के बाद लंकावर्णन है (१५-१७ सर्ग) सायंकालीन चन्द्रवर्णन, आपानकेलिवर्णन, सीता का अन्वेषण, अशोकवन तथा सीता एवं रावण का संवाद (१८-१६ सर्ग)। हनुमान का संदेश एवं अभिज्ञा का अर्पण करना, अशोकवन को तोड़ना तथा पकड़ा जाना (२० सर्ग)। रावण की सभा का वर्णन, क्षुब्ध राक्षसों की स्थिति, रावण एवं हनुमान् का सल्लाप, लंकादाह, (२१-२२ सर्ग)। विभीषण का उपदेश तथा उसका बहिष्करण (२३ सर्ग) रावण के अन्तःपुर का वर्णन; मन्दोदरी का राक्ण को उपदेश (सर्ग-२४)। युद्ध के लिए वानरसेना का विगमन, समुद्रवर्णन, चन्द्रोदय, विभीषण का
आगमन, सेतु का निर्माण तथा समुद्रलंघन (२५-२६ सर्ग)। रामसेना की प्रशंसा, राम का मिथ्या सिरप्रदर्शन, सेनापतियों का निमन्त्रण, अंगद को दूत के रूप में भेजना, अंगदरावण
कालिदासोत्तर महाकाव्य : पहली शताब्दी से तेरहवीं शताब्दी तक १६१ का संवाद (२७-२८ सर्ग)। वानर तथा राक्षसों का युद्धवर्ण, नागपाशबन्धन, सुग्रीव का विलाप, विभीषण द्वारा समाधान तथा गरुड द्वारा नागपाशमोचन (२६-३१ सर्ग। सेनवध, रावण को युद्ध तथा लक्ष्मण को शक्ति द्वारा आघात (३२-३३ सर्ग)। कुम्भकर्ण का वध तथा इन्द्रजीत द्वारा सबका हनन (३४-३५ सर्ग)। कुम्भ तथा निकुम्भ का वध तथा सुषेण के द्वारा उसका पुनरुज्जीवन (३६ सर्ग)। इन्द्रजीत का निधन (३७ सर्ग) रावण का सीता को मारने का प्रयास, मन्दोदरी का उसे रोकना; रावण का शोकविलाप तथा सेना को एकत्रित करना (सर्ग ३८); राम-रावण का युद्ध, मातलि द्वारा इन्द्ररथ का लाना तथा रावण का वध (सर्ग ३६); राम का सीता के पास जाना, चरित्रपरीक्षण तथा देवताओं का आकर शुद्धिकथन (सर्ग ४०)।
दूसरे परिशिष्ट के अनुसार मकराक्ष का वध (सर्ग ३७), इन्द्रजीत का युद्धवर्णन (सर्ग-३८); इन्द्रजीत का वध (सर्ग-३६), रावण का वध तथा राम का राज्याभिषेक (सर्ग-४०)। जयतु

## रामायण की कथा में मुख्य परिवर्तन
अभिनन्द ने रामकथा में अनेक परिवर्तन किए हैं जहाँ कथा को कलात्मक सौन्दर्य देना भी एक मुख्य कारण है। अभिनन्द ने राम के चरित्र को विष्णु के अवतार के रूप में चित्रित करने का यत्न किया है। रामचरित में सुग्रीव स्वयं राम की सहायता के लिए आते हैं तथा उसे राम का सेवक प्रदर्शित किया गया है। हनुमान् भी रामचरित में एक स्त्री-कपि के द्वारा गृहीत हो जाते हैं। हेमकथा परिवर्तित है। अंगद समुद्र पार कर वापिस लौट आते हैं तथा हनुमान् सरमा से मिल कर मन्दर से मिलते हैं। रामायण में सरमा के स्थान पर सुरसा है। रामचरित में मन्दोदरी तथा विभीषण लम्बे व्याख्यान देते हैं। हिमालय से लाई गई औषधियों का विस्तृत विवरण रामचरित में प्राप्त होता है। प्रास्ता निकाला
## महाकाव्य के रूप में
सर्गों में निबद्ध इस महाकाव्य में प्रायः ६७-११० तक पद्य हैं तथा सबसे बड़े सर्ग में १७७। रामायण पर आश्रित यह महाकाव्य इतिहास से अनुप्राणित है तथा धर्मार्थकाममोक्ष ही इस का उद्देश्य है। राम धीरोदात्त नायक हैं। जाति
वर्णनों में लंका, समुद्र, महेन्द्रपर्वत, सूर्योदय, चन्द्रोदय, शरत् ऋतु, मधुपान, मन्त्रणा, दूतप्रेषण, प्रयाण, युद्ध तथा नायकविजय का चित्रण है। कथानक में उत्कण्ठा निरन्तर बनी रहती है।
। मुख्य तथा प्रासंगिक कथाओं पर सन्धि एवं सन्ध्यंगों के तत्त्वों को घटित किया जा सकता है। रसों में से वीररस प्रमुख है। इस काव्य की विशेषता है द्वन्द्वयुद्ध जो वीररस का उद्धावक है। विप्रलम्भ श्रृंगार में पूर्वराग, मान, प्रवासविप्रलम्भ तथा करुण के दर्शन होते हैं। करुण रस राम तथा लक्ष्मण को नागपाश में देखकर सुग्रीव के विलाप में तथा कुम्भकर्ण के कटे सिर को देखकर रावण के विलाप में उपलब्ध होता है। २६.६० से आगे बीभत्स एवं रौद्र का प्राचुर्य है। वानरों का अन्धकारमयी गुहा में प्रवेश तथा कपि-स्त्री का हनुमान के प्रति व्यवहार में हास्यरस की उपलब्धि है।
  स, मिनाली काव्य-खाण्ड ।
## भाषा
भाषा पर पूर्ण अधिकार होने के कारण ही परम्परा उनके नाम के साथ वागीश्वर का प्रयोग करती रही। भाषा प्रवाहमयी, भावों की अभिव्यञ्जक, समृद्ध तथा चयन संगीतात्मक है। पश्चाद्वर्ती महाकवियों के समान कृत्रिम न होकर भाषा बोलचाल की भाषा के अधिक निकट है। इसीलिए अनेक मुहावरों का प्रयोग है जो परम्परा से हटकर है। यथा 'दुनौति जल्पन्मुखरः शिरांसि', 'पक्वः स्वयं पतति'। शि: 3 जी कास्ट का
अनेक शास्त्रों का विद्वान होने के कारण जीवन के अनेक क्षेत्रों में से उन्होंने शब्दावली का चयन किया है जो अज्ञात-शब्दावली की कोटि में भी परिगणित किया जा सकता है। इनमें से कुछ शब्द, निर्वाच्यकर्दम, पलभुज, कर्बुर, प्रस्व, बृहतिका, वल्लूर, कडङ्गर, बालकफल सामान्य है। पारी करक, कुट (पात्र) आनक, मर्दल, डिण्डिम, मणि, फण (संगीत) शुद्धान्तसंजबन, चन्द्रशाला (वास्तुशास्त्र) गरुडोपल, गल्वर्क, मसार (रत्नशास्त्र); पत्ति, सेनामुख, गुल्म, बाहिनी, पृतना, चमू तथा अनीकिनी (सेना) उल्लेखनीय हैं। पिस)
## शैली
अभिनन्द की शैली में वर्णन का सौविध्य, शब्दावली में संगीतात्मकता तथा कल्पनाप्रखरता सर्वत्र दृष्टिगत होती है। नैसर्गिकता अभिनन्द का विशेष गुण है। नाटकीय एवं कलात्मक परिस्थितियों के निर्माण में अभिनन्द को सिद्धहस्तत्व प्राप्त है। चरित्रनिर्माण में अभिनन्द सार्वभौम चरित्रों के गुणों का प्रतिपादन करते हैं जहाँ प्रत्येक पात्र की व्यक्तिगत सत्ता निखर कर आती है। राम एवं सीता के चरित्र के लिए उन्होंने दैवी गुणों का आश्रय लिया है और उन्हें मानवेतर चित्रित किया है। जिसमा ४ नापी ।
। यद्यपि अभिनन्द गौड़ देश का है तथापि दण्डी द्वारा प्रतिपादित गौड़ी शैली के लक्षण पूर्णतः उसकी कृतियों पर नहीं घटाए जा सकते हैं। लम्बे समासों के आधार पर परखने पर रामचरित में लम्बे तथा छोटे समासों का सम्मिश्रण उपलब्ध होता है। प्रसाद, औदार्य, माधुर्य एवं सुकुमारता के गुणों के ओतप्रोत होने के कारण उसे मुख्यतः वैदर्भी रीति का तथा गौणतः गौड़ी रीति का कहा जा सकता है। शैली में सौन्दर्य प्रदान करने के लिए उसने अनेक दैवी तत्त्वों का आश्रय लिया है जिनमें से आकाश से फूलों का बरसना, देवताओं के द्वारा गान एवं अप्सराओं के नृत्य सम्मिलित हैं। ये तत्व बौद्ध एवं जैन काव्यों में भी प्रचुरता से उपलब्ध होते हैं। महिलाकामिक गीत सार
कवि की काव्यप्रतिभा इसी तथ्य से सिद्ध है कि उसने अनेक शास्त्रों, धर्मों एवं दर्शनों के अतिरिक्त नाट्यशास्त्र में उपलब्ध होने वाली शब्दावली यथा किलिकिंचित मोडायित, कुट्टमित बिब्बोक, लीला, विच्छित्ति और विभ्रम तथा नृत्यशास्त्र के रेचक, अंगहार, करण, लय, रीति; संगीतशास्त्र के श्रुति, स्वर, तान, क्रम, अधिरोह गमक, मूर्च्छना। योग, सांख्य, वैशेषिक तथा अद्वैत दर्शनों के अतिरिक्त उसने बौद्धों के चित, शून्यवाद तथा माध्यमिक का भी उल्लेख किया है। मक-नि कि अभिनन्द की उपमाएँ कालिदास की उपमाओं से कम नहीं हैं। वे मूल कल्पना पर आधारित ध्वनिपरक, स्थिति के अनुरूप तथा मनोवैज्ञानिक वैविध्य लिए हुए हैं। मालोपमा
10-नफामा pिs की कि
कालिदासोत्तर महाकाव्य : पहली शताब्दी से तेरहवीं शताब्दी तक १६३ के अनेक उदाहरण हैं। इनके अतिरिक्त उत्प्रेक्षा, रूपक, सन्देह, विशेषोक्ति, स्मरण, उल्लेख तथा संसृष्टि जैसे अलंकार भी उपलब्ध होते हैं। मन में
यमकों के युग्म तथा संदष्टकयमक उपलब्ध होते हैं। पादभागावृत्ति भी इनकी विशेषता है। साधारण श्लेष तथा लाटानुप्रास उपलब्ध होते हैं। चित्रालंकारों में गोमूत्रिकाबन्ध उपलब्ध होता है। 15 उपर्युक्त विवरण से स्पष्ट होता है कि अभिनन्द पूर्ववर्ती काव्यों से प्रभावित होते हुए भी काव्य को कृत्रिमता की ओर अग्रसारित न करके अभिव्यक्ति पर केन्द्रित करते रहे। नैसर्गिकता उनके काव्य का प्रथम मानदण्ड रहा। इसीलिए परम्परा ने उन्हें महाकवियों के साथ परिगणित किया। सती