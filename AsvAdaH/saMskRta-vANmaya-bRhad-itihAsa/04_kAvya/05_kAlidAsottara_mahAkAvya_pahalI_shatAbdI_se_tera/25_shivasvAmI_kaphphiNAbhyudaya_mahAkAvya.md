+++
title = "२५ शिवस्वामी : कफ्फिणाभ्युदय महाकाव्य"

+++
महाकवि शिवस्वामी ऊपर चर्चित महाकवि रत्नाकर के समकालिक हैं। इन्होने स्वयं शैव होते हुए भी अवदानशतक में वर्णित दक्षिणापथ के राजा कफिण तथा श्रावस्ती के राजा प्रसेनजित् के बीच हुए शीतयुद्ध तथा अनंतर कफिण के बौद्ध धर्म में दीक्षित होने
और अर्हत् की पदवी प्राप्त करने के कथानक पर अपनी लेखनी व्यापारित करते हुए कफिणाभ्युदय महाकाव्य की रचना की। नाहि
## कथावस्तु
मूल अवदानशतक की कथा में तो दोनों राजाओं के बीच केवल संदेशवाहक के माध्यम से बात होती है। कफिण ने श्रावस्ती और उत्तरापथ के पांच अन्य
  960
काव्य-खण्ड
राजाओं के पास यह संदेश भिजवाया कि वे सभी उसकी अधीनता स्वीकार कर लें। उन राजाओं ने त्रस्त होकर भगवान बुद्ध की शरण ली और तथागत के अनुग्रह से आक्रमण के लिये उद्यत राजा कफिण ही बौद्ध धर्म में दीक्षित होकर अर्हत् बन गया। जान
रत्नाकर की भाँति शिवस्वामी ने भी इस संक्षिप्त कथा को महाकाव्य का रूप प्रदान कर प्रवर्धित भी किया है और परिवर्तित भी। कफिणाभ्युदय महाकाव्य में बीस सर्ग हैं। शिवस्वामी ने प्रत्येक सर्ग के अंत में 'शिव' शब्द का प्रयोग किया और अपने महाकाव्य को 'शिवाक' घोषित किया है। इस दृष्टि से वे भारवि, माघ और रत्नाकर का अनुसरण करते हैं। रत्नाकर की भाँति इन्होंने भी उसी प्रकार की दर्पभरी पदावली में अपनी प्रशस्ति प्रस्तुत की है
यद्वाणी श्रुतिमात्रकेण सुधियां चेतश्चमत्कारिणी येनामुद्रि विरोधिनां मुखकुलं स्वोद्गारकौतूहलैः। तेनाज्ञानघनान्धकारपटलप्रक्षेपदीपाङ्कुरं व्यातेने कृतिनां कृते सुकृतिना काव्यं शिवस्वामिना।। ।
विदितबहुकथार्थश्चित्रकाव्योपदेष्टा लानिया मिरयमककविरगम्यश्चारुसन्दानभाणा। नाता
अनुकृतरघुकारोऽभ्यस्तमेण्ठप्रचारो
जयति कविरुदारो दण्डिदण्डः शिवाङ्कः ।। आशय यह है कि मुझ महाकवि शिवस्वामी की वाणी सुन लेने पर सहृदयों का हृदय चमत्कृत हो उठता है। अपनी रचना से मैने विरोधियों का मुख मुद्रित कर दिया है। मेरी रचना अज्ञान के अंधकार को दूर करने के लिये दीपक का काम करती है। शिवस्वामी बहुश्रुत विद्वान् है, चित्रकाव्य में निपुण तथा दुर्गम यमकालंकारसिद्ध कवि है, पदलालित्य का धनी है, कालिदास और भर्तृमण्ठ का अनुगामी है, पर दण्डी के लिये दण्डप्रहार करने वाला है।
महाकाव्य के आरम्भ में शिवस्वामी ने भगवान् बुद्ध की स्तुति की है। फिर विन्ध्य के क्षेत्र में अवस्थित लीलावती नगरी के काव्यात्मक वर्णन से कथा का उपक्रम किया है। नायक कफिण के शारीरिक सौंदर्य तथा आत्मगुणों का बड़ा सजीव चित्रण शिवस्वामी ने किया है। इसके पश्चात् जिस प्रकार भारवि के किरातार्जुनीय महाकाव्य में युधिष्ठिर को सूचनाएं देने के लिये बनेचर आता है, उसी प्रकार कफिण की राजसभा में गुप्तचर उपस्थित होता है और कोसलनरेश प्रसेनजित् की राजनीतिनिपुणता का आँखों देखा ब्यौरा देता है, तथा कफिण को यह भी बताता है कि राजा प्रसेनजित् का उसके प्रति शत्रुता का भाव है। गुप्तचर की बातें सुनते ही पूरी राजसभा में भयंकर आक्रोश छा जाता है और कफिण के अनुयायी सामंत तरह-तरह की बातें करने लगते हैं। अंत में हरविजय के
कालिदासोत्तर महाकाव्य : पहली शताब्दी से तेरहवीं शताब्दी तक १E9 कालमुसल की भाँति दर्शक को दूत बनाकर प्रसेनजितु के पास भेजा जाता है। इतनी कथा पहले से पांचवे सर्ग तक निबद्ध है। छठे से पन्द्रहवें सर्ग तक अलंकृत महाकाव्यों की परपंरा का अनुसरण करते हुए महाकवि ने अवांतर प्रसंगों की प्रचुर उद्भावनाएं की हैं। अपने मित्र विद्याधर यज्ञ के निमंत्रण पर कफिण सदलबल मलय पर्वत पर जाता है। वहाँ चन्दनाचल की नैसर्गिक सुषमा से प्रभावित होकर वहीं टिक जाता है। फिर तो छहों ऋतुएं एक साथ वहाँ आ जाती हैं और पान-गोष्ठियाँ, दूतीसंप्रेषण आदि ललितविलासलीलाएं चलने लगती हैं।
उधर दर्शक दूत बनकर प्रसेनजित् की राजसभा में पहुँचता है। यहाँ शिवस्वामी ने श्रावस्ती नगरी का आदर्श नगरी के रूप में वर्णन किया है, जो न केवल सुसमृद्ध और सुरम्य है, मार और कलियुग का भी उस पर कोई प्रभाव नहीं है। का दर्शक कफिण का सन्देश राजा प्रसेनजित् से कहता है। प्रसेनजित् किसी भी स्थिति में कफिण की अधीनता स्वीकार करने को तैयार नहीं है। फलतः दोनों के बीच संग्राम छिड़ जाता है, जिसमें प्रसेनजित् कमजोर पड़ने लगता है। वह भगवान् बुद्ध का ध्यान करता है, और बुद्ध के अलौलिक अनुग्रह के आगे विवश होकर कफिण को आत्मसमर्पण करना पड़ता है। वह भगवान् बुद्ध से प्रार्थना करता है कि वे उसे भिक्षु बना लें, पर बुद्ध उसे गृहस्थ धर्म के पालन का ही उपदेश देते है।
## कफ्फिणाभ्युदय का वैशिष्ट्य
कफिणाभ्युदय एक शान्तरसप्रधान महाकाव्य है। सैन्यशक्ति प्रबलतर होने पर भी कफिण को भगवान बुद्ध की धर्मशक्ति के सामने झुकना पड़ता है और बुद्ध भी उसे भिक्षुधर्म में दीक्षित न करके गृहस्थ धर्म का ही पालन करते रहने का उपदेश देते हैं। इस प्रकार शिवस्वामी ने इस महाकाव्य के माध्यम से हमारी विशाल सांस्कृतिक, दार्शनिक परपंरा में अन्तर्निहित सर्वसमन्चय भावना का संदेश प्रस्तुत किया है
कि यह सत्य है कि शिवस्वामी स्वयं तो शैव ही थे और उन्होने अपना यह महाकाव्य भगवान् शिव को अर्पित किया है। ग्रन्थ के अंत में प्रशस्ति में उन्होने कहा है-प्रीणनश्री: शिवा।' पर बौद्ध भिक्षु चन्द्रमित्र की प्रेरणा से शिवस्वामी ने इस बौद्ध दार्शनिक महाकाव्य की रचना की ओर उस युग में धार्मिक सहिष्णुिता तथा एकता का पथ प्रशस्त किया।  
## शैली  
शिवस्वामी की रचना पर माघ और रत्नाकर का विशेष प्रभाव प्रतीत होता है। इन दोनों कवियों से भावसाम्य के अनेक स्थल कफिणाभ्युदय में मिलते हैं, और पदावली या वर्ण्य विषयों की समानता भी देखी जा सकती है। हरविजय की ज्योत्स्नावती और शिवस्वामी की लीलावती नगरी के वर्णन के स्थल कुछ मिलते-जुलते हैं। रत्नाकर ने यमक
और चित्रकाव्य में पता दिखाई तो शिवस्वामी भी इस क्षेत्र में उनसे पीछे नहीं हैं। उनका पूरा अठारहवां सर्ग चित्रबन्धों से भरा हुआ है। तथापि रत्नाकर की ही भांति शिवस्वामी भी प्राजंल वैदर्भी का प्रयोग दक्षता से कर सकते हैं। उन्होंने तो अपने 'अनुकतरघुकारः'
१६२ ना सकीकाव्य-खाण्ड मनापा कागती (कालिदास का अनुकरण करने वाला) कहा ही है। उनकी शैली की प्रासादिकता स्थल-स्थल पर विनिबद्ध अनेक सुन्दर सुभाषितों में परिलक्षित होती है। जैसे-कम काम
भवन्ति ते भाजनमर्थसम्पदां, विदन्ति ये भृत्यजनानुरञ्जनम्। (१६।२०)
मी (जो अपने सेवकों का अनुरंजन करना जानते हैं, वे अर्थसंपदा के पात्र बनते हैं।)
__विपत्तयो युत्तरपण्डितं नरं त्यजन्ति सिंहं हरिणाङ्गना इव।। (२।३४)
(जो उत्तर पण्डित होता है उसे विपत्तियाँ उसी प्रकार छोड़ देती हैं, जैसे सिंह को हरिणिनियाँ देख कर भाग जाती हैं। यहाँ उत्तरपण्डित का मुहावरा शिवस्वामी ने या तो नया गढा है, या अपने समय की बोलचाल की भाषा से उठाया है। उत्तरपण्डित का अर्थ है आने वाली दुर्घटनाओं के प्रति पहले से ही जागरूक रहने वाला व्यक्ति।
टि = तत्सौन्दर्य यत्साधुगुणाविष्टमदीनं
तृप्यन्त्युच्चैर्येन चक्षुषि जनानाम् ।। (७।३७) को सौन्दर्य वही है, जो श्रेष्ठ गुणों से युक्त और दैन्य से रहित हो, तथा जिसे देखकर लोगों की आँखें तृप्त हो जायें।) तान कि पूरा उन्नीसवां सर्ग प्राकृत में लिखकर शिवस्वामी ने भाषानैपुण्य भी प्रकट किया है।
