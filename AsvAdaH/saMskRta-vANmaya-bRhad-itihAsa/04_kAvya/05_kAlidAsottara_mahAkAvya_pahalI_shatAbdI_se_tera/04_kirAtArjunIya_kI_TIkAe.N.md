+++
title = "०४ किरातार्जुनीय की टीकाएँ"

+++
पारम्परिक पण्डितों में, कालिदास के बाद भारवि, माघ और श्रीहर्ष ही ऐसे कवि रहे हैं जिन्हें अनवरत प्रायः पढ़ा और समझा जाता रहा। भारवि के काव्यबन्ध में प्रविविक्षु रसिकों के उपकारार्थ 'किरातार्जुनीय' पर समय-समय पर बहुत सी टीकाएँ लिखी गईं। डॉ. एम. कृष्णमाचारियर ने अपने इतिहास-ग्रन्थ में मल्लिनाथकृत घण्टापथ के अतिरिक्त इस काव्य की लगभग ३३ प्राचीन टीकाओं की सूची दी है। कना
## भारतीय समीक्षा-परम्परा में भारवि  
परम्परा में भारवि की अर्थगौरव के लिये सदैव सराहना की जाती रही है। अर्थगौरव प्रतिभा की जागरूकता के कारण भारवि के काव्य में नैरंतर्य के साथ बना रह सका है। इस दृष्टि से काव्यशास्त्र के महान् आचार्य कुन्तक ने उचित ही उन्हें 'अवहित कवि' कहा है। कुन्तक ने भारवि के महाकाव्य में पर्यायवक्रता, संवृतिवक्रता तथा प्रबन्धवक्रता का भी विस्तार से निदर्शन किया है। भारवि के काव्यात्मक प्रकर्ष की यथोचित समालोचना करने वाले पहले बड़े आचार्य कुन्तक ही कहे जा सकते हैं।
कुन्तक के सहदय समीक्षा का ही एक उपोद्घात ऐहोल शिलालेख में रविकीर्ति ने कर दिया है, जिसमें श्लेष के माध्यम से भारवि को 'अर्थविधि में स्थिर योजना का निर्माता' और 'विवेकी कवि' के रूप में प्रतिष्ठित किया गया है। जहाँ तक भारवि के अर्थगौरव की सराहना का प्रश्न है, उसका प्राचीनतम उल्लेख उद्भट के काव्यालङ्कारसारसङ्ग्रह में मिलता है।
टीकाकारों में मल्लिनाथ का भारविविषयक मन्तव्य तो सुप्रसिद्ध ही है, जिसमें भारवि के वचन को 'नारिकेलफलसम्मित' बताया गया है। काव्यपाक का विचार करने वाले आचार्यों ने भी भारवि के काव्य को 'नारिकेलपाक' का उदाहरण माना है। मल्लिनाथ ने किरातार्जुनीयम् की, महाकाव्यलक्षण की दृष्टि से समृद्धि, उदात्त चरित्र तथा इसकी रसगर्भनिर्भरता की प्रशंसा की है। किरातार्जुनीयम् के एक अन्य टीकाकार चित्रभानु ने अपनी शब्दार्थप्रकाशिका में भारवि की भारती को 'अन्तर्गतमनोरम' गम्भीर तथा अद्भुत वस्तु से युक्त बताया है और यहाँ तक कहा है कि भारवि की वाणी की गंभीरता की थाह लेना सुधासिन्धु के तल को देखने की इच्छा करने के समान है -
9.
History of Classical Sanskrit Literature (Pg. 153)
कालिदासोत्तर महाकाव्य : पहली शताब्दी से तेरहवीं शताब्दी तक १४३ मामानित गंभीरता भारविभारतीषु या प्रसन्नता चानुपदं प्रतीयते। पार
मा इयत्तया तामवगन्तुमुद्यतां ध्रुवं सुधासिन्धुतलं दिदृक्षते।। आर म(िकिरात. त्रिवेन्द्रम् संस्कृतसीरीज में शब्दार्थप्रकाशिका का आरंभिक पद्य)
काव्यशास्त्र के आचार्यों में भारवि का उल्लेख करने वाले अन्य आचार्य राजशेखर हैं, जिन्होंने भारवि को उज्जयिनी की काव्यकार पुरुषपरीक्षा में उत्तीर्ण बताया है तथा भारवि की वाणी को 'उल्लेखवान् पदसन्दर्भ' से युक्त बताया है। टीकाकारों के अनुसार उल्लेखवान् से आशय प्रतिभा समन्वित होने से है। कुन्तक ने भारवि के सन्देहालङ्कार के प्रयोग को विशेष रूप से सराहा है, और तत्संबंधी दो पद्य भारवि से उन्होंने उद्धृत किये हैं। रुय्यक भी भारवि के सन्देह-प्रयोग के प्रशंसक हैं। भारवि के अन्य प्रशंसक आचार्यों में क्षेमेन्द्र का नाम उल्लेखनीय है, जिन्होंने भारवि के वंशस्थ वृत्त के प्रयोग को उनकी अपनी विशेषता बताया है। दूसरी और महिमभट्ट, मम्मट, हेमचन्द्र, जयरथ, वामन, विश्वनाथ आदि दिग्गज आचार्य हैं, जिन्होंने भारविकाव्य के दोषदिग्दर्शन में अपना आचार्यत्व प्रदर्शित किया है। महिमभट्ट ने तो इस दृष्टि से भारवि के सत्रह स्थल उद्धृत किये हैं। शाम
भारवि के कृतित्व के वैशिष्ट्य को भरतचरितकार ने सटीक रूप में प्रकट किया है
प्रदेशवृत्यापि महान्तमर्थं प्रदर्शयन्ती रसमादधाना। माकरमसा भारवेः सत्पथदीपिकेव रम्या कृतिः कैरिव नोपजीव्या।।