+++
title = "१९ अमरचन्द्रसूरिकृत बालभारत"

+++
अमरचन्द्र भी आचार्य तथा कवि के रूप में समानतः प्रतिष्ठित हैं। चतुर्विंशतिजिनेन्द्रसंक्षिप्तचरित, काव्यकल्पलता, कविशिक्षा, छन्दोरत्नावली, मुक्तावली तथा कलाकलाप आदि विविध रचनाओं के अतिरिक्त इनके दो महाकाव्य प्रसिद्ध हैं -
  १७८
काव्य-खण्ड
बालभारत तथा पद्मानन्द । पद्मानन्द का दूसरा नाम जितेन्द्रचरित भी है। पुष्धिका (१E६०-६१) से विदित होता है कि यह काव्य राजा वीरधवल (वि.सं. १२६४-१३३८) पद्मनामक वणिक् मन्त्री के अनुरोध पर वि.सं. १२६८ (१२४१ ई.) में लिखा गया था।
बालभारत काव्य के अन्त में दी गयी प्रशस्ति से ज्ञात होता है कि इस काव्य के रचयिता अमरचन्द्रसूरि वायटगच्छीय थे। वे 'विवेकविलास' के रचयिता जिनदत्तसूरि के शिष्य थे। अमरचन्द्रसूरि को गूर्जर-नरेश वीसलदेव ने 'कविसार्वभौम' की उपाधि दी थी। इनके कलागुरु 'सुकृतसङ्कीर्तन' महाकाव्य के रचयिता अरिसिंह ठाकुर थे। कवि ने वायटनिवासी ब्राह्मणों के अनुरोध पर समस्त महाभारत का संक्षेप स्वरूप 'बालभारत' की रचना की थी। 'चतुर्विंशतिप्रबन्ध' से ज्ञात होता है कि कवि अमरचन्द्रसूरि वीसलदेव के समसामयिक थे। इनका । राज्यकाल सं. १२६४ से १३२८ माना जाता है। विद्वानों ने बालभारत का रचनाकाल इसी आधार पर सं. १२७७ से १२६४ के मध्य स्वीकार किया
## बालभारत  
बालभारत महाकाव्य में महाभारत की सम्पूर्ण कथा का संक्षेप में वर्णन किया गया है। इसका कथानक पाण्डवों के चरित से सम्बन्धित है। वीर पाण्डव इसके नायक हैं। इस महाकाव्य की रचना १८ पर्वो और ४४ सर्गों में हुई है। इसमें कुल ५४८२
## विषयवस्तु
इस महाकाव्य में महाभारत के कथानक को संक्षिप्त करके उसके कथाभाग पर ही विशेष ध्यान दिया गया है। फलतः नीति तथा धर्मशास्त्र के अधिकांश विस्तृत विवरणों को छोड़ दिया गया है। शान्ति और अनुशासन पर्व, जो महाभारत में बहुत विस्तृत हैं, यहां एक-एक सर्ग में ही समाप्त कर दिये गये है। जहाँ महाभारत की विविध घटनाओं में महाकाव्योचित धारावाहिकता का अवरोध है, वहाँ विविध घटनाओं में सामञ्जस्य स्थापित करके सुसङ्गठित कथानक के निर्माण में कवि को विशेष सफलता मिली है। कवि ने मूल महाभारत के कथानक में कोई परिवर्तन नहीं किया है। महाकाव्य में शास्त्रीय लक्षणों का निर्वाह करने के लिए कवि ने आदि पर्व के सातवें सर्ग में वसन्त-वर्णन और आठवें से ग्यारहवें सर्ग तक पुष्पावचय, जलकेलि, चन्द्रोदय, मद्यपान और कामकेलि आदि का वर्णन किया है। बारहवें सर्ग में खाण्डववन का वर्णन, सभापर्व के चौथे सर्ग में ऋतुवर्णन और द्रोण तथा भीष्म-पों में युद्ध-वर्णन किया है। चरित्र-चित्रण की दृष्टि से इसमें पाण्डवों का चरित्र अधिक आकर्षक और व्यापक है। भीष्म, कर्ण, दुर्योधन, द्रोण आदि पात्र भी अपनी परम्परागत विशेषताओं को संजोये हुए हैं। स्त्री-पात्रों में कुन्ती, द्रौपदी, सुभद्रा, गान्धारी आदि का भी चरित्राकन सुन्दरता से हुआ है। महाकाव्य के प्रत्येक पर्व में प्रकति-चित्रण की कुछ न कुछ झलक अवश्य प्रस्तुत की गयी है। उस युग में विद्यमान अंधविश्वास. शकन-अपशकन, शभाशभ स्वप्न आदि के वर्णनों द्वारा महाकाव्य में तत्कालीन सामाजिक स्थिति का सारगर्भित चित्राङ्कन किया गया है। समय
  टोकाकडी EिF न हि मालामा
कालिदासोत्तर महाकाव्य : पहली शताब्दी से तेरहवीं शताब्दी तक
१७६ कि इसमें सभी रसों को स्थान दिया गया है। महाकाव्य की भाषा वैविध्यपूर्ण, परिमार्जित और प्रवाहयुक्त है। इसमें कर्णकटु शब्दों का नितान्त अभाव है। माधुर्य और प्रसाद गुण अनेक स्थलों पर दृष्टिगत होते हैं। इसकी भाषा-शैली में गरिमा, भव्यता और उदात्तता विद्यमान है। कवि ने भाव और भाषा को अलङ्कारों से समलङ्कृत करने का पूर्ण प्रयत्न किया है। शब्दालङ्कारों में अनुप्रास का प्रयोग अधिक है। अर्थालङ्कारों में उत्प्रेक्षा, उपमा, विरोधाभास, दीपक आदि विभिन्न अलङ्कार प्रयुक्त हैं। 'बालभारत' के अधिकांश सर्गों में एक ही छन्द का प्रयोग हुआ है। सर्गान्त में छन्दपरिवर्तन का नियम अपनाया गया है। इसमें कुल मिलाकर २७ छन्दों का प्रयोग है, जिनमें अनुष्टुप् की संख्या सर्वाधिक है। कि भीत अमरचन्द्र की कविता में कालिदास तथा माघ दोनों कवियों की शैली समेकित है। दही मथती हुई ग्वालिन की वेणी को कामदेव के कृपाण से उपमित करते हुए इन्होंने बालभारत में बड़ी रमणीय और सरस अभिव्यक्ति प्रस्तुत की है, जिसके कारण इन्हें 'वेणीकृपाण' की उपाधि काव्यजगत् में प्राप्त हुई -
दधिमथनविलोलल्लोलदृग्वेणिदम्भादयमदयमनङ्गो विश्वविश्वकजेता। भवपरिभवकोपत्यक्तबाणः कृपाणश्रममिव दिवसादी व्यक्तशक्तिर्व्यनक्ति ।।
वीररस के उत्कृष्ट परिपाक के कारण बालभारत वीराक काव्य भी कहा जाता है।
