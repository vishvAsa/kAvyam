+++
title = "२२ भर्तमेण्ठ : हयग्रीववध"

+++
यद्यपि महाकवि भर्तृमण्ठ या मेण्ठ के कृतित्व तथा यश का प्रख्यापन शताब्दियों से आज तक संस्कृत साहित्य की परपंरा में होता आया है, पर इनका महाकाव्य हयग्रीववध अप्राप्य है, और अन्य कोई रचना भी इनकी स्वतंत्र रूप से नहीं मिलती। किंवदन्तियों और प्रशस्तियों की एक सुदीर्ध परपंरा में मेण्ठ महिममण्डित है। राजशेखर ने तो मेण्ठ, भवभूति तथा स्वयं को वाल्मीकि का अवतार बताया है
कालिदासोत्तर महाकाव्य : पहली शताब्दी से तेरहवीं शताब्दी तक - बभूव वल्मीकभवः कविः पुरा ।
ततः प्रपेदे भुवि भर्तमेण्ठताम्। P ATARIURE स्थितः पुनर्यो भवभूतिरेखया
स वर्तते सम्प्रति राजशेखरः।। (बालरामायण ११६) सोमेश्वर (यशस्तिलकचम्पू: २।११३), पद्मगुप्त परिमल (नवसाहसाङ्कचरित (१५, ६) तथा व्यक्तिविवेक की) टीका में उद्धृत पद्य में रुय्यक ने महाकवि मण्ठ की रसवत्ता और कवित्व की श्रेष्ठता की बड़ी सराहना की है। शिवस्वामी (कफिणाभ्युदय महाकाव्य के कर्ता) तथा महाकवि मख (श्रीकण्ठचरितकार) ने उन्हें अपना आदर्श कवि माना है। उदयसुन्दरीकथाकार सोड्ढल ने मेण्ट के काव्य की विच्छित्ति को सराहा है।
र राजतरङ्गिणी तथा अन्य स्रोतों से प्राप्त कथाओं से विदित होता है कि मेण्ठ उन्जयिनी में विक्रमादित्य की सभा में थे, और बाद में कश्मीर में मातृगुप्त के आश्रय में रहे, जहाँ उन्होने अपना 'हयग्रीववध' महाकाव्य पूरा करके प्रस्तुत किया। इस महाकाव्य का पाठ सुनने के अनंतर राजा मातृगुप्त ने एक सोने का थाल मंगवाकर उसकी पोथी को थाल में यह कहते हुए रखवा दिया कि इस काव्य में इतना अधिक रस है कि कहीं टपक न जाय। इन उल्लेखों के आधार पर श्री ए० के० वार्डर का मन्तव्य है कि यह महाकाव्य ४१२ ई० में पूरा हो चुका था। राजशेखर की प्रशस्ति के आधार पर भी भर्तृमेण्ठ भवभूति के पहले हो चुके थे--यह तो निश्चित ही है।
हयग्रीववध महाकाव्य के अतिरिक्त महाकवि मेण्ठ ने कुछ अन्य रचनाएं और स्फूट पद्य भी लिखे थे। इनके लगभग २५ पद्य विभिन्न सुभाषित-संग्रहों में उद्धृत मिलते हैं। मेष्ठ के रचे कुछ पद्यों के साथ रचयिता का नाम हस्तिपक भी दिया है, जिसका अर्थ महावत होता है। वस्तुतः मेण्ड का अर्थ भी महावत ही है। अनुश्रुति है कि महाकवि भर्तृमेण्ठ राजा विक्रमादित्य के यहाँ महावत्त का कार्य करते रहे।

## मुक्तककार भर्तृमेण्ठ
सुभाषितसङ्ग्रहों में उद्धृत मेण्ट,भर्तृमेण्ठ या हस्तिपक कवि के पद्यों में कितने हयग्रीववध महाकाव्य से हैं और कौन से अन्य रचनाओं से या स्वतंत्र मुक्तक हैं-यह इदमित्थन्तया निर्णय करना कठिन है। श्रीधर ने सदुक्तिकर्णामृत में भर्तृमेण्ठ का यह पद्य उद्धृत किया है, जो महाकाव्य के बाहर का ही होना चाहिये
वाचो माधुर्यवर्षिण्यो नाभयः शिथिलांशुकाः। दृष्टयश्च चलद्भूका मण्डनान्यान्ध्रयोषिताम् ।। (५६४).
१. बकोक्त्या मेण्डराजस्य वहन्त्या सृणिरूपताम्।
नामित आविद्धा इब घुम्वन्ति मूर्धानं कपिकुजराः।। राजशेखर के उपर्युक्त प्रशंसापरक श्लोक से भमेण्ट के महावत होने की बात सिद्ध होती है।
  १८२
काव्य-खण्ड ग्रामवधूटी की भोली-भाली हंसी पर निछावर होने का भाव व्यक्त करने वाला यह पद्य भी भर्तृमण्ठ का बता कर श्रीधर ने उदधृत किया है--
तथाप्यकृतकोत्तालहासपल्लविताधरम् ।
मुखं ग्रामविलासिन्याः सकलं राज्यमर्हति ।। (५६७) श्रीधर ने भूर्तमेण्ठ के दो अत्यंत मार्मिक अन्योक्तिपरक पद्य भी प्रस्तुत किये हैं, दोनों में ही विन्ध्यवन से पकड़े जाने वाले हाथियों को लेकर कवि की वेदना हृदयद्रावक रूप में प्रकट की गयी है। संभवतः राजा विक्रमादित्य के यहाँ महावत का कार्य करते हुए मेण्ठ ने इन निरीह पशुओं की पीड़ा को पहचाना था। सग्घरा तथा शार्द्धविक्रीडित के प्रभावशाली बन्ध में मेण्ठ ने विन्ध्यवन और रेवातीर के सुरम्य परिसर, निसर्ग का माता और पिता के समान स्निग्ध रूप और वन्य हाथियों को निर्दयतापूर्वक पकड़े और बाँधे जाने का करुण चित्र उपस्थित किया है। दूसरे पद्य में तो अपनी प्रिया हथिनी के पकड़ लिये जाने पर हाथी के द्वारा जानबूझ कर अपने आप को बन्ध में बंधवाना और उस हथिनी का भी उसी के देखते-देखते अन्यत्र ले जाया जाना--यह मर्मस्पर्शी प्रसंग जितना ही यर्थाथ है उतना ही कारुणिक भी (सदुक्तिकर्णामृत १८५२-५३)। ' भर्तमेण्ट की भाषा, भाव और अभिव्यक्ति की प्रौढता इन कतिपय सुभाषितों के द्वारा ही उन्हें महाकवियों की प्रथम पंक्ति में बिठा देती है।
