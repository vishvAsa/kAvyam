+++
title = "१२ वसन्तविलास तथा वस्तुपालविषयक अन्य काव्य"

+++
'वसन्तविलास' चौदह सर्गों का ऐतिहासिक महाकाव्य है। इसके रचयिता बालचन्द्रसूरि नामक एक जैन मुनि हैं। इसमें धौलका (गुजरात) के राजा वीरधवल के प्रसिद्ध अमात्य वस्तुपाल के जीवनचरित का (उसके मन्त्रित्वकाल से लेकर स्वर्गवास तक का) वर्णन किया गया है। वस्तपाल का ही दसरा नाम वसन्तपाल' भी था। इस महाकाव्य का अभिधान इसी नाम पर रखा गया है। इसका रचनाकाल संवत् ११६६ से १३३४ के मध्य या १३वीं शती का पूर्वार्द्ध माना जाता है । बालचन्द्रसूरि, वसन्तपाल या वस्तुपाल के समकालीन थे। उन्होंने यह रचना चरितनायक की मृत्यु के अनन्तर उसके पुत्र जैत्रसिंह के मनोविनोद के लिए की थी । यह गायकवाड़ संस्कृत सीरीज बड़ौदा से प्रकाशित है।
## बालचन्द्रसूरि  
बालचन्द्रसूरि ने अपना वृत्तान्त 'वसन्तविलास' के प्रथम सर्ग में दिया है, तदनुसार ये चन्द्रगच्छीय हरिभद्रसूरि के शिष्य थे। इनके माता-पिता गुजरात के मोढ़ेरक ग्राम के निवासी ब्राह्मण थे। इनकी बाल्यावस्था का नाम मुंजाल था। माता-पिता की आज्ञा से अल्पवय में ही इन्होंने जैनधर्म की दीक्षा ग्रहण कर ली थी। कवि ने किन्हीं उदयसूरि नामक आचार्य से 'सारस्वत-मन्त्र' ग्रहण किया था, जिसके फलस्वरूप ध्यान या स्वप्न में इन्हें सरस्वती के दर्शन हुए। सरस्वती ने प्रसन्न होकर इन्हें कालिदास-सदृश महाकवियों के समकक्ष श्रेष्ठकवि बनने का वर दिया। इस महाकाव्य के अतिरिक्त सूरिजी ने 'करुणावजायुध' नामक पाँच अंकों का एक नाटक तथा कुछ अन्य टीका ग्रन्थ भी लिखे थे।
## काव्य-परिचय तथा समीक्षा
'वसन्तविलास' में ऐतिहासिक शैली के महाकाव्यों की सभी विशेषताएँ उपलब्ध होती हैं। चरितनायक और कवि के समकालीन होने के कारण काव्य में वर्णित घटनाओं की यथार्थता में सन्देह के लिए बहुत कम अवकाश है। तत्कालीन गुजरात की राजनैतिक और सामाजिक परिस्थितियों के ज्ञान के लिए इस काव्य का पर्याप्त महत्त्व है । चालुक्यवंश की उत्पत्ति से आरम्भ कर राजा वीरधवल का इतिहास तथा उसके मन्त्री वस्तुपाल के अनेक पराक्रमपूर्ण कार्यों का इसमें विशद विवेचन किया गया है। इस प्रकार इसमें गुजरात के चालुक्य-नरेशों के इतिहास की महत्त्वपूर्ण सामग्री सुरक्षित है।
१. श्यामशंकरदीक्षित - तेरहवीं चौदहवीं शताब्दी के जैन महाकाव्य (प्र. मलिक एण्ड कम्पनी जयपुर
सन् १६६E) पृष्ठ १४५ तथा ११८ एवं पं० उपाध्याय - सं. सा. का इति. पृष्ठ २७८) २. श्रीवस्तुपालागभुवो नबोक्तिप्रियस्य विद्वज्जनमज्जनस्य।।।
श्रीजैनसिंहस्य मनोविनोदकृते महाकाव्यमुदीर्यत हो।। बसन्तवि. १७५
२७७
ऐतिहासिक महाकाव्य तया चरितकाव्य अनुष्टुप-वृत्त के परिमाण से गणना करने पर इसके कुल पद्यों की संख्या १५१६ है । प्रथम सर्ग काव्य की प्रस्तावना के रूप में है, जिसमें कवि ने अपना परिचय उपन्यस्त किया है। दूसरे में अणहिल्लपत्तन का वर्णन करते हुए तीसरे सर्ग में मूलराज से लेकर भीमदेव (द्वितीय) तक के राजाओं का विवरण दिया गया है। इसी सर्ग में वीरधवल द्वारा वस्तुपाल के मन्त्री-पद पर नियुक्त किये जाने का वृत्तान्त है। बाद के सों में वस्तुपाल के पराक्रमपूर्ण अभिधानों, धार्मिक कार्यों, तीर्थयात्राओं आदि का अलंकृत वर्णन करते हुए स्वर्गगमन तक का कथानक है। _वसन्तविलास में इसी कथावस्तु को कवि ने महाकाव्योचित स्वरूप प्रदान करने की चेष्टा की है। प्रारम्भिक-चार सर्ग काव्य की भूमिका-मात्र प्रस्तुत करते हैं, वस्तुतः कथानक को गति पाँचवें सर्ग से मिलती है, जहाँ वस्तुपाल का लाटनरेश शंख से युद्धकर उसे पराजित करने का वृत्तान्त वर्णित हुआ है। इसके बाद छठे से आठवें सर्ग तक ऋतुवर्णन, पुष्पावचय, दोला, जलकेलि, सन्ध्या, चन्द्रोदय आदि के पारम्परिक वर्णनों से काव्य को अलंकृत किया गया है। कविकर्म की दृष्टि से ये सर्ग स्पृहणीय होते हुए भी कथानक के प्रवाह को कुछ अवरुद्ध सा करते हैं। नवें सर्ग में वस्तुपाल के स्वप्न का वर्णन कवि की मौलिक उद्भावना है, जिससे कथा में रोचकता के साथ-साथ घटना-सूत्रों का सामंजस्य भी जुड़ता दिखाई पड़ता है। चौदहवें सर्ग में वस्तुपाल की मृत्यु का रूपक-शैली में वर्णन हुआ है। कवि ने कथानायक का 'सद्गति' कन्या के साथ परिणय कराकर जहां एक ओर महाकाव्य को सुखान्त बनाने का प्रयास किया है, वहीं नाटकीयता के समावेश से उसे अन्त तक सरस और हृद्य बनाए रखा है।
वसन्तविलास के महाकाव्यत्व में किसी प्रकार का सन्देह नहीं किया जा सकता। इसका कथानक ऐतिहासिक तथा नायक धीरोदात्त है। अंगी रस वीर है और शृंगार, हास्य, रौद्रादि रस अंग रूप में आकर उसे उपचित करते हैं। चतुर्वर्गों में से धर्मोपलब्धि-रूप प्रथम पुरुषार्थ उसका उद्देश्य है। महाकाव्यों की परम्परा के अनुसार, प्रत्येक सर्ग में एक ही छन्द तथा सर्गान्त में छन्दः परिवर्तन है, कुछ सगर्गों में विविध-छन्दों का प्रयोग भी किया गया है।
सामान्यतः सभी प्रचलित छन्दों के साथ 'प्रमिताक्षरा', 'विजया', 'माधवशालिनी', जैसे अल्पप्रचलित वृत्तों का भी प्रयोग किया गया है। 'उपजाति' का प्रयोग सर्वाधिक हुआ है। भाषा प्रौढ़ और परमार्जित है। सामान्यतः वैदर्भी और पांचाली रीतियों का ही अनुसरण किया गया है, किन्तु कहीं-कहीं प्रसंगानुसार गौडी रीति का भी सुन्दर सन्निवेश दिखलाई पड़ता है। ऐसे स्थलों में भाषा भी कुछ कृत्रिम हो गई है, एक उदाहरण द्रष्टव्य है -
सञ्चच्चच्छकटसकटीभवन्मार्गपद्धतिरनुद्धताकृतिः।
सङ्घपङ्कजमुखीमुखोच्चरचर्चरीवपरीतदिङ्मुखः।। (१०॥३०) श्यामशंकरदीक्षित-वही, पृष्ठ १४ सिटि शो मा हि
RUE
काव्य-खण्ड
कहीं-कहीं कुछ अपभ्रंश के शब्द भी कवि ने प्रयोग किए हैं। चित्रमयता तथा शाब्दीक्रीडा में भी कवि की पर्याप्त रुचि है। इस कलात्मकता और पाण्डित्यप्रदर्शन के आवेश में कवि ने सहृदय-पाठकों के वैरस्य की भी परवाह नहीं की।
## ऐतिहासिक महत्त्व  
बसन्तविलास के रचयिता महाकवि बालचन्द्र अपने चरितनायक वस्तुपाल के समकालिक थे, अतः उनके द्वारा वर्णित अधिकांश घटनाएं प्रत्यक्षदृष्ट प्रतीत होती हैं। इसके साथ ही तत्कालिक गुजरात के इतिहास पर इस महाकाव्य से अच्छा प्रकाश पड़ता है। इसमें चालुक्य वंश के आदिपुरुष चौलुक्य का चरित्र अनुश्रुति के आधार पर वर्णित है, पर उसके पश्चात् इस वंश के प्रसिद्ध राजाओं - मूलराज, मूलराज के पुत्र चामुण्डराज, तदनन्तर दुर्लभराज और भीम के शासन का वर्णन बालचन्द्र ने प्रामाणिक रूप से किया है। भीम के अवन्तिनरेश भोज से युद्ध का वर्णन भी महत्त्वपूर्ण ऐतिहासिक तथ्य है, जिसमें भोज को पराजित होना पड़ा था। भीम के पश्चात् कर्ण तथा जयसिंह सिद्धराज के शासन का भी कवि ने संक्षिप्त वर्णन किया है। सिद्धराज का उत्तराधिकारी कुमारपाल था, जिसके न्याय, प्रजापालन और लोककल्याण के कार्यों का विशद वर्णन बालचन्द्र ने किया है। कुमारपाल ने केदार तथा सोमेश्वर के तीर्थस्थानों का जीर्णोद्धार कराया था तथा युद्ध में जांगल, कोंकण और वल्लाल देश के राजाओं को परास्त किया था। कुमारपाल के उत्तराधिकारियों में अजयपाल, मूलराज और भीम का उल्लेख करके कवि ने लवणप्रासाद और उसके पुत्र वीरधवल के चरित्र का विस्तार से वर्णन किया है। इसी प्रसंग के साथ वीरधवल के यशस्वी मन्त्रियों-वस्तुपाल और तेजःपाल के चरित का वर्णन आरम्भ होता है। वीरधवल का लाटदेश से युद्ध, उसमें विजय तथा वस्तुपाल को लाट का प्रशासक नियुक्त किया जाना, वस्तुपाल का लाटदेश की शासनव्यवस्था में सुधार करना, उसके अनेक धार्मिक और साहित्यिक महत्त्व के कार्यों का विशद विवरण महाकवि बालचन्द्र ने दिया है। मारवाड़ के राजा तथा लूणसाक के बीच के युद्ध में वीरधवल की सहायता तथा इसी समय भृगुकच्छ के राजा का उसके राज्य को अरक्षित समझकर उस पर आक्रमण तथा उसमें वस्तुपाल द्वारा अप्रतिम साहस के साथ अपने राज्य की रक्षा का वर्णन ऐतिहासिक दृष्टि से विशेष महत्त्वपूर्ण है। वस्तुपाल की ससंघ शत्रुजय तथा गिरिनार की यात्रा और माघ कृष्ण पंचमी, संवत् १२६६ में उसके निर्वाण का भी प्रामाणिक विवरण इस काव्य से मिलता है।