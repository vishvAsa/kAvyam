+++
title = "०८ राजतरंगिणी की परवर्ती परम्परा"

+++
कल्हण के पश्चात् 'राजतरंगिणी' के कथा-प्रवाह को परवर्ती कुछ कवियों ने आगे बढ़ाया। इनमें राजानक जोनराज का नाम अधिक महत्त्वपूर्ण है। कल्हण ने कश्मीरनरेश जयसिंह तक का इतिवृत्त लिखा था, जोनराज ने उसके बाद से अपने समय के मुसलमान-शासक जैनुल-आब्दीन (१४१९ई. से १४७० तक) के आरम्भिक इतिवृत्त तक इस क्रम को बनाए रखा, इनकी रचना का नाम भी 'राजतरंगिणी' ही है, सुविधा के लिए इसे 'द्वितीय-राजतरंगिणी' या 'जोनराजकृत राजतरंगिणी' भी कह देते हैं। जोनराज की मृत्यु जैनुल आब्दीन के ही शासनकाल (१४५६ ई.) में हो गई थी। इसके बाद जोनराज के शिष्य 'श्रीवर' ने सन् १४५८ ई. से १४८६ ई. तक का इतिहास का वर्णन अपनी (तृतीय-राजतरंगिणी) में किया। इसी दिशा में प्राज्यभट्ट ने 'राजाबलिपताका' नाम से एक पृथक् ग्रन्थ लिखा था किन्तु वह उपलब्ध नहीं होता इसकी सूचना 'चतुर्थ-तरंगिणी' के रचयिता 'शुक' से प्राप्त होती है। शुक ने सन् १५६६ ई. तक का वर्णन किया है यह 'राजतरंगिणी का' चौथा तथा अन्तिम प्रवाह है। ये सभी कवि कश्मीरी थे। अपनी-अपनी रचनाओं में यथासाध्य इन लोगों ने कश्मीर के तत्कालीन इतिहास को सुरक्षित रखने का प्रयास किया है।
१. कविः श्रीमाज्यभट्टाव्यः समग्रगुणभूषितः।
राजावनिपताका मां राज्यनिहाप
लामा कर्णाला ! एकोननयतिं यावद् व्यतीचके ततः परम् ।। (शुककृत चतुर्थ राजतरंगिणी) (सम्पा., श्रीकण्ट कौल, विश्वेश्वरानन्द संस्थान, होशियारपुर, सन् १६६६, पृष्ठ ३०४) -
जाती
भिकारको काका
H
ऐतिहासिक महाकाव्य तथा चरितकाव्य
२६७ शुक के पश्चात् यह क्रम अवरुद्ध हो गया और फारसी में इतिहास-लेखन का आरम्भ हुआ। जोनराज, श्रीवर तथा शुक अपनी समकालीन घटनाओं के प्रत्यक्षदर्शी थे ति इसलिए उनके वर्णन तथ्य-परक तथा बिना किसी बाह्य प्रमाण के ही विश्वसनीय कहे
जा सकते हैं। यद्यपि प्रोफेसर कीथ' आदि समीक्षक इन तरंगिणीकारों को हीन कोटि का लेखक मानकर उनकी कृतियों में मौलिकता का अभाव देखते हैं, किन्तु सूक्ष्मदृष्टि से विचार करने पर उनका यह कथन समीचीन प्रतीत नहीं होता। भले ही ये कवि, काव्यात्मक-चारुता की दृष्टि से कल्हण की ऊंचाई को न पहुंच पाते हों, किन्तु ऐतिहासिक जागरूकता और प्रबन्ध-कुशलता की दृष्टि से इनकी रचनाओं की उपेक्षा नहीं की जा सकती है। प्रबन्धानुगत आवश्यक काव्यगुणों की भी उपलब्धि इनमें होती ही है, इस दृष्टि से 'द्वितीय तरंगिणी' का स्थान विशेष महत्त्वपूर्ण है। हम यहाँ इन तीनों का दिङ्मात्र-विवेचन करके इस महत्त्व का संक्षिप्त आकलन करने का प्रयास करेंगे।
## जोनराजकृत द्वितीय राजतरंगिणी
'राजतरंगिणी' की रचना के पूर्व जोनराज ने अज्ञात कवि-विरचित ऐतिहासिक महाकाव्य 'पृथ्वीराजविजय', मंखक-रचित 'श्रीकण्ठचरित' तथा भारवि के 'किरातार्जुनीयम्' महाकाव्य पर टीकाएं लिखी थीं, इनमें से 'किरातार्जुनीयम्' की टीका सम्प्रति प्राप्त नहीं होती।
जोनराज के पिता का नाम 'नोनराज' था। ये काश्मीरी भट्ट ब्राह्मण थे। इनका दूसरा नाम 'ज्योत्स्नाकार' भी था। इनकी निश्चित जन्मतिथि का पता किसी ग्रन्थ द्वारा नहीं चलता। कुछ विद्वानों के अनुसार यह समय सन् १३८६ ई. के आस-पास होना चाहिए। ये जैनुल-आब्दीन के आश्रित कवि थे। अपनी द्वितीय-राजतरंगिणी में इन्होंने कश्मीर के २३ शासकों का वर्णन किया है, उनमें १३ हिन्दू, एक भौट्ट तथा ६ सुलतान हैं। कश्मीरप्रान्त में हिन्दूराज के पतन और मुस्लिम राज्य के अभ्युदय का इतिहास ही इसका वर्ण्य-विषय है, जो कल्हण-काल से जोनराज के समय तक बिखरा हुआ है। कल्हण के बाद जोनराज तक का यह समय लगभग ४५८ वर्षों की दीर्घकालावधि है।
१. कीच - सं.सा. इ. (अनु. मंगलदेव शा.) पृष्ठ २१६ २. डा. रघुनाथ सिंह - जोनराजकृत राजतरंगिणी, चौखम्बा सं. सीरीज आफिस वाराणसी,
सन् १८७१, (पृष्ट ११)
२६८
काव्य-खण्ड इस तरंगिणी में तरंगों या सगों की योजना नहीं है। इसकी शैली भी अपेक्षाकृत अधिक आधुनिक है। इन्होंने ऐतिहासिक तथ्यों को यथावत् अंकित कर दिया है, उन पर आलोचना, टिप्पणी या भाष्य आदि नहीं किया। फिर भी ये अपने ग्रन्थ को 'काव्यद्रुम' कहकर प्रस्तुत करते हैं । कल्हण की तरंगिणी उपदेश-प्रधान थी, उसका
अंगीरस 'शान्त' था जबकि जोनराज की तरंगिणी परिस्थितियों की विकटता तथा किंकर्तव्यविमूढता के कारण करुणरस-प्रधान हो गई है। उनकी वर्णन-शैली रोचक है, नीरस वर्णनों तथा पुनरावृत्तियों का नितराम् अभाव है। महाकवियों के समान इनमें पर्याप्त विनम्रता है और ये अपने काव्य को स्वान्तः सुखाय लिखा हुआ सिद्ध करते हैं । फिर भी मुस्लिम सुल्तान के आश्रित-कवि होने के कारण ये चाटुकारिता से नहीं बच पाए। अपने आश्रयदाता जैनुल को ये हरि या नारायण का अवतार कहने में संकोच का अनुभव नहीं करते ।
इनकी भी शैली सरल तथा अनुष्टुप्-मयी है, प्रसंगानुसार अन्य वृत्तों का तथा औपम्यमूलक अलंकारों का यथानुसार प्रयोग हुआ है। सूक्तिसौष्ठव यहाँ पर्याप्त है। निदर्शन-रूप में एक पद्य का आस्वादन किया जा सकता है
बन्ध्यन्ते न शुका इवोदितवचः संवादिनी वायसा भूमिः शर्करिलोवरेव भजते नो घर्षणक्षादनम्। अश्मा सेन्धववन्न जातु गमितो निष्पिष्य चूर्णीकृति केषाञ्चिद् गुणवद् गुणाय महते दोषोऽपि सज्जायते।।
(पद्य ५७) "कौवे मधुरभाषी शुकों के समान पिंजड़े में नहीं डाले जाते, कंकड़ीली भूमि उपजाऊ भूमि की भांति कर्षण-घर्षण को प्राप्त नहीं होती। पत्थर नमक की भांति पीसकर चूर्ण नहीं बनाया जाता। सत्य है, कुछ लोगों का दोष भी गुणों की भांति महान् लाभप्रद बन जाता है।
### श्रीवर तथा शुक की कृतियाँ
जैसा कि पहले कहा जा चुका है, 'श्रीवर' और "शुक' ने जोनराज के अधूरे कार्य को आगे बढ़ाकर अपने-अपने समयों तक राजतरंगिणी को प्रवाहित रखने का श्लाघ्य प्रयत्न किया। इतिहास-रक्षण की दृष्टि से इसका
१. दर्पग्नानिभवां राजपान्यानां तापसन्ततिम्।
हर्तु संरोपितः काव्यदुमो भाविफलोदयः।। (जो. राज. श्लो. २) २. अन्तः शुन्या लघुप्रज्ञा तुम्बीमिव वहनहम्।
पारं राजतरंगिण्या गर्नु हन्तोद्यम मतः।। (वही पद्य १४) ३. कवीनामुपयोग्या बा मद् बाक् स्वान्तरसिद्धये। (पद्य १६ पूर्वाद्री) ४. जो. राजतरंगिणी पद्य ६३५ तथा ७३
ऐतिहासिक महाकाव्य तथा चरितकाव्य
२६६ पर्याप्त महत्त्व है, किन्तु काव्य-सुषमा की दृष्टि से ये कृतियाँ उत्तरोत्तर न्यून प्रतीत होती हैं। 'श्रीवर' के वर्णनों में आयासपूर्वक सन्निवेशित चित्रमयता, श्लेष, यमक आदि के प्रयोग देखने को मिलते हैं, व्यंग्य की ऊँचाई के साथ कथ्य की ऋजुता प्रायः दुर्लभ होती गई है, यहाँ एक पद्य द्रष्टव्य है -
पालीपालीवतासक्तष्टङ्कटङ्कितभोजनः । चिराच्चिरास्वादरतः कोऽपि कोऽपि हतोऽभवत्।। (श्रीवर कृत रा.त. प्रथम तरंग, सर्ग २, पद्य १६) बहुधाऽन्यकथानिष्ठो योऽभूत्पूर्व पुरान्तरे। बहुधान्यकथानिष्ठस्तत्कालं स व्यलोकयत् ।।
मी (वही, पद्य, २३) बीच-बीच में सूक्तियों का सन्निवेश तथा कुछ सुन्दर वर्णन अवश्य चित्त को आकर्षित करते हैं। प्रायः अप्रचलित वृत्त में संगुम्फित एक यथार्थपरक सूक्ति देखिए
पदवाक्यतर्कनवकाव्यकथा बहुगीतवाद्यरसनृत्तकलाः स
सु रतप्रपञ्चचतुरा वनिताः क्षुधितस्य नैव रचयन्ति सुखम्।।
(प्रथम तरंग, सर्ग २, पद्य ३६) जारी राजसेवा के विषय में इनकी अनुभवमयी यह सूक्ति निश्चित ही सुन्दर है-और
स्फुलिङ्गालिङ्गनात् कुद्धकृष्णसर्पोपसर्पणात् । मकराकरपाताच्च कष्टं नृपतिसेवनम्।।
(तरंग २, पद्य ८७) शुक की रचना में और भी शिथिलता तथा कृत्रिमता दिखलाई पड़ती है। कहीं कोई नवीन सूक्ति कहने का प्रयास है भी तो वह पाठक को सहज आकर्षित नहीं कर पाता। इनके भी कुछ पद्यों की उदाहति यहाँ दे देना उचित होगा। विधाता की निष्ठुरता के विषय में शुक की यह उक्ति देखिए
यामेवाश्रयते रज्जु नदी तर्तुमहो नरः। छिनत्त्यकस्मात् तस्मै तां विधिर्विधुरतां गतः।। ति
कार (शुककृत राज, प्रथमत, पद्य ४४) । अथवा, राजनीति की यह विचित्र गति, जिसमें पिता, भाई, और पुत्र भी एक दूसरे के शत्रु बन जाते हैं
२७०
काव्य-खण्ड पिताभ्राताऽथवापुत्री राज्ञां राज्यजिहीर्षया। शत्रवः कथिता लोके किं करोत्यपरो रिपुः।।
(वही, १२३८) संक्षेप में, यदि इन कृतियों को मूल राजतरंगिणी की क्षीण-क्षीणतर होती धाराएं कहा जाए तो अत्युक्ति नहीं होगी। इनका महत्त्व कल्हणकृत तरंगिणी के साथ ही है, स्वतन्त्र रूप से इनका अपना अस्तित्व ऐतिहासिक या साहित्यिक क्षेत्र में कोई विशेष पहचान नहीं बना पाता। इसी कारण हमने यहाँ इन कृतियों को राजतरंगिणी परवर्ती-परम्परा में रखकर इन पर एक संक्षिप्त दृष्टिपात ही प्रस्तुत किया है।