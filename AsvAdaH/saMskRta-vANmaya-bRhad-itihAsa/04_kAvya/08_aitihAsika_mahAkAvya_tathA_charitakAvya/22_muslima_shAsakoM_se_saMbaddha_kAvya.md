+++
title = "२२ मुस्लिम शासकों से संबद्ध काव्य"

+++
## सुलैमच्चरित्र  
सोलहवीं शताब्दी में अयोध्या के यवन शासक लाडखान के सेनापति तथा कामशास्त्र के प्रख्यात ग्रंथ 'अनारङ्ग' के कर्ता कल्याणमल्ल द्वारा लिखित सुलैमच्चरित्र काव्य को पूरी तरह ऐतिहासिक काव्य कहना कठिन है। इसमें आरम्भ में कवि ने अपने आश्रयदाता लाडखान के सद्गुणों का संक्षेप में वर्णन किया है। इसके बाद कवि बताता है कि वह लाडखान के मनोरंजन के लिये सुलेमान और दाऊद की प्रसिद्ध कथा लिख रहा है।
का यह कथा वस्तुतः ईसाइयों के हिब्रू धर्मग्रन्थ 'ओल्ड टेस्टामेंट' में डेविड और सॉलमन् की कथा के नाम से जानी जाती है, कुछ परिवर्तन के साथ यह अरब और फारस में भी चल पड़ी तथा इसके पात्रों के पारसीक नाम सुलेमान और दाऊद कर दिये गये। दाऊद अपने समय का प्रतापी राजा माना गया है, जिसका समय ईसा पूर्व है। कल्याणमल्ल ने इस कथा को भारतीय अवधारणाओं से जोड़ते हुए उसका काल 'द्वापरान्ते च कल्यादौ' (91 १५) स्वीकार किया है। माना कि मान । मला चार
TOP सुलैमच्चरित्र में, इस दाऊद की अपने सेनापति की पत्नी के प्रति अनुराग, छल से उसका शीलभंग करना और उसके साथ कामक्रीडाओं का मादक वर्णन है। सारा काव्यका काव्य-खण्ड की यावन-संस्कृति और चारित्रिक अपकर्ष की प्रवृत्तियों से ओतप्रोत है। इसकी एक दुर्लभ विशेषता यह है कि अंतिम पटल में इसमें अनेक रोचक वैदेशिक लोक-कथाओं का समावेश किया गया है। कल्याणमल्ल की भाषा-शैली में विषयवस्तु तथा काव्यरचना के उद्देश्य के अनुरूप चुलबुलापन है, कथा का प्रस्तुतीकरण अत्यंत आकर्षक है और घटनाप्रवाह का समच्छलन देखते ही बनता है तथा आद्यन्त बोध बांधे रखता है। अनष्टप छंद से इस प्रवाह के निर्वाह में कवि को बड़ी सफलता मिली है। मिल कर
के सुलैमच्चरित से यह विदित होता है कि कवि का आश्रयदाता लाडखान लोदी वंश में हुआ था, उसके पिता का नाम अहमद था। वह संस्कृत भाषा का प्रेमी था। उसी ने स्वयं कल्याणमल्ल को अनारङ्ग तथा सुलेमान का चरित्र संस्कृत भाषा में ही लिखकर सुनाने का आदेश दिया था। इससे मुगलकाल में संस्कृत में नवीन विधाओं में साहित्यरचना के प्रति जागरूकता का पता चलता है तथा संस्कृत साहित्य में नयी प्रवृत्तियों के समुदय का भी।
## रुद्रकवि के ऐतिहासिक काव्य  
ऐतिहासिक काव्यों की परपंरा में रुद्रकवि का योगदान अद्वितीय कहा जा सकता है। रुद्रकवि दाक्षिणात्य थे। राष्ट्रौढवंश महाकाव्य में उन्होंने जो अपना परिचय दिया है, उसके अनुसार उनके पिता का नाम अनन्त तथा पितामह का नाम केशव था। जगदंबा की उपासना से उन्होंने कवित्वशक्ति प्राप्त की. नारायणशाह की प्रेरणा से राष्ट्रौढवंश महाकाव्य तथा प्रतापशाह की प्रेरणा से खानखानाचरितम् लिखा। IPL
इन दोनों काव्यों के अतिरक्ति रुद्रकवि ने प्रतापशाह की ही प्रेरणा से जहांगीरचरितम् काव्य की रचना की थी, जो खंडितप्राय मिलता है तथा इसी प्रेरणा द्वारा उन्होंने कीर्तिसमुल्लास काव्य रचा, जिसमें जहांगीर के पुत्र खुर्रम का चरित्र है। इस काव्य की रचना १६१६ ई० में हुई। जिला शाजा E काय माणसाला
## राष्ट्रौढवंश  
रुद्रकवि के आश्रयदाताओं में नारायणशाह नासिक के पास शालामयूराद्रि के शासक थे, जिसे पहले बागुलान भी कहा जाता था। बागुलान के लोग अपने को बागुल कहते हैं तथा अपने को कन्नौज के राठौड़ वंश का मानते हैं। यहां के शासक भैरवशाह के दो पुत्र हुए नारायणशाह तथा वीरसेन । वीरसेन मयूरगिरि में रहता था, जिसे आजकल मुल्हर कहते हैं। उसकी पत्नी दुर्गावती ने दोनों भाइयों में झगड़ा करवा दिया। तब वीरसेन ने नारायणशाह को मयूरगिरि निर्वासित करवा दिया। नारायण पहले शालागिरि (साल्हेर) पहुँचा, फिर वहां से उसने धीरे-धीरे आसपास के दुर्गों पर अधिकार कर लिया। फिर उसने शालागिरि की रक्षा का दायित्व अपने पुत्र प्रतापशाह को सौंपा और मयूरगिरि पर आक्रमण कर दिया। वहां की प्रजा ने भी वीरसेन का पक्ष छोड़कर नारायणशाह को ही अपना राजा मान लिया। संक्षेप में यही राष्ट्रौढवंश महाकाव्य की कथावस्तु है, जिसे रुद्रकवि ने लक्ष्मणपंडित से समझबूझ कर काव्यात्मक रूप में विन्यास किया है। अपने आश्रयदाता नारायण की, कवि ने अत्यंत प्रतापी, दानवीर, दयालु और धर्मात्मा शासक के रूप में छवि गढ़ी है। दिल्ली के बादशाह से नारायणशाह की मित्रता थी, पर जब दक्षिण के बुन्हाणशाह
ऐतिहासिक महाकाव्य तथा चरितकाव्य
। ३०५ पर अकबर ने हमला किया, तो बुन्हाणशाह ने प्रतापशाह ने सहायता मांगी। प्रतापशाह सात साल तक अकबर से लोहा लेता रहा-यह वृत्तान्त इतिहास की संप्रति उपलब्ध पुस्तकों में नहीं है, परन्तु मल्हरदुर्ग के गणेशमन्दिर के स्तंभ पर उत्कीर्ण १६१२ ई० के एक मराठी शिलालेख से इस वृत्तान्त की पुष्टि होती है। राष्ट्रौढवंश महाकाव्य भारतीय इतिहास का यह अनखुला पृष्ठ हमारे सामने विशद रूप में प्रस्तुत करता है, इसलिए ऐतिहासिक दृष्टि से यह आधुनिक इतिहासकारों के लिये एक मूल्यवान् कृति है।
## खानखानाचरितम्   
इस महाकाव्य में रुदकवि ने संस्कृत और संस्कृति के आराधक, व्रजभाषा और संस्कृत के कवि, भारतीय ज्योतिष के पंडित नवाब अब्दुल रहीम खानखाना का जीवन चरित्र वर्णित किया है। नागपुर विश्वविद्यालय में प्राप्त हस्तलिखित प्रति में इस काव्य का जो अंश मिलता है, उसमें गद्यभाग भी मिश्रित है, और डा० के० रा० जोशी ने तदनुसार इसे चम्पूकाव्य कहा है। यह काव्य उल्लासों में विभक्त है। तृतीय उल्लास में कवि बताता है कि यह काव्य उसने श्रीशालामयूराद्रि को जीतने वाले प्रतापशाह की प्रेरणा से शक सं० १५३१ (१६०६ ई०) में लिखा था।
यद्यपि इस काव्य में कवि ने खानखाना के गुणों का अतिश्योक्तिमय वर्णन किया है, पर इसके साथ ही इसमें तथ्यात्मक सामग्री का समावेश है। अब्दुल रहीम खानखाना सम्राट् अकबर के संबंधी थे। उनका जन्म १५५४ ई० में हुआ। ये अकबर के परम विश्वासपात्र तथा उसके सेनापति रहे। १५८३ से १५६३ ई० के बीच मुजफ्फर गुजराती के द्वारा किये गये विद्रोह को कुचल कर उन्होंने अकबर के प्रताप को चमका दिया, जिससे प्रसन्न होकर अकबर ने उन्हें खानखाना की उपाधि से विभूषित किया। खानखाना की दक्षिण में भी नियुक्ति हुई। इस काव्य के अन्तिम पांच पद्यों में प्रतापशाह की ओर से रहीम के प्रति शरण
और अभय की प्रार्थना सूचित है।
खानखानाचरितम् में वीररस का अच्छा परिपाक हुआ है और रूपक, उत्प्रेक्षा, परिसंख्या, विरोधाभास आदि अर्थालंकारों की छटा प्रचुर है। रहीम की प्रशंसा में कवि ने प्रशस्तिकाव्य की परपंरा का सर्वथा अनुवर्तन किया है। उदाहरण के लिये
कलिः कृतयुगायते सुरपदायते मेदिनी
सहस्रकिरणायते भुजयुगप्रतापदियः। सागर त कणिक सहस्रकिरणायते भुजयुगप्रतापोदयः।
ई यशो हिमकरायते गुणगणोपि तारायते ।
सहस्रकिरणायते नृपनवाबवीराग्रणीः।। (२। १३, पृ० ७२) गद्यबंधों की छटा में उपमानों, विराधाभासों तथा परिसंख्या के प्रयोगों की भरमार है। और बाण की शैली का प्रभाव है। पांडित्य और सूझ-बूझ के धनी होने का अच्छा परिचय रुद्रकवि ने यहां दिया है। उपमानों और संख्याओं का समवेत प्रयोग करते हुए वे रहीम
के लिये कहते हैं
से
१. संस्कृतसाहित्य को इस्लाम परपंरा का योगदान में डा० के० रा जोशी का लेख, पृ०/७१-७E
३०६
काव्य-खण्ड द्वितीयः कलङ्कविकलकुमुदिनीकान्त इव, स्वतन्त्रस्तृतीय लामा नविन नासत्य इव, जलाभिभवनस्तुरीयः, पावक इव, निरस्तभुजङ्गमकरः जाता
पञ्चमो रत्नाकर इव, अकल्पितवितरणनिपुणः षष्ठः कल्पद्रुम एक इव, अपरिमित सत्त्वः सप्तमः शक्र इव, सर्वत्र सर्वसमयगेयो र ती मूर्तिमानष्टमः स्वर इव, सपक्षः स्वैरचारी नवमः कुलाचल का इव, सकलजननयनानन्दनिदानं परानधीनो दशमो निधिरिव
अंतिम पांच पद्यों को छोड़कर इस काव्य में ऐतिहासिक महत्त्व की सामग्री कम है, खानखाना के लिये अतिरंजित विशेषणों की भरमार अधिक है। रुद्रकवि ने अपना काव्यकौशल दिखाने में भी यहां कोई कसर नहीं छोड़ी है।
अन्य उल्लेख ऐतिहासिक तथ्यों में, जिन पर इस काव्य का प्रकाश पड़ता है, रहीम के दो पुत्रों की अंबरदेश के राजा पर विजय है। रहीम के पुत्रों को रुद्रकवि ने अपनी
आलंकारिक भाषा में 'अम्बरशम्बरमदन' कहा है।
## दानशाहचरित  
रुद्रकवि की इस ऐतिहासिक महत्त्व की कृति का उल्लेख व्यूहलर ने अपनी हस्तलिखित ग्रंथसूची में किया है। यह अकबर के बेटे दानियाल की प्रशस्ति में लिखा गया है।
पंडितराज जगन्नाथ की भाँति ही रुद्रकवि ने अपने उक्त काव्यों में प्रशस्तिपरक उन्हीं पों को थोड़े बहुत फेरबदल के साथ विभिन्न आश्रयदाताओं के लिये प्रयुक्त किया है।'
## अब्दुल्लाहचरितम्  
ऐतिहासिक तथ्यों में, परिज्ञान की दृष्टि से अब्दुल्लाहचरितम् संस्कृत का कदाचित् सर्वाधिक उपादेय काव्य है। उत्तरमुगलकाल के भारत का जीता-जागता चित्र इस काव्य में उपस्थित किया गया है तथा राजनीतिक वात्याचक्र के तत्कालिक विवर्तन को तो यह रचना जिस तरह प्रस्तुत करती है, उसके कारण इसका महत्त्व राजतरंगिणी के तुल्य है।
इस काव्य के रचयिता महाकवि लक्ष्मीपति हैं, जो संभवतः लक्ष्मीधर के नाम से भी जाने जाते थे। काव्य के आरम्भ में कवि का नाम लक्ष्मीधर और अंत में नाम लक्ष्मीपति मिलता है। लक्ष्मीपति ने स्वयं कल्हण की भाँति मुगलकाल के देश-काल को जैसा प्रत्यक्ष देखा, समझा, वैसा इस काव्य में उन्होंने चित्रित किया है। इस काव्य में औरंगजेब के प्रपौत्र मुहम्मदशाह तथा उसके मंत्री अब्दुलाह का चरित्र विस्तार से निरूपित है।
. अब्दुल्लाह और उसका छोटा भाई हुसैन अली इतिहास में सैय्यत बंधुओं के नाम से प्रख्यात हैं। इन्होंने १७१३ ई० में फर्रुखसिर को बादशाह बनाया फिर उससे पटरी नहीं बैठी, तो दोनों ने उसे अपदस्थ कर दिया। अब्दुल्लाह ने अब इब्राहीम को बादशाह बनाया। मुहम्मदशाह ने अब्दुल्लाह के विरुद्ध युद्ध छेड़ दिया। अब्दुल्लाह तथा इब्राहीम दोनों इस
खानखाना एंड हिज संस्कृत लर्निगः जतीन्द्र विमल चौधुरी, पृ० ५।
३०७
ऐतिहासिक महाकाव्य तथा चरितकाव्य युद्ध में पराजित हुए। दोनों ने मुहम्मदशाह के आगे आत्मसमर्पण कर दिया। अब्दुल्लाह फिर से बादशाह का वजीर बन गया और उसका भाई हुसैन अली सेनापति। दोनों भाइयों की बढ़ती हुई शक्ति से बादशाह फिर आतंकित हो उठा और उसने अब्दुल्लाह की हत्या करने का विचार किया। उसने इस कार्य के लिये मुहम्मद अमी खान को विश्वास में लिया। अब्दुल्लाह के गुप्तचर ने इस अमी खान तथा इसके बेटे के बीच हो रही बातचीत को सुनकर रहस्य जान लिया। अब्दुल्लाह ने बादशाह से मिलकर उसे अपने अनुकूल बनाने का प्रयास किया। फर्रुखसियर की हत्या कराने के विषय में उसने बताया कि पिछले जन्म में वह बादशाह था और फर्रुखसियर उसका वजीर। फर्रुखसियर ने उसे धोखा दिया था
और उसकी बेगम के साथ अनैतिक संबंध रखे थे। अन्त में फर्रुखसियर ने उसकी बेगमों के सामने ही उसकी हत्या भी कर डाली थी। अब्दुल्लाह ने इस जन्म में उससे बदला लिया
बादशाह को लगा कि जब अब्दुल्लाह पिछले जन्म की घटनाओं को जानता है, भविष्य भी बता सकता है। उसने अब्दुल्लाह से अपना भविष्य पूछा। अब्दुल्लाह ने बताया कि आगे चलकर आप कलिच खान से लड़ने के लिये अर्गलपुर जायेंगे, फिर जेदाद खान, फरजंदा
और भोंसले मिलकर मेरे छोटे भाई को मार डालेगें, तब मैं आपके खिलाफ फिर लड़ाई में उतर पडूंगा, आप मुझे कैद कर लेगें। बादशाह ने अब्दुल्लाह को विश्वास दिलाया कि वह ऐसा न होने देगा। पर मन ही मन अब्दुल्लाह से भय खाने वाले बादशाह ने उसका वध कराने के लिये अपने सहायकों से परामर्श करने आरंभ किया।
अब्दुल्लाहचरितम् में इस सारे राजनीतिक षडयंत्र और उसमें सम्मिलित व्यक्तियों का विवरण है। मुहम्मदशाह का साथ देने वाले उस समय के अनेक राजाओं का भी इसमें उल्लेख है। अंत में अब्दुल्लाह के किये हुए उपकारों का स्मरण कर बादशाह उसे क्षमा कर देता है तथा उसे और उसके सहायक इब्राहीम को सम्मानित पद प्रदान करता है।
लक्ष्मीपति अपने समय की राजनीति, क्रूरता, स्वार्थलिप्सा और पदलोलुपता के खेल को तटस्थ होकर देखते हैं। शासकों के संबंध में आरंभ में ही कहा कि इनका तो विश्वास ही नहीं करना चाहिये, राज्य के लिये ये अपने पिता तक की हत्या करने में नहीं हिचकते,
औरंगजेब ने अपने पिता को मार ही डाला था
राजन्यानां तु विश्वासो न कार्यः केनचित् क्वचित्। वापरको पिता राज्यार्थ राजजातैस्तु जनकोपि निपात्यते।। न किमीरगजेबेन शाहजाहः स्वक: पिता। निगृहीतो भृशं नीतिनिपुणो भवनस्थितः?।। (१०। ११)
अब्दुल्लाहचरितम् में लगभग १६०० अनुष्टुप् पद्य हैं तथा बीच-बीच में गद्य भी हैं। इसमें संस्कृत के व्याकरणिक नियमों की कहीं-कहीं अवहेलना की गयी है, वाक्यरचना
३०८ पर नव्य भारतीय भाषाओं की शैली की छाप है तथा उर्दू और फारसी के शब्दों का धड़ल्ले से प्रयोग है। यह कृति वास्तव में दुर्लभ व अज्ञात ऐतिहासिक तथ्यों पर प्रकाश डालने की दृष्टि से अधिक महत्त्व की है। १७०७ ई० के जाजउ युद्ध में सैयद बंधुओं का घायल होना, इनके भाई नुरुद्दीन का इसी युद्ध में मारा जाना, बहादुरशाह के पुत्र अजीमुशरान के द्वारा अब्दुल्लाह को इलाहाबाद का सूबेदार बनाया जाना, हुसैन अली के नायब निजामुलमुल्क के हाथों आलमअली-पराजय तथा जोधपुरनरेश जसवंतसिंह के पुत्र अजितसिंह तथा बुंदल राजा छत्रसाल के विषय में भी अनेक अज्ञात तथ्य इस काव्य से विदित होते हैं। तत्कालीन अनेक अमीरों का और राजाओं का प्रामाणिक उल्लेख भी इसमें है।

नवम अध्याय