+++
title = "०७ रघुवंश की प्रबन्धात्मकता तथा महावाक्यता"

+++
रघुवंश में अनेक कथाचक्र हैं तथा अनेक नायकों के चरित्र हैं। ऐसी स्थिति में इसे एक अपने आप में समग्र प्रबन्ध कैसे माना जा सकता है ? टीकाकार अरुणगिरिनाथ ने रघुवंश की पूरी संरचना का विश्लेषण करते हुए इसकी प्रबन्धात्मकता तथा महावाक्यता पर विशद विचार किया है। उनके अनुसार रघुवंश का अंगी रस वीर है। वीररस का इस महाकाव्य में प्रवाह आद्यन्त अक्षुण्ण रूप में प्रवहमाण है। प्रसंगानुसार अन्य रसों की निष्पत्ति विभिन्न सर्गों में है, पर वीररस की सर्वव्यापकता का लोप नहीं हुआ है। सातवें सर्ग में युद्धवर्णन के प्रसंग में.शृङ्गार और बीभत्स दोनों रसों का समावेश तथा वीररस के व्यवधान से उनके विरोध का परिहार आनन्दवर्धन तथा मम्मट आदि आचार्यों के द्वारा भी समीक्षित है, और अरुणगिरिनाथ ने भी रघुवंश की, रसनिर्वाह की दृष्टि से मीमांसा करते हुए इस प्रसंग की समीक्षा की है।' रघुवंश की अन्तिम पंक्ति- 'राज्ञी राज्यं विधिवदशिषद् भर्तुरव्याहताज्ञा' - में अद्भुत रस से संवलित वीररस के उद्रेक पर भी अरुणगिरिनाथ ने विस्तार से प्रकाश डाला है। ३ ।।
वीररस की इस प्रधानता के साथ इतर सभी रसों की इस रस के प्रवाह में उन्मज्जन-निमज्जन की स्थितियाँ, पूरे प्रबन्ध के चारों पुरुषार्थों की अवगति तथा विधि-निषेधावबोध की दृष्टि से इस महाकाव्य की एकवाक्यता का विश्लेषण करते हुए अरुणगिरि कहते हैं कि पहले ही पद्य में कवि ने उमा-महेश्वर का उपादान करके अपने प्रबन्ध की सर्वरसाश्रयता तथा सर्वपुरुषार्थहतुता सूचित कर दी है। दिलीप आदि राजाओं के चरित के द्वारा धर्म पुरुषार्थ और तत्संवलित वीररस, रघु आदि के चरित के द्वारा अर्थ पुरुषार्थ तथा उन्हीं के अन्त्या श्रम के अवलम्बन में मोक्ष और शान्तरस की निष्पत्ति कवि ने करायी है। अजविलापादि में करुणरस, ताटकावृत्तान्त आदि में बीभत्सरस तथा अग्निवर्ण के वृत्तान्त में शृङ्गाररस तथा काम पुरुषार्थ है। शूर्पणखावृत्तान्त में हास्य तथा सीता के द्वारा शूर्पणखादर्शन में भयानक रस है। इसी प्रकार जामदग्न्यवर्णन में रौद्र तथा माया सिंह आदि के वृत्तान्त में अद्भुत रस है। पर विभिन्न रसों पर विभिन्न वृत्तान्तों का समावेश होने पर भी इस महाकाव्य में प्रबन्धात्मकता तथा एकवाक्यता है, क्योंकि विधिनिषेधावगतिहेतुक महाकाव्य होना प्रबन्ध का लक्षण है। रघुवंश में एक वंश का ही आद्यन्त वर्णन होने से एकवस्तुविषयता है तथा इस एक अर्थ के वर्णन से विधिनिषेधावगति में भी एकता और अन्विति यहाँ है, इसलिये सम्पूर्ण महाकाव्य एक महाकाव्य तथा एक प्रबन्ध माना जाना चाहिये, अवान्तर वाक्यों की दृष्टि से इसमें सन्धिसन्ध्यङ्ग आदि का विश्लेषण किया जाना चाहिये-यह अरुणगिरिनाथ का मत है।
१. रघुवंश, त्रिपुनीधुरासं., भाग-२, पृ. २३ २. वहीं, भाग-३, पृ. ४६७-६८ ३. रघुवंश, त्रिपुनीथुरासं, भाग-१, पृ. ४-५
कालिदास के काव्य
रघुवंश में पाँचों सन्धियों, सन्ध्यङ्गों तथा अवस्थाओं और अर्थप्रकृतियों के सम्यक् नियोजन से भी प्रबन्धात्मकता का परिपोष हुआ है। अरुणगिरिनाथ के अनुसार प्रथम सर्ग में आरम्भ अवस्था से अनुगत, विधान नामक अंग को छोड़ कर शेष ग्यारह अंगों से युक्त मुखसन्धि है। द्वितीय सर्ग में 'इत्थं व्रतं धारयतः प्रजार्थ'- इस पद्य तक प्रयत्न नामक अवस्था से अनुगत प्रतिमुखसन्धि है तथा इस सर्ग के शेष भाग में प्राप्त्याशा और गर्भसन्धि । सिंह का नन्दिनी पर आक्रमण पताका । तृतीय सर्ग में दिलीप-वृत्तान्त की निर्वहण सन्धि तथा रघु-वृत्तान्त की मुखसन्धि आरम्भ हो जाती है। इस प्रकार रघुवंश में पाँचों सन्धियों, संध्यङ्गों तथा अवस्थाओं की चक्राकार गति तथा पुरावर्तन होते हुए भी वंशवर्णन विषयक एक वृत्तान्त होने से एकवाक्यता बनी रहती है। यदि मागा
