+++
title = "०५ रघुवंश"

+++
कुमार वि र गगनशी शिन मा रघुवंश कालिदास की सर्वाधिक प्रौढ़ काव्यकृति है। कुमारसम्भव की तुलना में इसका फलक विस्तीर्णतर है। अनेक चरित्रों और नाना घटनाप्रसंगों की वजसमुत्कीर्ण मणियों को कवि ने इसमें एक सूत्र में पिरो दिया है और उनके माध्यम से राष्ट्र की गौरवशाली परम्पराओं, आस्थाओं और संस्कृति की महनीय उपलब्धियों की तथा समसामयिक सामन्तीय समाज के अधःपतन की महागाथा उज्ज्वल पदावली में प्रस्तुत कर दी है। दिलीप और रघु जैसे उदात्त चरित्रों के आख्यान से आरम्भ कर राम के चरित्र को भी रघुवंश प्रस्तुत करता है और अग्निवर्ण जैसे विलासी राजा को भी।
### वस्तु
प्रथम सर्ग राजा दिलीप के चरित्र-वर्णन से प्रारम्भ होता है। पुत्रविहीन राजा दिलीप अपनी पत्नी सुदक्षिणा सहित पुत्रलाभ की कामना से कुलगुरु वसिष्ठ के आश्रम में जाते हैं। वसिष्ठ उनकी व्यथा का कारण जान अपने आश्रम में निवास करने वाली कामधेनु पुत्री नन्दिनी नामक गौ की सेवा का परामर्श देते हैं। द्वितीय सर्ग राजा दिलीप की गोभक्ति-परायणता प्रस्तुत करता है। राजा पत्नी सुदक्षिणा सहित एकाग्रचित्त से नन्दिनी की सेवा में संलग्न हो जाते हैं। कुछ काल व्यतीत होने पर नन्दिनी राजा के भक्ति-भाव की परीक्षा लेने को उद्यत होती है। वह चरती हुई, हिमालय पर्वत की कन्दरा में प्रविष्ट हो जाती
काव्य-खाण्ड
है, गुफा में एक सिंह नन्दिनी पर आक्रमण करता है। राजा नन्दिनी को मुक्त करने के लिए सिंह से याचना करते हैं। सिंह राजा का शरीर लेकर गाय को मुक्त करने को तैयार हो जाता है। राजा सिंह के समक्ष स्वशरीर अर्पण कर देते हैं। नन्दिनी राजा के इस भक्तिभाव से प्रसन्न हो पुत्र-प्राप्ति का आशीर्वाद देती है और अपना दुग्ध पीने का निर्देश देती है। राजा आश्रम में लौट कर महर्षि वसिष्ठ को सम्पूर्ण वृत्तान्त से अवगत करा, गुरु की अनुमति से गाय का दूध पीते हैं तथा उद्देश्य की पूर्ति से प्रसन्न राजधानी लौट आते हैं। तृतीय सर्ग में रघु के जन्म, वर्धन, यौवराज्य का वर्णन है। अश्वमेध यज्ञायोजन कर रघु पिता दिलीप से राज्य ग्रहण करते हैं। दिलीप एवं सुदक्षिणा पुत्र को राज्य देकर तपोवन में संन्यास हेतु प्रस्थान करते हैं। चतुर्थ सर्ग में रघु-दिग्विजय के अनन्तर विश्वजित् यज्ञ की सम्पत्रता वर्णित है। पञ्चम सर्ग रघु की दानशीलता से परिपूर्ण है, उनका राजकोष असीमित दानवृत्ति से रिक्त हो चुका है, इसी समय कौत्स नामक एक ब्रह्मचारी, गुरुदक्षिणा हेतु चौदह करोड़ स्वर्णमुद्राओं की याचना ले सभा में उपस्थित होता है। धनदेव कुबेर रघु के आक्रमण के भय से स्वर्णमुद्राओं की वर्षा करते हैं, ब्रह्मचारी कौत्स अभीष्ट मात्रा में स्वर्णमुद्राएं लेकर राजा को पुत्र-प्राप्ति का आशीर्वाद देते हैं। छठे सर्ग में रघुपुत्र अज का जन्म एवं विदर्भ राजकन्या इन्दुमती से स्वयंवर विवाह का चित्रण है। अनेक देशों के भूपति स्वयंवर में उपस्थित हैं, किन्तु एक गन्धर्व से प्राप्त सम्मोहन नामक अस्त्र की महिमा से अज ही इन्दुमती को आकृष्ट करते हैं और वरमाला उनके ही गले पड़ती है। विभिन्न देशों से आगत राजाओं के प्रसंग में उनके व्यक्तिगत गुणों, वंशावली, शौर्य, समृद्धि और विशेषरूप से राज्य की भौगोलिक सीमाओं का समुचित वर्णन है। सप्तम सर्ग अज के नगरभ्रमण एवं इन्दुमती सहित अज के स्वनगर प्रस्थान को प्रस्तुत करता है। अष्टम सर्ग रघु के राज्यत्याग, दशरथ की उत्पत्ति, इन्दुमती की मृत्यु, अज के विलाप एवं शरीरत्याग से परिपूर्ण है। नवम सर्ग दशरथ-प्रशंसा से आरम्भ है। आखेटकाल में श्रवणवध इसी सर्ग का अंश है। दशम सर्ग में राम आदि चारो भाइयों के जन्म की कथा और शैशव की लीलाएं चित्रित हैं। ग्यारहवां सर्ग विश्वामित्र के साथ राम-लक्ष्मण के वन-गमन, धनुषयज्ञदर्शन हेतु मिथिला प्रस्थान, धनुष भञ्जन, चारों भाइयों का सीता इत्यादि बहिनों से विवाह, परशुराम संवाद आख्यानों को प्रस्तुत करता है। बारहवें सर्ग में राजतिलक, माँ कैकेयी द्वारा वर माँगना, राम-लक्ष्मण व सीता का वनप्रस्थान, शूर्पणखा के नाक-कान काटना, सीता-हरण, वानरराज सुग्रीव का राज्याभिषेक, राम-रावण युद्ध एवं रावण की राम के द्वारा पराजय कथा है। तेरहवां सर्ग राम-सीता व लक्ष्मण के पुष्पक विमान द्वारा अयोध्या प्रत्यागमन तथा भरतमिलन का चित्रण है। चौदहवां सर्ग सीता-गर्भ-धारण एवं राम द्वारा सीता-परित्याग, लक्ष्मण का सीता को वाल्मीकि आश्रम में पहुँचाने के वृत्तान्त को प्रस्तुत करता है। पन्द्रहवां सर्ग अश्वमेधयज्ञ, लवकुश-जन्म, शम्बूकवध, पृथ्वी का सीता को स्वयं में समाहित कर लेना तथा राम के स्वर्गगमन तक की कथा से समाप्त होता है। सोलहवें सर्ग से राम के वंशजों लव-कुश इत्यादि भ्राताओं का राज्य-शासन, परिणय, अयोध्या की नगरदेवी द्वारा याचना
कालिदास के काव्य किये जाने पर कुश का अयोध्या में शासनसूत्र संभालना, कुश का रानियों के साथ जल-क्रीड़ा का सुन्दर चित्रण उपलब्ध होता है। सत्रहवें सर्ग में कुशपुत्र अतिथि के पराक्रम एवं यशोगाथा का वर्णन है। अठारहवें सर्ग में अतिथिपुत्र निषध, निषधपुत्र नल, नलपुत्र पुण्डरीक, पुण्डरीकपुत्र क्षेमधन्वा, क्षेमधवापुत्र देवानीक, देवानीकपुत्र अहीनग, अहीनगपुत्र पारियात्र, पारियात्रपुत्र शिल, शिलपुत्र उन्नाभ, उन्नाभपुत्र बजनाभ, वजनाभपुत्र शंखण, शंखणपुत्र व्युषिताश्व, व्युषिताश्वपुत्र विश्वसह, विश्वसहपुत्र हिरण्यनाभ, हिरण्यनाभपुत्र कौशल्य, कौशल्यपुत्र पुष्य, पुष्यपुत्र ध्रुवसन्धि, ध्रुवसन्धिपुत्र सुदर्शन-समग्र वंशावली राजाओं के गुण परिचय को भी प्रस्तुत करती है। उन्नीसवां सर्ग सूर्यवंश के अन्तिम नृपति अग्निवर्ण के कामुक जीवन के भरपूर विलास का चित्रण करता है, अत्यधिक विलासी जीवन के परिणाम स्वरूप अग्निवर्ण क्षयरोग से पीड़ित हुआ। रोग के प्रभाव से दिन प्रतिदिन दुर्बल होकर निस्सन्तान मृत्यु को प्राप्त हुआ। मृत्यु के पश्चात् प्रधान महिषी (गर्भवती) ने राज्य-भार संभाला और मन्त्रियों के परामर्श से राज्य को सुव्यस्थित किया।
### स्रोत
रघुवंश के स्रोत के लिए कालिदास महर्षि वाल्मीकि के प्रति विशेष श्रद्धाभाव रखते हैं। वाल्मीकि रामायण में बालकाण्ड, तीसरे सर्ग के नवें श्लोक तथा युद्धकाण्ड के प्रथम सर्ग के ग्यारहवें श्लोक में रघुवंश शब्द का प्रयोग हुआ है और चतुरचितेरे कालिदास ने ग्रन्थ का नामकरण के लिए वहीं से शब्द ग्रहण कर किया है।
नवम सर्ग से पन्द्रहवें सर्ग तक कालिदास ने रामकथा के गान हेतु वाल्मीकि रामायण को आधार माना है। पन्द्रहवें सर्ग में वाल्मीकि को आदिकवि की अभिथा से सम्बोधित कर कवि ने मानो इसी तथ्य का संकेत दिया है -
वृत्तं रामस्य वाल्मीकेः कृतिस्तौ किन्नरस्वनौ। किं तद्येन मनो हर्तुमलं स्यातां न शृण्वताम् ।। शाम तद्गीतश्रवणैकाग्रा संसदश्रुमुखी बभौ। क
हिमनिष्यन्दिनी प्रातर्निवतिव वनस्थली।। (रघुवंश १५.६४, ६६) सम्प्रति उपलब्ध वाल्मीकि रामायण में लगभग २४,००० श्लोक हैं, जिनमें से कालिदास ने स्वावश्यकतानुरूप सामग्री ग्रहण की है, कुछ का स्पर्श किया है तो कुछ का नामोल्लेख मात्र । वाल्मीकि रामायण में वर्णित संक्षिप्त प्रसंगों का विस्तार एवं विस्तृत प्रसंगों का संक्षिप्तीकरण कवि की तूलिका का चमत्कार है। महत्त्वपूर्ण दृश्यांकन में वे चूके नहीं हैं और प्राञ्जलता के चित्रण में वे पीछे नहीं हटे हैं।
यह भी सम्भव है कि कालिदास के व्यक्तिगत पुस्तकालय में रामायण के अतिरिक्त सूर्यवंशसम्बद्ध अन्य साहित्य सञ्चित रहा हो। निश्चित रूप से कवि ने राजाओं की सूची एवं तत्सम्बद्ध आख्यान अनेक स्रोतों से ग्रहण किये हैं, किन्तु उनके द्वारा प्रयुक्त ये अनेक स्रोत अभी अन्धकार में हैं। पुराणों में भी सूर्यवंशी राजाओं की वंशावली मिलती है यद्यपि
काव्य-खण्ड:
उस नामावली एवं रघुवंश की नामावली में पर्याप्त भेद है और उनके चरित व वैयक्तिक गुणों पर प्रकाश नहीं डाला गया है। नामावली का आधार विष्णुपुराण एवं सर्ग १४ की विषयवस्तु का आधार पद्मपुराण को माना जा सकता है। कालोमा वा आधारि
महाकवि भास के "प्रतिमानाटक' में और महाकवि कालिदास के 'रघुवंश' में दिलीप से लेकर राम तक का क्रम एक समान है। अतः सम्भव है दोनों कवियों की उपजीव्य सामग्री समान हो। रघुवंश के अठारहवें सर्ग में कवि द्वारा इक्कीस राजाओं का नामोल्लेख मात्र कर देना इस तथ्य का द्योतक है कि कवि को इन नरेशों के विषय में पर्याप्त सामग्री नहीं मिल सकी। अपूर्ण सामग्री को यथास्वरूप अगाध पाण्डित्य के भार से आक्रान्त कर कवि जितना वाग्वैदग्ध्य प्रस्तुत कर सका, वह अतुलनीय व प्रशंसनीय है। माना है।
सिम, क्रिीन