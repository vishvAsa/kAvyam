+++
title = "१५ कालिदास के काव्यों में लोकाचार और लोकतत्त्व"

+++
कालिदास लौकिक जीवन और ऐहलौकिक आस्था के कवि हैं। अपने समय में प्रचलित लोकाचारों, रीति-रिवाजों और लोकविश्वासों का उन्होंने प्रामाणिक उल्लेख किया है। मेघदत जैसे लघकलेवर काव्य में भी उन्होंने कई स्थलों पर लोकजीवन और लोकाचारों की छवियाँ उकेरी हैं। यक्ष ने अपने घर का अभिज्ञान बताते हुए कहा है- 'द्वारोपान्ते लिखितवपुषौ शङ्खपद्मौ च दृष्ट्वा' - उसके घर के द्वार के निकट शंख और पद्म बनाये हुए थे। पूर्ण सरस्वती ने इसकी व्याख्या में कहा है कि शंख से लॉछित देवत्ता शंखनिधि तथा पद्म से लाँछित पद्मनिधि हैं, जिनकी आकृतियाँ उस काल में द्वार के निकट अंकित की जाती थीं। भरतमल्लिक ने द्वार पर शंख और पद्म बनाने के लोकाचार को पौराणिक विधान से जोड़ते हुए विष्णुधर्मोत्तरपुराण से चित्रसूत्र से शंख और पद्म का लक्षण उद्धृत करते हुए इनका स्वरूप विशद रूप में प्रतिपादित किया है। वे यह भी बताते हैं कि शंख और पद्म की आकृतियों के साथ-साथ गृहस्वामी के नाम की सूचना देने वाले विशेष संकेत भी साथ में अंकित किये जाते थे। इस प्रकार यक्ष का यह कथन बड़ा सुसंगत लगता है कि मेरे गृहद्वार पर शंख और पद्म को देखकर तुम पहचान लोगे कि वह मेरा ही घर है। __यक्षिणी के वर्णन में "विन्यस्यन्ती भुवि गणनया देहलीदत्तपुष्पैः'- इस कथन में भी उस समय के लोकाचार का बड़ा मार्मिक रूप सामने आता है। यक्षिणी शाप की अवधि के दिनों की गणना करती रहती होगी- यह यक्ष अनुमान करता है, पर गणना फूलों से ही क्यों, और वह भी देहली पर रखे फूलों से क्यों? सारोद्धारिणी, मेघलता,
१. विद्युल्लताटीका, सं. कृष्णमाचारियर, पृ. ११८ २. सुबोधाटीका, सं. जतीन्द्रविमल चौधरी, पृ. ६०
कालिदास के काव्य
महिमसंघगणिकृतटीका तथा सुमतिविजय की टीका में गृहद्वारदारु की प्रतिदिन पूजा करने का लोकाचार इस पद्य की व्याख्या में सूचित किया गया है। भरतमल्लिक कहते हैं कि प्रिय इस द्वार से गये हैं और इसी द्वार से लौटेंगे-इस भावना के साथ विरहिणियाँ देहली को पूजती हैं। यक्ष के कथन- वामश्चास्याः कररुहपदैर्मुच्यमानो मदीयैः की व्याख्या में भी भरतमल्लिक यह लोकाचार बताते हैं- प्रवासगमनकाले प्रियेण प्रियाया ऊर्वोः स्तनपावें च स्मरणार्थ तिम्रश्चतस्रो वा नखरेखा दीयन्ते। 'आलोके ते निपतति पुरा सा बलिव्याकुला वा-' यक्षिणी की देवबलि में ऐसे व्यग्रता के चित्रण में दक्षिणावर्तनाथ प्रोषितभर्तृका का प्रिय के आगमन की वार्ता सुनाने वाले कौवे को बलिपिण्ड देने का उद्यम निरूपित करते हैं, और पथिकवधुयें किस प्रकार कौवों को बलिपिण्ड देती हैं इसका वर्णन प्रस्तुत करने वाली लोकजीवन से जुड़ी एक प्राकृत गाथा भी वे प्रमाण में यहाँ उद्धत करते
" इसी प्रकार कुमारसम्भव में शिव-पार्वती के विवाह के वर्णन में महाकवि ने उस समय की वैवाहिक प्रथाओं का सूक्ष्म अंकन किया है। सिद्धार्थ पुष्प और दूर्वा के अंकुर के साथ कौशेय वस्त्र से नववधू पार्वती को अलंकृत किया गया था और उसे हाथ में एक बाण दिया गया था। नववधू के हाथ में बाण देने की प्रथा उस समय की वैवाहिक प्रथाओं में विशिष्ट ही कही जा सकती है। (कुमार.७७,८) नववधू के स्नान, कौतुकवेदी तक उसे ले जाया जाना, गोरोचनापत्र से उसका शृङ्गार, कपोल पर यवप्ररोह, चरणों में महावर तथा नेत्रों में काला अंजन, आर्द्र हरिताल तथा मनःशिला से विवाहदीक्षातिलक की रचना तथा ऊर्णा से बने कौतुकसूत्र का बाँधा जाना- ये सारे वैवाहिक आचार कालिदास की लेखनी से इस प्रसंग में सजीव हो उठे हैं (वही, ७ |१०-२५)। प्रदक्षिणात्रय, लाजामोक्ष, ध्रुवदर्शन आदि परिणयविधि में आने वाले आचारों का भी चित्रण कवि ने किया है (वही, ७७६-८५)। रघुवंश में दिलीप और सुदक्षिणा की वसिष्ठाश्रम के प्रति यात्रा में यूपचिह्न वाले ग्राम तथा हैयङ्गवीन (ताजा घी) लेकर उपस्थित हुए घोषवृद्ध (रघु. १४४,४५) लोकजीवन की छवि साकार करते हैं। इसके आगे वसिष्ठ के आश्रम का वर्णन तो आश्रम के सम्पूर्ण पर्यावरण का यथार्थ अनुभव कराने वाला है (वही, १।४६-५३)। इसी महाकाव्य में सत्रहवें सर्ग में अतिथि के राज्याभिषेक के समय दूर्वा, यवाकुर, प्लक्ष की खाल आदि से उसकी नीराजनाविधि तथा अभिषेक के अनन्तर विशेष नेपथ्यविधि के चित्रण में भी उस समय के लोकाचार प्रतिबिम्बित हैं (रघु, १७१२-२६)।
१. मेघदूत : सं. नन्दरगीकर, पृ. ५ २. सुबोधाटीका, पृ. ६६ ३. सुबोधाटीका, पृ. ७२ ४. मेघदूत, सं. एन.पी. उन्नि, पृ. १५०-५१काव्य-खण्ड
।