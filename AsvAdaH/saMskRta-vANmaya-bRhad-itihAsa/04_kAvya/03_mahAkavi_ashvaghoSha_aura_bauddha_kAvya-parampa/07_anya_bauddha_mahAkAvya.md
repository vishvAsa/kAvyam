+++
title = "०७ अन्य बौद्ध महाकाव्य"

+++
बौद्ध धर्म से प्रेरित या इस परंपरा से विषयवस्तु लेकर लिखित शिवस्वामी का महाकाव्य 'कफ्फिणाभ्युदय' सुप्रसिद्ध है। इस महाकाव्य का परिचय आगामी अध्याय में दिया
जा रहा है।
क्षमेंन्द्र ने अपनी 'बोधिसत्त्वावदानकल्पलता' में बौद्धों के अवदानसाहित्य की संपन्न परंपरा को समेटने का श्लाध्य प्रयास किया है। इसमें बोधिसत्त्वविषयक कथाओं का क्षेमेन्द्र ने संचय करके एक बृहत् काव्य में अनेक प्रसंगों को समाहित कर लिया है। संग्रह की दृष्टि से रामायणमञ्जरी तथा भारतमञ्जरी और बृहत्कथामञ्जरी के समान ही क्षेमेन्द्र का यह प्रयास भी बड़ा महत्त्वपूर्ण है।
महाकवि क्षेमेन्द्र का परिचय महाकाव्यविषयक अगले अध्याय में प्रस्तुत है। 'बोधिसत्त्वावदानकल्पलता' यद्यपि पूरी तरह महाकाव्य के लक्षणों का अनुगमन नहीं करती, पर बोधिसत्त्व के एक महनीय व्यक्तित्व के विविध प्रसंगों में अनुस्यूत होने के कारण इसमें
एकवाक्यता और अन्विति है और महाकाव्यवत् महत्त्व इसे दिया जाना चाहिये।



चतुर्थ अध्याय