<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०३ महाकवि अश्वघोष और बौद्ध काव्य-परम्परा on काव्ये विश्वासटिप्पन्यः</title>
    <link>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/04_kAvya/03_mahAkavi_ashvaghoSha_aura_bauddha_kAvya-parampa/</link>
    <description>Recent content in &#43;०३ महाकवि अश्वघोष और बौद्ध काव्य-परम्परा on काव्ये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/04_kAvya/03_mahAkavi_ashvaghoSha_aura_bauddha_kAvya-parampa/index.xml" rel="self" type="application/rss+xml" />
    <item>
      <title>०१ महाकवि अश्वघोष</title>
      <link>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/04_kAvya/03_mahAkavi_ashvaghoSha_aura_bauddha_kAvya-parampa/01_mahAkavi_ashvaghoSha/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/04_kAvya/03_mahAkavi_ashvaghoSha_aura_bauddha_kAvya-parampa/01_mahAkavi_ashvaghoSha/</guid>
      <description>&lt;ul&gt;&#xA;&lt;li&gt;संस्कृत में बौद्ध-महाकाव्यों की रचना का सूत्रपात सर्वप्रथम महाकवि अश्वघोष ने ही किया था। अतः महाकवि अश्वघोष संस्कृत के प्रथम बौद्धकवि हैं। चीनी अनुश्रुतियों तथा साहित्यिक परम्परा के अनुसार महाकवि अश्वघोष सम्राट् कनिष्क के राजगुरु एवम् राजकवि थे। इतिहास में कम से कम दो कनिष्कों का उल्लेख मिलता है। द्वितीय कनिष्क प्रथम कनिष्क का पौत्र था। दो कनिष्कों के कारण अश्वघोष के समय असंदिग्ध रूप से निर्णीत नहीं था। विण्टरनित्स के अनुसार कनिष्क १२५ ई. में सिंहासन पर आसीन हुआ&#xA;१. शान्तिदेव-बोधिचर्यावतार-4109&#xA;महाकवि अश्वघोष और बौद्ध काव्य-परम्परा था। तदनुसार अश्वघोष का स्थितिकाल भी द्वितीय शती ई. माना जा सकता है। परन्तु अधिकांश विद्वानों की मान्यता है कि कनिष्क शक संवत् का प्रवर्तक है। यह संवत्सर ७r ई. से प्रारम्भ हुआ था। इसी आधार पर कीथ अश्वघोष का समय १०० ई. के लगभग मानते हैं। कनिष्क का राज्यकाल ७८ ई. से १२५ ई. तक मान लेने पर महाकवि अश्वघोष&#xA;का स्थितिकाल भी प्रथम शताब्दी माना जा सकता है।&#xA;बौद्ध धर्म के ग्रन्थों में भी ऐसे अनेक प्रमाण मिलते हैं, जिनके आधार पर अश्वघोष, सम्राट् कनिष्क के समकालीन सिद्ध होते हैं। चीनी परम्परा के अनुसार सम्राट कनिष्क के द्वारा काश्मीर के कुण्डलवत में आयोजित अनेक अन्तःसाक्ष्य भी अश्वघोष को कनिष्क का समकालीन सिद्ध करते हैं।&#xA;अश्वघोषकृत &amp;lsquo;बुद्धचरित&amp;rsquo; का चीनी अनुवाद ईसा की पांचवीं शताब्दी का उपलब्ध होता है। इससे विदित होता है कि भारत में पर्याप्तरूपेण प्रचारित होने के बाद ही इसका चीनी अनुवाद हुआ होगा।&#xA;सम्राट अशोक का राज्यकाल ई.पू. २६६ से २३२ ई. पू. है, यह तथ्य पूर्णतः इतिहास-सिद्ध है। &amp;lsquo;बुद्धचरित&amp;rsquo; के अन्त में अशोक का उल्लेख होने के कारण यह निश्चित होता है कि अश्वघोष अशोक के परवर्ती थे।&#xA;चीनी परम्परा अश्वघोष को कनिष्क का दीक्षा-गुरु मानने के पक्ष में है। अश्वघोष कृत &amp;lsquo;अभिधर्मपिटक&amp;rsquo; की विभाषा नाम्नी एक व्याख्या भी प्राप्त होती है जो कनिष्क के ही समय में रची गयी थी।&#xA;अश्वघोषरचित &amp;lsquo;शारिपुत्रप्रकरण&amp;rsquo; के आधार पर प्रो. ल्यूडर्स ने इसका रचनाकाल हुविष्क का शासनकाल स्वीकार किया है। हुविष्क के राज्यकाल में अश्वघोष की विद्यमानता ऐतिहासिक दृष्टि से अप्रामाणिक है। इनका राज्यारोहणकाल कनिष्क की मृत्यु के बीस वर्ष के बाद है । हुविष्क के प्राप्त सिक्कों पर कहीं भी बुद्ध का नाम नहीं मिलता, किन्तु कनिष्क के सिक्कों पर बुद्ध का नाम अंकित है। कनिष्क बौद्धधर्मावलम्बी थे और हुविष्क ब्राह्मण धर्म का अनुयायी था। अतः अश्वघोष का उनके दरबार में विद्यमान होना सिद्ध नहीं होता।&#xA;कालिदास तथा अश्वघोष की रचनाओं का तुलनात्मक अध्ययन करने के पश्चात यह निष्कर्ष निकलता है कि अश्वघोष कालिदास के परवर्ती थे। कालिदास की तिथि प्रथम शताब्दी ई. पू. स्वीकार करने से यह मानना पड़ता है कि दोनों रचनाओं में जो साम्य परिलक्षित होता है उससे कालिदास का ऋण अश्वघोष पर सिद्ध होता है। अश्वघोष के ऊपर कालिदास का प्रभूत प्रभाव पड़ा था, इसका प्रत्यक्ष प्रमाण यह है कि कालिदास ने कुमारसंभव और रघुवंश में जिन श्लोंकों को लिखा, उन्हीं का अनुकरण अश्वघोष ने बुद्ध चरित में किया है। कालिदास ने विवाह के बाद प्रत्यागत शिव-पार्वती को देखने के लिए उत्सुक कैलास की ललनाओं का तथा स्वयम्बर के अनन्तर अज और इन्दुमती को देखने के लिए उत्सुक विदर्भ की रमणियों का क्रमशः कुमारसंभव तथा रघुवंश में जिन श्लोकोंकाव्य-खण्डलेशन पानामा द्वारा वर्णन किया है, उन्हीं के भावों के माध्यम से अश्वघोष ने भी राजकुमार सिद्धार्थ को देखने के लिए उत्सुक कपिलवस्तु की सुन्दरियों का वर्णन किया है। बुद्धचरित का निम्नश्लोक&#xA;वातायनेभ्यस्तु विनिःसृतानि परस्परायासितकुण्डलानि।&#xA;स्त्रीणां विरेजुर्मुखपङ्कजानि सक्तानि हर्येष्विव पङ्कजानि ।। Pा कि&#xA;__(बु.च. ३१६)&#xA;कुमारसंभव तथा रघुवंश के निम्नश्लोक&#xA;तासा मुखैरासवगन्धगर्भाप्तान्तरा सान्द्रकुतूहलानाम् । विलोलनेत्रभ्रमरैर्गवाक्षाः सहस्रपत्राभरणा इवासन्।&#xA;(कु. सं. ७६२, रघु. ७।११) की प्रतिच्छाया है। उपर्युक्त श्लोकद्धय के तुलनात्मक अध्ययन से यह सिद्ध होता है कि अश्वघोष कालिदास के ऋणी थे, क्योंकि जो मूल कवि होता है वह अपने सुन्दर भाव को अनेकत्र व्यक्त करता है। उस भाव का प्रचार-प्रसार चाहता है इसीलिए कालिदास ने कुमारसंभव और रधुवंश में अपने भाव को दुहराया है। परन्तु अश्वघोष ने कालिदास का अनुकरण किया है। अतः उन्होंने एक ही बार इस भाव को लिया है। फलतः अश्वघोष कालिदास से परवर्ती हैं।&lt;/li&gt;&#xA;&lt;/ul&gt;</description>
    </item>
    <item>
      <title>०२ व्यक्तित्व तथा कर्तृत्व</title>
      <link>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/04_kAvya/03_mahAkavi_ashvaghoSha_aura_bauddha_kAvya-parampa/02_vyaktitva_tathA_kartRtva/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/04_kAvya/03_mahAkavi_ashvaghoSha_aura_bauddha_kAvya-parampa/02_vyaktitva_tathA_kartRtva/</guid>
      <description>&lt;p&gt;संस्कृत के प्रथम बौद्ध महाकवि अश्वघोष के जीवनवृत्त से सम्बन्धित अत्यल्प विवरण ही प्राप्त है। &amp;lsquo;सौन्दरनन्द&amp;rsquo; नामक महाकाव्य की पुष्पिका से ज्ञात होता है कि इनकी माता का नाम सुवर्णाक्षी था तथा ये साकेत (अयोध्या) के निवासी थे। ये महाकवि के अतिरिक्त &amp;lsquo;भदन्त&amp;rsquo;, &amp;lsquo;आचार्य&amp;rsquo; तथा &amp;lsquo;महावादी&amp;rsquo; आदि उपाधियों से विभूषित थे। उनके काव्यों की&#xA;अन्तरंग परीक्षा से ज्ञात होता है कि वे जाति से ब्राह्मण थे तथा वैदिक साहित्य, महाभारत-रामायण के मर्मज्ञ विद्वान् थे। उनका &amp;lsquo;साकेतक&amp;rsquo; होना इस तथ्य का परिचायक है कि उन पर रामायण का व्यापक प्रभाव था। की सम्राट् कनिष्क के राजकवि अश्वघोष बौद्ध धर्म के कट्टर अनुयायी थे। इनकी रचनाओं पर बौद्ध धर्म एवम् गौतमबुद्ध के उपदेशों का पर्याप्त प्रभाव परिलक्षित होता है। अश्वघोष ने धर्म का प्रसार करने के उद्देश्य से ही कविता लिखी थी। अपनी कविता के&#xA;S&#xA;REATED&#xA;१. आर्य सवर्णाक्षीपत्रस्य साकेतकस्य भिक्षोराचार्य भदन्ताश्वघोषस्य महाकवेर्महावादिनः&#xA;कृतिरियम्। (अश्वघोष-सौन्दरनन्द की पुष्पिका)&#xA;महाकवि अश्वघोष और बौद्ध काव्य-परम्परा विषय में अश्वघोष की सुस्पष्ट उद्घोषणा है कि &amp;ldquo;इत्येषा व्युपशान्तये न रतये मोक्षार्थगर्भाकृतिः&#xA;अर्थात् मुक्ति की चर्चा करनेवाली यह कविता शान्ति के लिए है, विलास के लिए नहीं। काव्य-रूप में यह इसलिए लिखी गई है ताकि अन्यमनस्क श्रोता को अपनी ओर आकृष्ट कर सके।&#xA;अश्वघोष बौद्ध-दर्शन-साहित्य के प्रकाण्ड पण्डित थे। इनकी गणना उन कलाकारों की श्रेणी में की जाती है जो कला की यवनिका के पीछे छिपकर अपनी मान्यताओं को प्रकाशित करते हैं। इन्होंने कविता के माध्यम से बौद्ध धर्म के सिद्धान्तों का विवेचन कर जनसाधारण के लिए सरलता तथा सरलतापूर्वक सुलभ एवम् आकर्षक बनाने का सफल प्रयास किया है। इनकी समस्त रचनाओं में बौद्धधर्म के सिद्धान्त प्रतिबिम्बित हुए हैं। भगवान् बुद्ध के प्रति अपरिमित आस्था तथा अन्य धर्मों के प्रति सहिष्णुता महाकवि अश्वघोष के व्यक्तित्व की अन्यतम विशेषता है। अश्वघोष कवि होने के साथ ही संगीत मर्मज्ञ भी थे। उन्होंने अपने विचारों को प्रभावशाली बनाने के लिए काव्य के अतिरिक्त गीतात्मकता को प्रमुख साधन बनाया।&#xA;बहुमुखी प्रतिभा के धनी तथा संस्कृत के बहुश्रुत विद्वान् महाकवि अश्वघोष में शास्त्र और काव्य-सर्जन की समान प्रतिभा थी। उनके व्यक्तित्व में कवित्व तथा आचार्यत्व का मणिकांचन संयोग था। उन्होंने वजसूची, महायान श्रद्धोत्पादशास्त्र तथा सूत्रालंकार अथवा कल्पनामण्डितिका नामक धर्म और दर्शन विषयों के अतिरिक्त शारिपुत्रप्रकरण नामक एक रूपक तथा बुद्धचरित तथा सौन्दरनन्द नामक दो महाकाव्यों की भी रचना की। इन रचनाओं में बुद्धचरित महाकवि अश्वघोष का कीर्तिस्तम्भ है। इसमें कवि ने तथागत के सात्त्विक जीवन का सरल और सरस वर्णन किया है। &amp;lsquo;सौन्दरनन्द&amp;rsquo; अश्वघोषप्रणीत द्वितीय महाकाव्य है। इसमें भगवान बुद्ध के अनुज नन्द का चरित वर्णित है। इन रचनाओं के माध्यम से बौद्ध धर्म के सिद्धान्तों का विवेचन कर उन्हें जनसाधारण के लिए सुलभ कराना ही महाकवि अश्वघोष का मुख्य उद्देश्य था। इनकी समस्त रचनाओं में बौद्ध धर्म के सिद्धान्त सुस्पष्ट रूप से प्रतिबिम्बित हैं। अश्वघोषप्रणीत महाकाव्यों में बुद्धचरित अपूर्ण&#xA;तथा सौन्दरनन्द पूर्ण रूप में मूल संस्कृत में उपलब्ध है।&lt;/p&gt;</description>
    </item>
    <item>
      <title>०३ बुद्धचरितम्</title>
      <link>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/04_kAvya/03_mahAkavi_ashvaghoSha_aura_bauddha_kAvya-parampa/03_buddhacharitam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/04_kAvya/03_mahAkavi_ashvaghoSha_aura_bauddha_kAvya-parampa/03_buddhacharitam/</guid>
      <description>&lt;p&gt;बुद्धचरित महाकवि अश्वघोष की कवित्व-कीर्ति का आधार स्तम्भ है, किन्तु दुर्भाग्यवश यह महाकाव्य मूल रूप में अपूर्ण ही उपलब्ध है। २८ सों में विरचित इस महाकाव्य के द्वितीय से लेकर त्रयोदश सर्ग तक तथा प्रथम एवम् चतुर्दश सर्ग के कुछ अंश ही मिलते हैं। इस महाकाव्य के शेष सर्ग संस्कृत में उपलब्ध नहीं हैं। इस महाकाव्य के पूरे २८ सर्गों&#xA;१. सौन्दरनन्द १८६३ २. Kelth- History of Sanskrit Literature, Page 56&#xA;७६&#xA;काव्य-खण्ड&#xA;का चीनी तथा तिब्बती अनुवाद अवश्य उपलब्ध है। महाकाव्य का आरम्भ बुद्ध के गर्भाट न से तथा बुद्धत्व-प्राप्ति में इसकी परिणति होती है। यह महाकाव्य भगवान् बुद्ध के संघर्षमय सफल जीवन का ज्वलन्त, उज्ज्वल तथा मूर्त चित्रपट है। इसका चीनी भाषा में अनवाद पांचवीं शताब्दी के प्रारम्भ में धर्मरक्ष, धर्मक्षेत्र अथवा धर्माक्षर नामक किसी भारतीय विद्वान् ने ही किया था तथा तिब्बती अनुवाद नवीं शताब्दी से पूर्ववर्ती नहीं है। इसकी कथा का रूप-विन्यास वाल्मीकिकत रामायण से मिलता-जुलता है। तः बुद्धचरित २८ सर्गों में था जिसमें १४ सर्गों तक बुद्ध के जन्म से बुद्धत्व-प्राप्ति तक का वर्णन है। यह अंश अश्वघोषकृत मूल संस्कृत सम्पूर्ण उपलब्ध है। केवल प्रथम सर्ग के प्रारम्भ सात श्लोक और चतुर्दश सर्ग के बत्तीस से एक सौ बारह तक (८१ श्लोक) मूल में नहीं मिलते हैं। चौखम्बा संस्कृत सीरीज तथा चौखम्बा विद्याभवन की प्रेरणा से उन श्लोकों की रचना श्री रामचन्द्रदास ने की है। उन्हीं की प्रेरणा से इस अंश का अनुवाद भी किया गया है।&#xA;१५ से २८ सर्गों की मूल संस्कृत प्रति भारत में बहुत दिनों से अनुपलब्ध है। उसका अनुवाद तिब्बती भाषा में मिला था। उसके आधार पर किसी चीनी विद्वान् ने चीनी भाषा में अनुवाद किया तथा आक्सफोर्ट विश्वविद्यालय से संस्कृत अध्यापक डाक्टर जॉन्सटन ने उसे अंग्रेजी में लिखा। इसका अनुवाद श्रीसूर्यनारायण चौधरी ने हिन्दी में किया है, जिसको श्रीरामचन्द्रदास ने संस्कृतपद्यमय काव्य में परिणत किया है।&#xA;बुद्धचरित और सौन्दरनन्द महाकाव्य के अतिरिक्त अश्वघोष के दो रूपक-शारिपुत्रप्रकरण तथा राष्ट्रपाल उपलब्ध हैं। इसके अतिरिक्त अश्वघोष की जातक की शैली पर लिखित &amp;lsquo;कल्पना मण्डितिका&amp;rsquo; कथाओं का संग्रहग्रन्थ है।।&lt;/p&gt;</description>
    </item>
    <item>
      <title>०४ रससृष्टि</title>
      <link>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/04_kAvya/03_mahAkavi_ashvaghoSha_aura_bauddha_kAvya-parampa/04_rasasRShTi/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/04_kAvya/03_mahAkavi_ashvaghoSha_aura_bauddha_kAvya-parampa/04_rasasRShTi/</guid>
      <description>&lt;p&gt;निर्वेद और शान्तरस की प्रधानता होते हुए भी अश्वघोष के दोनों ही महाकाव्यों में सभी रसों का यथोचित परिपाक हुआ है। बुद्धचरित के चौथे और पांचवें अंकों में स्त्रियों की कामोद्दीपक चेष्टाओं के वर्णन में अश्वघोष ने श्रृंगार की सारी सामग्री संजो दी है। उसी प्रकार सौन्दरनन्द में सुन्दरी और नन्द के प्रगाढ़ अनुराग और निर्भर विलास का चित्रण भी प्रभविष्णु है, भले ही अश्वघोष ने इसे मात्र पूर्व-पक्ष की दृष्टि से किया हो। बुद्धचरित के षष्ठ सर्ग में छन्दक की निश्छल मार्मिक उक्तियाँ और प्रलाप, इसके आगे यशोधरा की करुणा, सौन्दरनन्द में नन्द के वापस न आने पर सुन्दरी की हृदयभेदी उक्तियाँ- करुणरस की सृष्टि करती हैं। बीभत्स रस का प्रयोग तो शान्तरस के परिपोष के लिये अश्वघोष ने बहुत सधे हुए ढंग से किया है। इस दृष्टि से बुद्धचरित के पंचम सर्ग में सोती हुई स्त्रियों का उनका वर्णन संस्कृत महाकाव्य-परंपरा में एक उल्लेखनीय प्रसंग है, और यह वाल्मीकि द्वारा लंका के राजप्रासाद में अर्धरात्रि में सोती स्त्रियों का हनुमान् के द्वारा अवलोकन के प्रसंग के समकक्ष है। दोनो ही प्रसंगों में नायक निर्वेद और तटस्थ भाव से सोती हुई सुंदरियों के समुदाय को देखते हैं। अश्वघोष ने यहां बाहरी रूप में छिपी कुरूपता और तथाकथित सौंदर्य की बीभत्सता का जो निदर्शन कराया है, वह संस्कृत कविता में अप्रतिम ही कहा जा सकता है।&#xA;सौन्दरनन्द भावनाओं के घात-प्रत्याघात और अन्तर्द्वन्द्व के चित्रण की दृष्टि से संस्कृत महाकाव्यों के बीच एक अनूठी कृति ही कही जा सकती है। नन्द के मन में चलते&#xA;महाकवि अश्वघोष और बौद्ध काव्य-परम्परा प्रवृत्ति और निवृत्ति के बीच अन्तःसंघर्ष को अश्वघोष ने बहुत अनुभूतिप्रवण और संवेदनमय अभिव्यक्ति दी है। यह कार्की है अश्वघोष के दोनों महाकाव्यों का एक दुर्लभ पक्ष है- उदात्त की अभिव्यक्ति। दोनों महाकाव्यों के केंद्र में महात्मा बुद्ध का पावन, धीर और गंभीर व्यक्तित्व है। वस्तुतः अश्वघोष के संपूर्ण काव्य की प्रेरणा और शक्ति बुद्ध के प्रति उनकी सुदृढ़ और गहन आस्था ही है। एक युगद्रष्टा इतिहासपुरुष के चरित्र पर महाकाव्यरचना करके अश्वघोष ने यथार्थ में अपने महाकाव्यों को महत्ता दी है। अश्वघोष के काव्य की आस्वादभूमि को उनकी इस उदात्त चारित्रिक सृष्टि और बुद्ध के प्रति गहरी श्रद्धा के परिप्रेक्ष्य में समझने पर ही उनके काव्य की असाधारणता जानी जा सकती है। वास्तव में जीवनदर्शन को कविता की भाषा में प्रकट करने के दर्लभ वैशिष्ट्य के कारण अश्वघोष का महत्त्व है।&lt;/p&gt;</description>
    </item>
    <item>
      <title>०५ मातृचेट</title>
      <link>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/04_kAvya/03_mahAkavi_ashvaghoSha_aura_bauddha_kAvya-parampa/05_mAtRcheTa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/04_kAvya/03_mahAkavi_ashvaghoSha_aura_bauddha_kAvya-parampa/05_mAtRcheTa/</guid>
      <description>&lt;p&gt;बौद्ध कवि मातृचेट के जीवन चरित की अधिकांश बातें अज्ञात हैं। उनमें से केवल एक ही निःसन्दिग्ध बात प्रकाशपथ में आयी है और वह है इनकी महाराज कनिष्क की समकालिकता। कनिष्क ने बौद्धधर्म के दिव्य उपदेशों को सुनने की इच्छा से जब मातृचेट को अपनी राजसभा में बुलाया, तब अत्यन्त वृद्ध होने के कारण कवि ने अपनी असमर्थता प्रकट की और बौद्ध धर्म के प्रशस्त सिद्धान्तों का विवरणमय पद्यात्मक पत्र कनिष्क के पास भेजा। ८५ पद्यों का लघु काव्यमय यह &amp;lsquo;महाराज कनिक लेख&amp;rsquo; आज भी तिब्बती भाषा में अनूदित होकर सुरक्षित है। कतिपय विद्वान् मातृचेट को अश्वघोष और नागार्जुन से पश्चाद्वर्ती मानते हैं और इनके समकालिक राजा कनिक (कनिष्क) को कनिष्क द्वितीय बतलाते हैं।&#xA;ग्रन्थ-अपने दो स्तोत्रग्रन्थों के कारण मातृचेट बौद्धजगत् में स्तुतिकार की महनीय ख्याति से विभूषित हैं (१) वर्णार्हवर्णस्तोत्र चार सौ पद्यों में निबद्ध स्तुतिकाव्य है। इसका तिब्बती अनुवाद आज&#xA;भी प्राप्त है। इसमें १२ परिच्छेद हैं, जिनमें तथागत की भव्य और नितान्त सुन्दर&#xA;स्तुति की गई है। समग्र ग्रन्थ अनुष्टुप् छन्द में निबद्ध है। म (२) अध्यर्थशतक&amp;rsquo; यह डेढ़ सौ अनुष्टुप् छन्दों में निबद्ध बुद्धस्तुति मातृचेट की सर्वप्रधान&#xA;रचना है, जिसकी लोकप्रियता तथा व्यापकता का परिचय इसके अनुवादों से मिल जाता है। चीनी तथा तिब्बती भाषा में अनूदित होने के अतिरिक्त मध्य एशिया की&#xA;१. आचार्य बलदेव उपाध्याय, संस्कृत साहित्य का इतिहास पृ. १७७ । २. अंग्रजी अनुवाद के लिए द्रष्टव्य-इ.ए. भाग ३४, १६०५.प.१४५ ३. ग्रन्थ का मूल संस्कृत पाळ बिहार एण्ड उड़ीसा रिसर्च पत्रिका भाग २३,&#xA;खण्ड ४ (१९३७) में प्रकाशित हुआ है।&#xA;म मता काव्य-खण्ड काम &amp;lsquo;तोखारी&amp;rsquo; भाषा में भी इसके अनुवाद का अवशेष इसकी महती ख्याति का पर्याप्त परिचायक है। १३ विभागों में विभक्त यह स्तुतिकाव्य परवर्ती कवियों के लिए&#xA;प्रेरणादायक था। जैनसमुदाय के अनेक महनीय आचार्यों ने इस स्तुतिकाव्य के फला आधार पर नवीन स्तुतिकाव्यों की रचना की। समन्तभद्र का &amp;lsquo;स्वयंभूस्तोत्र&amp;rsquo; और&#xA;मा हेमचन्द्र का &amp;lsquo;वीतरागस्तोत्र&amp;rsquo; मातृचेट के आदर्श तथा आधार पर निश्चित रूप से Fmनिर्मित हुए हैं। मातृचेट तथा हेमचन्द्र के पद्यों में तो घनिष्ठ भावसाम्य है ।&#xA;समीक्षण-मातृचेट के स्तुतिकाव्य की भाषा अत्यन्त सरल, प्रसन्न, आडम्बरहीन और कृत्रिमता से परे है। इनमें तथागत के आध्यात्मिक जीवन और उनके नैतिक उपदेशों का रुचिर वर्णन है। काव्य के अधिकांश पचों में कविहृदय की सरलता, सत्यता और भावग्राहिता का मनोरम चित्र सहृदयों को मन्त्रमुग्ध कर देता है। तथागत-धर्म के विपुल प्रसार की मङ्गल कामना ही कवि की हार्दिक भावना है। मातृचेट के स्तुतिकाव्य में हृदय को छू लेने की विलक्षण क्षमता है, तथागत के उच्च सिद्धान्तों को सुबोध शब्दों में प्रकट करने की अद्भुत शक्ति है। बौद्ध आचार्यों तथा जैन-सूरियों को स्तुति काव्य लिखने की प्रशस्त प्रेरणा देने के कारण मातृचेट को स्तुतिकाव्य का जनक माना जा सकता है। तथागत की स्तुति में मातृचेट की निम्न उक्ति में विरोधाभास की सुन्दर छटा द्रष्टव्य है&#xA;पराथैकान्तकल्याणी कामं स्वाश्रयनिष्ठुरा। साहिरी&#xA;त्वय्येव केवलं नाथ करुणाऽकरुणाऽभवत् ।। (अध्यर्थशतक ६४) * हे नाथ! आपकी करुणा परोपकार के सम्पादन में एकान्तरूप से संलग्न है, किन्तु आश्रयरूपी अपने शरीर के प्रति अत्यन्त निष्ठुर है। अतः आपकी करुणा स्वतः करुण होते हुए भी करुणाविहीन है।&#xA;साग अश्वघोष की विपुल प्रसिद्धि ने मातृचेट की कीर्ति को ढक दिया फलतः चीनी परम्पराओं में दोनों में अभिन्ता सिद्ध होने लगी, परन्तु दोनों बौद्धकवि समकालिक होने पर भी भिन्न-भिन्न व्यक्ति थे, यह निःसंदिग्ध तथ्य है। किसी&lt;/p&gt;</description>
    </item>
    <item>
      <title>०६ काव्यसौन्दर्य</title>
      <link>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/04_kAvya/03_mahAkavi_ashvaghoSha_aura_bauddha_kAvya-parampa/06_kAvyasaundarya/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/04_kAvya/03_mahAkavi_ashvaghoSha_aura_bauddha_kAvya-parampa/06_kAvyasaundarya/</guid>
      <description>&lt;p&gt;बुद्धघोष के महाकाव्य में अश्वघोष की भाषा का वैविध्य, बलशालिता और गत्यात्मकता नहीं है। इसकी अपेक्षा उसमें लालित्य और मसृणता अधिक है। भाषा के परिष्कार और सौष्ठव का कवि ने आद्यन्त एकरूपता के साथ निर्वाह किया है। अश्वघोष की अपेक्षा बुद्धघोष का कवित्व परवर्ती अलंकृत महाकाव्यों की शैली के अधिक निकट है, विशेष रूप से उन्होंने कल्पनाओं का जो रमणीय संसार अपने वर्णनों में रचा है, उसमें उत्प्रेक्षा और रूपकों की संयोजना ने चार चांद लगा दिये हैं। उदाहरण के लिये कपिलवस्तु के प्रासाद का यह वर्णन -&#xA;यदिन्द्रनीलोपलकुटिमेषु प्रविष्टभाजां प्रथमेन्दुलेखाम्। RT मृणालखण्डस्पृहया मरालाश्चञ्चुपुटैश्चुम्बितुमुत्सहन्ते।। -२१५&#xA;EE&#xA;महाकवि अश्वघोष और बौद्ध काव्य-परम्परा इंद्रनील (नीलम) से बने महल के फर्श पर जब चंद्रमा की पहली किरण पड़ती है, तो हंस उसे कमलनाल का टुकड़ा समझ कर चोंच से उठाने लगते हैं।&#xA;इसी प्रकार वर्षा के बादलों से अभिषिक्त शरद् के मेघों का उत्तरीय धारण किये हुए चंद्रमा की किरणों रूपी चंदन का लेप लगाये और तारों का हार पहने हुए दिशा नायिकाओं का यह रूप भी दर्शनीय है&#xA;कालजमीन पर पिता नमः कृताभिषेकाः प्रथमं घनाम्बुभिधृतोत्तरीयाः शरदभ्रसञ्चयैः। चिया विकार&#xA;कि विलिप्तगात्रयः शशिरश्मिचन्दनैर्दिशो दधुस्तारकहारयष्टिकाम् ।। (५।४७) ।&#xA;यद्यपि बुद्धघोष भी अश्वघोष की भांति भगवान् बुद्ध के प्रति श्रद्धाभाव से अभिप्रेरित हैं, पर उनकी बुद्ध की छवि में भी व्यक्तित्व की महनीयता और उदारता के साथ उपयुक्त लालित्य विविधवर्णी सौन्दर्यच्छटा का समन्वय है। उदाहरण के लिए शिष्ट की प्रसन्नपूर्णावलयाभिरामं ज्योतिर्मयं तस्य मुखारविन्दम् । जया की&#xA;भूयिष्ठमन्तर्गतचन्द्रलेखां बालार्कबिम्बश्रियमाततान ।। -३।६० परि हिलात का सिद्धार्थ के ललाट पर ऊर्णावलय (भौहों के बीच रोओं का घेरा) तथा मुखारविन्द के संयोग को कवि ने बालसूर्य के भीतर चन्द्रलेखा के योग से उपमित किया है।&#xA;निष्चय ही बुद्धघोष का महाकाव्य कालिदास और अश्वघोष के पश्चाद्वर्ती महाकाव्यपरंपरा की एक अत्यंत महत्त्वपूर्ण कड़ी है। यह महाकाव्य अलङ्कृत शैली का सरस रमणीय उदाहरण है। उपमा और उत्प्रेक्षा बुद्धघोष का प्रिय अलंकार प्रतीत होता है। इसका कवि ने सर्वाधिक प्रयोग किया है। अलंकारों के रमणीय प्रयोग की दृष्टि से यह एक सुन्दर काव्य&#xA;है।&#xA;अलंकारों की भांति कवि की छन्दोयोजना भी उत्कृष्ट है। बुद्धघोष ने पद्यचूड़ाणि में इन्द्रवज्रा, मालिनी, वसन्ततिलका, वियोगिनी, उपजाति, शालिनी, मन्दाक्रान्ता, शार्दूलविक्रीडित, अनुष्टुप, पुष्पिताग्रा तथा वंशस्थ आदि विविध छन्दों का सुन्दर प्रयोग किया है। पद्यचूडामणि का नवम सर्ग पूरा का पूरा अनुष्टुप् छन्द में निबद्ध है। प्रत्येक सर्ग के अन्त में कवि ने छन्द-परिवर्तन किया है। प्रसाद-गुण-बहुल इस महाकाव्य में माधुर्य एवं ओजोगुण की भी अत्यन्त सजीव योजना है। शान्तरस की प्रधानता होने पर भी यत्र-तत्र श्रृंगार तथा वीर रस की भी इस महाकाव्य में सशक्त अभिव्यक्ति हुई है।&#xA;बुद्धघोष पर महाकवि कालिदास तथा अश्वघोष का व्यापक प्रभाव परिलक्षित होता है। पद्यचूडामणि के अनेक वर्णन कालिदासकृत रघुवंश तथा अश्वघोषकृत बुद्धचरित महाकाव्य से मिलते-जुलते हैं। नगर, पर्व, ऋतु,जलक्रीड़ा, सूर्यास्त तथा नदी-वर्णन के अतिरिक्त दोहद-वर्णन और बालावताराश्चर्य-वर्णन इस दृष्टि से तुलनीय हैं।&lt;/p&gt;</description>
    </item>
    <item>
      <title>०७ अन्य बौद्ध महाकाव्य</title>
      <link>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/04_kAvya/03_mahAkavi_ashvaghoSha_aura_bauddha_kAvya-parampa/07_anya_bauddha_mahAkAvya/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/04_kAvya/03_mahAkavi_ashvaghoSha_aura_bauddha_kAvya-parampa/07_anya_bauddha_mahAkAvya/</guid>
      <description>&lt;p&gt;बौद्ध धर्म से प्रेरित या इस परंपरा से विषयवस्तु लेकर लिखित शिवस्वामी का महाकाव्य &amp;lsquo;कफ्फिणाभ्युदय&amp;rsquo; सुप्रसिद्ध है। इस महाकाव्य का परिचय आगामी अध्याय में दिया&#xA;जा रहा है।&#xA;क्षमेंन्द्र ने अपनी &amp;lsquo;बोधिसत्त्वावदानकल्पलता&amp;rsquo; में बौद्धों के अवदानसाहित्य की संपन्न परंपरा को समेटने का श्लाध्य प्रयास किया है। इसमें बोधिसत्त्वविषयक कथाओं का क्षेमेन्द्र ने संचय करके एक बृहत् काव्य में अनेक प्रसंगों को समाहित कर लिया है। संग्रह की दृष्टि से रामायणमञ्जरी तथा भारतमञ्जरी और बृहत्कथामञ्जरी के समान ही क्षेमेन्द्र का यह प्रयास भी बड़ा महत्त्वपूर्ण है।&#xA;महाकवि क्षेमेन्द्र का परिचय महाकाव्यविषयक अगले अध्याय में प्रस्तुत है। &amp;lsquo;बोधिसत्त्वावदानकल्पलता&amp;rsquo; यद्यपि पूरी तरह महाकाव्य के लक्षणों का अनुगमन नहीं करती, पर बोधिसत्त्व के एक महनीय व्यक्तित्व के विविध प्रसंगों में अनुस्यूत होने के कारण इसमें&#xA;एकवाक्यता और अन्विति है और महाकाव्यवत् महत्त्व इसे दिया जाना चाहिये।&lt;/p&gt;</description>
    </item>
  </channel>
</rss>
