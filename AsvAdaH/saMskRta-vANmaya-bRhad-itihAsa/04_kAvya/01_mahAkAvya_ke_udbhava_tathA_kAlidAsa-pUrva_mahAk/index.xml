<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०१ महाकाव्य के उद्भव तथा कालिदास-पूर्व महाकाव्य-परम्परा on काव्ये विश्वासटिप्पन्यः</title>
    <link>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/04_kAvya/01_mahAkAvya_ke_udbhava_tathA_kAlidAsa-pUrva_mahAk/</link>
    <description>Recent content in &#43;०१ महाकाव्य के उद्भव तथा कालिदास-पूर्व महाकाव्य-परम्परा on काव्ये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/04_kAvya/01_mahAkAvya_ke_udbhava_tathA_kAlidAsa-pUrva_mahAk/index.xml" rel="self" type="application/rss+xml" />
    <item>
      <title>०१ ऋग्वेद में महाकाव्य के तत्त्व</title>
      <link>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/04_kAvya/01_mahAkAvya_ke_udbhava_tathA_kAlidAsa-pUrva_mahAk/01_Rgveda_meM_mahAkAvya_ke_tattva/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/04_kAvya/01_mahAkAvya_ke_udbhava_tathA_kAlidAsa-pUrva_mahAk/01_Rgveda_meM_mahAkAvya_ke_tattva/</guid>
      <description>&lt;p&gt;सभ्यता के उषःकाल में, जब भी मनुष्य ने आनन्द विभोर होकर सम्मिलित नृत्य किया होगा, तभी उसके मुख से अचानक गीत फूट पड़े होंगे, जिनमें कुछ लयबद्वता रही होगी और कुछ छन्दोबद्धता का भी योग रहा होगा। सहस्राब्दियों पूर्व जब सभ्यता का विकास हुआ तब मनुष्य ने उत्सव के प्रसंगों या धार्मिक यज्ञ-याग आदि के प्रसंगों में नृत्य-गान किये होंगे और उन्मुक्त प्रकृति के चमत्कारी दृश्यों को अपना विषय बनाया होगा। इसी क्रम में, उसने अपने गीतों की परम्परा चलायी होगी साथ ही, कबीलों में बँटे लोगों की जीविका की तलाश में परस्पर युद्ध हुए होंगे और अपने हार-जीत के प्रसंगों की तथा शूर-वीरों की प्रशस्ति में उसने गाथाएँ निर्मित की होंगी, जो कबीलों में मौखिक परम्परा में सहस्रों वर्षों तक सुरक्षित रही होंगी। इस प्रकार एक ओर छन्द एवं लय से सम्पृक्त गीतों&#xA;और दूसरी ओर गाथाचक्रों का विकास होता रहा होगा। 1. आर्यों का सबसे प्राचीन ग्रन्थ ऋग्वेद सम्भव है उसी विकसित धार्मिक गीत-परम्परा से जन्मा जिसमें धार्मिक यज्ञ-याग के अवसर पर, प्रकृति के तत्वों के देवीकरण के फल स्वरूप आह्वान के मन्त्र उपलब्ध होते हैं। इसमें सन्देह नहीं कि ऋग्वेद के मन्त्र कविता के रूप में स्वीकृति नहीं पा सके हैं, किन्तु उनमें निहित मानवीय भावों की सहज अभव्यिक्ति को देखकर तथा उपमा आदि अलंकारों का अनुभव कर उनके कवित्व पक्ष को स्वीकार करने में संकोच का अवसर ही कहां रह जाता है? इन्द्र की स्तुति में वीर-रस और उषा के मन्त्रों में उसके सौन्दर्य की निराली छटा में उद्रिक्त होने वाला श्रृगार सहृदय-समाज के लिए स्वानुभव गम्य तो हैं ही, उन स्वतः स्फूर्त मन्त्रों के रचनाकरों को कवि-ऋषि के रूप में मान्यता देने और उनकी वाणियों में कविता का सहज उल्लास स्वीकार करने में किसी प्रकार की बाधा भी नहीं है। इस प्रकार हम कह सकते हैं कि भले ही साक्षात् नहीं, किन्तु परम्परा से ही कविता का अवतरण ऋषि-कवियों के सूक्तों में ईसा से कई सहस्त्र वर्ष पूर्व ही हो चुका था।&#xA;जिस रूढ अर्थ में &amp;lsquo;महाकाव्य&amp;rsquo; को हम समझते हैं, उसके मूल बीज का अनुसन्धान ईसा से सहस्रों वर्ष पूर्व के इस वैदिक वाङ्मय में किया जा सकता है। सबसे प्राचीन &amp;lsquo;ऋग्वेद&amp;rsquo; नाना देवस्तुतियों का भण्डार है, अतः उसे एक स्तोत्र-संग्रह रूप में भी समझा जा सकता है, किन्तु वह स्तोत्र-संग्रह मात्र नहीं है। यद्यपि मन्त्रों के द्रष्टा &amp;lsquo;ऋषि&amp;rsquo; कहे गये हैं, तथापि उनका दूसरा पर्याय &amp;lsquo;कवि&amp;rsquo; भी है, उन ऋषि-कवियों की रचना के रूप में यदि हम ऋग्वेद&#xA;काव्य-खण्ड के मन्त्रों का आकलन करें, तो हमें आश्चर्यजनक रूप में कविता के अनेक तत्त्व परिलक्षित होंगे। हम जिन अर्थों में आज कविता को समझते हैं, उन अर्थों में भले ही उन ऋषि-कवियों के सूक्तों का आकलन नहीं किया जा सका है, फिर भी ऐसे अनेक सूक्त हैं, जिन्हें कवि-प्रतिभा की सहज अभिव्यक्ति मानने में संकोच नहीं होता।&#xA;वैदिक ऋषियों की वाणी उनके स्वच्छ एवं उल्लसित हृदय से सहज भाव से फूट कर निकली प्रतीत होती है। उनकी वाणी में उपमा जैसे अलंकारों का गुम्फन भी बड़ी सहजता के साथ मिलता है। ऐसा लगता है कि वैदिक ऋषियों की वाणी के माध्यम से कविता के अवतरण के साथ ही उपमा अलंकार भी अवतरित हुआ। स्वतः स्फूर्त सूक्तों को इस प्रकार निःसंकोच कविता की संज्ञा देने और ऋग्वेद को एक साहित्यिक कृति के रूप में परखने की आज जो प्रवृत्ति लक्षित होती है वह कुछ अस्वाभाविक नहीं। मम ऋषियों ने देवताओं को यज्ञ में पधारने के लिए आमन्त्रित किया है। उनके आमन्त्रण उनके भावोच्चछसित हृदय के उद्गार हैं और किसी न किसी छन्दोविधान की सीमा में उद्भुत है। देवताओं के स्वरूपवर्णन में भी एक विशेष भव्यता लक्षित होती है।&#xA;का हृदय की कोमल भावनाओं को अभिव्यक्ति देने में ऋषि-कवि किसी प्रकार के कृत्रिम वाग्जाल का आश्रय नहीं लेते। जहाँ एक ओर उषा के मन्त्रों में उनकी सौन्दर्य-दृष्टि झलकती है, तो इन्द्र के मन्त्र तेजस्विता से उद्दीप्त हैं। भावों की सहज अभिव्यक्तियों के पुंज ऋग्वेद को हम भले ही किसी रूढ़ अर्थ में &amp;lsquo;महाकाव्य&amp;rsquo; की संज्ञा से अभिहित न करें फिर भी वह एक &amp;lsquo;महत् काव्य&amp;rsquo; रूप में अवश्य आकलित किया जा सकता है, क्योंकि उसमें&#xA;सहज काव्य के गुण परिलक्षित होते है।&#xA;सामान्यतः, वैदिक ऋषियों को कवि के रूप में तथा उनके सूक्तों को कविता के रूप में आकलित करने की प्रवृत्ति परवर्ती आधुनिक अध्ययन का परिणाम है। यहाँ प्रकृति के साथ मानवीय संवेदना तदात्म होकर जैसे अभिव्यक्त हुई है और वह अभिव्यक्त कविता का सहन रूप धारण करती हुई लगती है। उषा से सम्बद्ध सूक्त को तो कवि-ऋषि की काव्य-चेतना का परमोत्कृष्ट उदाहरण एवं विश्व-काव्य का अनुपम एवं लघुतम उल्लास माना जा सकता है। इसी प्रकार सूर्य, पर्जन्य आदि के गीतों में भी प्रकृति की सुषमा अपनी समग्रता में उल्लसित हुई है। निश्चय ही ऋषि-कवियों ने &amp;lsquo;हम काव्य निर्माण करें इस भावना से कुछ कहा नहीं होगा। हो सकता है कि उनकी दृष्टि में कविता का कोई स्वरूप निर्धारित भी नहीं रहा हो, फिर भी उनकी वाणी कविता से ओतप्रोत ही नहीं, कवितारूप ही लगती है और वास्तव में जहाँ निर्माण के पूर्व जब भी सृजनकर्ता कवि या कलाकार के मन में एक आयोजन, एक जागरूकता एवं एक संविधानपरता बन जाती है, कविता वहाँ सहज भाव से स्फुरित नहीं हो पाती, और स्वतः स्फूर्त तो उस स्थिति में हो ही नहीं पाती। आगे के कवियों में निश्चित रूप से कविता के निर्माण से पूर्व एक आयोजन तथा एक जागरूता लक्षित होती है, जो उसे कविता की सहज स्थिति या स्तरीयता से बहुत कुछ&#xA;महाकाव्य के उद्भव तथा कालिदास-पूर्व महाकाव्य-परम्परा अवनत कर देती है। यदि ऐसा न भी माना जाय तो उसमें कृत्रिमता की झलक को निःसंकोच स्वीकार किया जा सकता है। 12 जब आदि कवि ने क्रौञ्च के वध से विलाप करती हुई क्रौञ्ची को सुना होगा तभी उनका करुणाई हृदय छन्दोमयी वाणी के रूप में द्रवित हुआ होगा और अनजाने में कविता&#xA;छ पड़ी होगी। किन्तु उनका सम्पूर्ण रामायण एक पूर्व आयोजित काव्य रचना है भले ही उसमें आदि कवि के सहज कवित्व का उद्गार आद्योपान्त लक्षित होता है, लेकिन फिर भी उसकी तुलना वैदिक ऋषि-कवियों की स्वतः स्फूर्त कविता से नहीं की जा सकती।&#xA;ऋषि-कवियों के सूक्तों में कविता की प्रायः सभी विधाओं का बीजन्यास आकलित किया जा सकता है। अनेक आख्यान-सूक्त हैं और यम-यमी आदि संवाद-सूक्त हैं, जिनमें महाकाव्य और नाटक के तत्त्व सूक्ष्मरूप से विद्यमान हैं। जिस प्रकार, शिशुपालवध&amp;rsquo; महाकाव्य के प्रथम सर्ग में महाकवि &amp;lsquo;माघ ने आकाश से उतरते हुए मुनि नारद का वर्णन करते हुए लिखा है कि पहले तो लगा कि एक प्रकाशपिण्ड सा नीचे की ओर चला आ रहा है। (चयस्त्विषामित्यवधारितं पुरा), फिर और कुछ नीचे आने पर लगा कि कोई शरीरी उतर रहा है(ततः शरीरीति विभाविताकृतिम् ), और फिर क्रम से अंगो के विभक्तरूप से दृष्टिगोचर होने पर नारद अपने रूप में पहचाने गए (क्रमादमु नारद इत्यबोधि सः ) ठीक इसी प्रकार कविता ऋग्वेदकाल में अपने में सम्पूर्ण काव्य-विधाओं के मूल बीज समेटे हुए अत्यन्त अस्फुट रूप में प्रतीत होती है और वाल्मीकि-काल में उसका रूप कुछ निखरा हुआ परिलक्षित होता है। यद्यपि ऋग्वेद के सभी सक्तों को न तो कविता की संज्ञा दी जा सकती है और न ही सभी सूक्तकारों को कवि माना जा सकता है, तथापि उसके अनेक सूक्त कविता हैं और उनके सूक्तकार के कवि होने में भी सन्देह नहीं है। राय यह भिन्न बात है कि परम्परा से हम उन सूक्तों को कविता के रूप में आकलित करने के अभ्यस्त नहीं रहे हैं। उन पर धार्मिकता कुछ इस प्रकार प्रभावी रही है कि हम उनके कवित्व-पक्ष की कल्पना से भी बचते रहे हैं। किन्तु अंतः प्रवेशपूर्वक, गहराई से आकलन के पश्चात् सूक्तों के कवित्व-पक्ष पर आधुनिक युग में, विशेष प्रकाश डाला गया है। प्रसिद्ध विद्वान् डॉ. मधुकर गो. माईणकर अपने एक व्याख्यान में कहते हैं- “न तो वहाँ कवि का कोई प्रयत्न है, जैसा कि भारवि, माघ आदि लौकिक कवियों के काव्य (के निर्माण) में परिश्रम देखा जाता है अथवा रचना-बन्ध का निर्माण देखा जाता है, उस प्रकार की स्थिति ऋग्वेद में नहीं है। क्योंकि ऋग्वेद के कवि आद्य ऋषि थे, अर्थ उनकी वाणी का अनुगमन करता है, अपौरुषेय काव्य में पुरुष के प्रयत्न की सम्भावना कहाँ होगी, कुछ लोगों का ऐसा विचार है, किन्तु जैसा कि मैं समझता हूँ ये वसिष्ठ, बामदेव आदि कवि ही थे जैसे&#xA;१, शिशुपालवध १.३ २. यह व्याख्यान ऋग्वेद कविविमर्शः के नाम से प्रकाशित हैकालिदास, भवभूति आदि। उनका किसी भी प्रकार से कोई भेद नहीं है अतः ऋग्वेद में पौरुषेय ही काव्य है।&amp;quot; रिक ऋग्वेद के कवियों के काव्य पुराण और नवीन भी होते थे और कवि भी प्राचीन तथा नवीन होते थे। &amp;lsquo;इन्द्रस्य नु वीर्याणि प्रवोचम्&amp;quot; (१.३२.१) कहकर ऋषि-कवि इन्द्र के पराक्रम का कुछ उसी प्रकार आख्यान करता है, जिस प्रकार आगे के कवियों ने राजस्तुति में पद्य लिखे। सप्तसिन्धु के प्रदेश में आर्यों का संघर्ष दास-दस्युओं के साथ इतिहास में विदित ही है। आर्यों का जीवन निश्चय ही स्थिर न था। उन्होंने परिभमण करते हुए उल्लसित होकर गान किया है अतः ऋग्वेद छन्दोमय है, अन्यथा वह गद्य-रचना के रूप में प्राप्त होता । वास्तव में मानव के आद्य-काव्य का स्फुरण पद्य के रूप में हुआ, जिसमें उसकी सहज भावाभिव्यक्ति लक्षित होती है। होगा डॉ. माईणकर ने अपने &amp;lsquo;व्याख्यान&amp;rsquo; में ऋग्वेद के कवियों के सम्बन्ध में विभिन्न पाश्चात्त्य विद्वानों के मत उद्धृत किए हैं। उनके अनुसार ऋग्वेद के कवि कौन थे? क्या वे संघर्षशील उग्र योद्धा थे अथवा यज्ञ-तन्त्र में कुशल पुरोहित या राजसभाओं को अलङ्कृत करने वाले राजाओं के बंदी मागध? कुछ विद्वानों के अनुसार प्रथम अवस्था में वर्तमान पुरोहितों ने इस काव्य की रचना की। उन्होंने देवताओं को प्रचलित अग्नि में बिछे कुश पर तथा सुत सोम में आमन्त्रित किया। देवता भी रथ पर अधिष्ठित होकर अथवा घोड़े पर चढ़कर आहुति स्वीकार करने के लिए प्रतिदिन अन्तरिक्ष से आकर यज्ञ स्थान में उपस्थित होते थे। मक&#xA;वैदिक ऋषि-कवियों में कवित्व की चेतना सहज भाव से उद्दीप्त थी, यह बात ऋग्वेद के अनेक सूक्तों के आकलन से स्पष्ट हो जाती है। इतना ही नहीं, कवित्व के नाना उपकरणों के प्रति भी उनमें जागरूकता थी। जैसे उनके द्वारा रसों का संविधान । यद्यपि उन्होंने शृगार, वीर या अद्भुत आदि नामों के सम्बन्ध में अपनी जानकारी नहीं व्यक्त की है, तथापि उन्हें कविता में उनकी स्थिति का आभास अवश्य था। क्या हम इन्द्र की स्तुतियों में वीररस का विधान नहीं अनुभव करते? आगे चलकर यही इन्द्र वीरता का प्रतीक बन गया। कालिदास प्रायः अपने द्वारा वर्णनीय राजाओं के प्रसंग में उन्हें इन्द्र के समान स्तर पर प्रतिष्ठित करते हैं। रघुवंश का &amp;lsquo;अर्धासनं गोत्रभिदोऽधितष्ठौ&amp;rsquo; कथन इसी बात का सकेत करता है। ऋग्वेद की &amp;lsquo;दाशराज्ञसूक्त&amp;rsquo; राजा दिवोदास और उनके प्रतिद्वन्द्वी के संघर्ष का चित्रण करता है, जो वीररस का एक अनुपम उदाहरण है। ऋषि-कवि गृत्समद ने शौर्य और वीर्य के प्रतीक इन्द्र की वीरता के वर्णन प्रस्तुत किए हैं। दशम मंडल में उर्वशी&#xA;और पुरूरवा का प्रणय-प्रसंग है, जिसमें विरही पुरूरवा की की उक्तियाँ हैं। यह प्रसंग विप्रलम्भ श्रृंगार की दृष्टि से आकलनीय है। यम-यमी संवाद में (१०।१०) शृङ्गार का आभास मिलता है। रस-विधान की ही भाँति अलङ्कार-विधान के प्रति भी वैदिक कवि जागरूक थे। यहाँ तक कि वैदिक &amp;lsquo;अरंकृत&amp;rsquo; शब्द &amp;lsquo;अलङ्कार&amp;rsquo; का ही मूल रूप समझा गया है। &amp;lsquo;ध्वन्यालोक&amp;rsquo; में आचार्य आनन्दवर्धन जिसे &amp;lsquo;अपृथग्यत्ननिर्वयं&amp;rsquo; कहते हैं, वास्तव में&#xA;HIEF&#xA;महाकाव्य के उद्भव तथा कालिदास-पूर्व महाकाव्य-परम्परा अलकार वैदिक कवियों की रचनाओं में सहज भाव से अनुस्यूत प्रतीत होते हैं। उनके नियोजन से उनकी वाणी अत्यन्त प्रभावशाली बन पड़ी है। न केवल उपमा और रूपक&#xA;अपितु अन्य अलंकार, जैसे अतिशयोक्ति, व्यतिरेक, समासोक्ति आदि भी वहाँ उपलब्ध होते हैं। आचार्य पं. बलदेव उपाध्याय ने कुछ ऐसे सूक्त उद्धृत किए हैं, जो प्रस्तुत में आलंकारिक प्रयोग की दृष्टि से आकलनीय हैं। जैसे उपमा अलंकार की छटा के लिए देखें&#xA;अनातेव पुंस एति प्रतीची गर्तारुगिव सनये धनानाम्। जायेव पत्य उशती सुवासा उषा होव नि रिणीते अप्सः।।&#xA;ऋ.वे.११ १२४ । ७ की उषा कभी भ्रातृहीन भगिनी के समान अपने दायमात्र को लेने के लिए पितृस्थानीय सूर्य के पास आती है तो कभी वह सुन्दर वस्त्र पहनकर पति को अपने प्रेम-पाश में बाँधने के लिए मचलने वाली सुन्दरी के समान पति के सामने अपने सुन्दर रूप को प्रकट करती है।&#xA;वैदिक कवियों के उपमान निश्चित रूप से उनके सहज वन्यजीवन को मूर्त करने वाले प्रतीत होते हैं। इन्द्र ने जब वृत्र पर बज से प्रहार किया तब रंभाती हुई गायों की भांति जल जोरों से बहता हुआ समुद्र की ओर चल पड़ा। सायंकाल बाहर से चरकर आने वाली रंभाती हुई गायों का दृश्य कवि अपने निकटवर्ती जीवन से लेता है, &amp;lsquo;वाश्रा इव धेनवः स्पन्दमानाः अञ्जः समुद्रमवजग्मुरापः&amp;rsquo; (१३२२) चत्वारि शृगास्त्रयोऽस्य पादा&amp;rsquo; (४५८३) ऋग्वेद का यह अतिशयोक्ति का एक प्रसिद्ध उदाहरण है, जिसे सायण ने यज्ञ की स्तुति मानी है, तो पतञ्जलि (महाभाष्यकार) ने शब्द की और काव्यमीमांसाकार राजशेखर ने काव्य-स्तुति मानी है। इसी प्रकार&#xA;इम द्वा सुपर्णा सयुजा सखाया समानं वृक्षं परिषस्वजाते।&#xA;तयोरन्यः पिप्पलं स्वाद्वत्ति अनश्नन्नन्यो अभि चाकशीति।।&#xA;मानवनि निक १५ १६४।२०। जाहिक दो सुन्दर पंखों वाले साथ रहने वाले पक्षी एक ही वृक्ष पर रहते हैं। उनमें से एक मीठे फल खाता है और दूसरा कुछ भी न खाता हुआ विराज रहा है। यहाँ माना गया है कि जीवात्मा और परमात्मा को उपमेय के रूप में संकेतित करना कवि का उद्देश्य है।&#xA;प्रकृति के सौन्दर्य के प्रति ऋग्वेदीय कवि अत्यन्त मुग्ध प्रतीत होता है। उसके प्राकृतिक दृश्यों के वर्णन कवित्व की दृष्टि से चरम उत्कर्ष तक पहुँचे हुए लगते हैं। प्रातःकाल उषा का उदय वैदिक कवि को अत्यन्त आकृष्ट करता है। वह उसके भव्य रूप में मानवीय सत्ता की प्रतिष्ठा करता है और उसके साथ आत्मीयता स्थापित करता है। कभी उसे उषा कुमारी के रूप में दिखती है, तो कभी गृहिणीरूप में तो कभी माताम्का में।&#xA;काव्य-खण्ड&#xA;इस प्रकार उसके बाह्य सौन्दर्य की अपेक्षा वह उसके आभ्यन्तर सौन्दर्य को संकेतित करता है। इस प्रकार उषः सूक्त अपने आप में वैदिक कवि की प्रबल सौन्दर्य-दृष्टि को प्रमाणित करने वाला अनुपम सूक्त है। वहाँ प्रकृति जैसे उसकी सहयात्री बन गई है।&#xA;छन्दोविधान-यद्यपि वेदिक काव्य में गायत्री, त्रिष्टुप्, बृहती, जगती आदि छन्द प्रयुक्त हुए हैं, जिनसे लौकिक काव्य के छन्द भिन्न माने गये हैं। पर लौकिक काव्य के छन्दों का विकास भी वास्तव में वैदिक छन्दों के मूल से ही हुआ है। और अनुष्टुप् छन्द तो बेद से ही सीधे लौकिक काव्य में लिया गया है।&lt;/p&gt;</description>
    </item>
  </channel>
</rss>
