+++
title = "०१ ऋग्वेद में महाकाव्य के तत्त्व"

+++
सभ्यता के उषःकाल में, जब भी मनुष्य ने आनन्द विभोर होकर सम्मिलित नृत्य किया होगा, तभी उसके मुख से अचानक गीत फूट पड़े होंगे, जिनमें कुछ लयबद्वता रही होगी और कुछ छन्दोबद्धता का भी योग रहा होगा। सहस्राब्दियों पूर्व जब सभ्यता का विकास हुआ तब मनुष्य ने उत्सव के प्रसंगों या धार्मिक यज्ञ-याग आदि के प्रसंगों में नृत्य-गान किये होंगे और उन्मुक्त प्रकृति के चमत्कारी दृश्यों को अपना विषय बनाया होगा। इसी क्रम में, उसने अपने गीतों की परम्परा चलायी होगी साथ ही, कबीलों में बँटे लोगों की जीविका की तलाश में परस्पर युद्ध हुए होंगे और अपने हार-जीत के प्रसंगों की तथा शूर-वीरों की प्रशस्ति में उसने गाथाएँ निर्मित की होंगी, जो कबीलों में मौखिक परम्परा में सहस्रों वर्षों तक सुरक्षित रही होंगी। इस प्रकार एक ओर छन्द एवं लय से सम्पृक्त गीतों
और दूसरी ओर गाथाचक्रों का विकास होता रहा होगा। 1. आर्यों का सबसे प्राचीन ग्रन्थ ऋग्वेद सम्भव है उसी विकसित धार्मिक गीत-परम्परा से जन्मा जिसमें धार्मिक यज्ञ-याग के अवसर पर, प्रकृति के तत्वों के देवीकरण के फल स्वरूप आह्वान के मन्त्र उपलब्ध होते हैं। इसमें सन्देह नहीं कि ऋग्वेद के मन्त्र कविता के रूप में स्वीकृति नहीं पा सके हैं, किन्तु उनमें निहित मानवीय भावों की सहज अभव्यिक्ति को देखकर तथा उपमा आदि अलंकारों का अनुभव कर उनके कवित्व पक्ष को स्वीकार करने में संकोच का अवसर ही कहां रह जाता है? इन्द्र की स्तुति में वीर-रस और उषा के मन्त्रों में उसके सौन्दर्य की निराली छटा में उद्रिक्त होने वाला श्रृगार सहृदय-समाज के लिए स्वानुभव गम्य तो हैं ही, उन स्वतः स्फूर्त मन्त्रों के रचनाकरों को कवि-ऋषि के रूप में मान्यता देने और उनकी वाणियों में कविता का सहज उल्लास स्वीकार करने में किसी प्रकार की बाधा भी नहीं है। इस प्रकार हम कह सकते हैं कि भले ही साक्षात् नहीं, किन्तु परम्परा से ही कविता का अवतरण ऋषि-कवियों के सूक्तों में ईसा से कई सहस्त्र वर्ष पूर्व ही हो चुका था।
जिस रूढ अर्थ में 'महाकाव्य' को हम समझते हैं, उसके मूल बीज का अनुसन्धान ईसा से सहस्रों वर्ष पूर्व के इस वैदिक वाङ्मय में किया जा सकता है। सबसे प्राचीन 'ऋग्वेद' नाना देवस्तुतियों का भण्डार है, अतः उसे एक स्तोत्र-संग्रह रूप में भी समझा जा सकता है, किन्तु वह स्तोत्र-संग्रह मात्र नहीं है। यद्यपि मन्त्रों के द्रष्टा 'ऋषि' कहे गये हैं, तथापि उनका दूसरा पर्याय 'कवि' भी है, उन ऋषि-कवियों की रचना के रूप में यदि हम ऋग्वेद
काव्य-खण्ड के मन्त्रों का आकलन करें, तो हमें आश्चर्यजनक रूप में कविता के अनेक तत्त्व परिलक्षित होंगे। हम जिन अर्थों में आज कविता को समझते हैं, उन अर्थों में भले ही उन ऋषि-कवियों के सूक्तों का आकलन नहीं किया जा सका है, फिर भी ऐसे अनेक सूक्त हैं, जिन्हें कवि-प्रतिभा की सहज अभिव्यक्ति मानने में संकोच नहीं होता।
वैदिक ऋषियों की वाणी उनके स्वच्छ एवं उल्लसित हृदय से सहज भाव से फूट कर निकली प्रतीत होती है। उनकी वाणी में उपमा जैसे अलंकारों का गुम्फन भी बड़ी सहजता के साथ मिलता है। ऐसा लगता है कि वैदिक ऋषियों की वाणी के माध्यम से कविता के अवतरण के साथ ही उपमा अलंकार भी अवतरित हुआ। स्वतः स्फूर्त सूक्तों को इस प्रकार निःसंकोच कविता की संज्ञा देने और ऋग्वेद को एक साहित्यिक कृति के रूप में परखने की आज जो प्रवृत्ति लक्षित होती है वह कुछ अस्वाभाविक नहीं। मम ऋषियों ने देवताओं को यज्ञ में पधारने के लिए आमन्त्रित किया है। उनके आमन्त्रण उनके भावोच्चछसित हृदय के उद्गार हैं और किसी न किसी छन्दोविधान की सीमा में उद्भुत है। देवताओं के स्वरूपवर्णन में भी एक विशेष भव्यता लक्षित होती है।
का हृदय की कोमल भावनाओं को अभिव्यक्ति देने में ऋषि-कवि किसी प्रकार के कृत्रिम वाग्जाल का आश्रय नहीं लेते। जहाँ एक ओर उषा के मन्त्रों में उनकी सौन्दर्य-दृष्टि झलकती है, तो इन्द्र के मन्त्र तेजस्विता से उद्दीप्त हैं। भावों की सहज अभिव्यक्तियों के पुंज ऋग्वेद को हम भले ही किसी रूढ़ अर्थ में 'महाकाव्य' की संज्ञा से अभिहित न करें फिर भी वह एक 'महत् काव्य' रूप में अवश्य आकलित किया जा सकता है, क्योंकि उसमें
सहज काव्य के गुण परिलक्षित होते है।
सामान्यतः, वैदिक ऋषियों को कवि के रूप में तथा उनके सूक्तों को कविता के रूप में आकलित करने की प्रवृत्ति परवर्ती आधुनिक अध्ययन का परिणाम है। यहाँ प्रकृति के साथ मानवीय संवेदना तदात्म होकर जैसे अभिव्यक्त हुई है और वह अभिव्यक्त कविता का सहन रूप धारण करती हुई लगती है। उषा से सम्बद्ध सूक्त को तो कवि-ऋषि की काव्य-चेतना का परमोत्कृष्ट उदाहरण एवं विश्व-काव्य का अनुपम एवं लघुतम उल्लास माना जा सकता है। इसी प्रकार सूर्य, पर्जन्य आदि के गीतों में भी प्रकृति की सुषमा अपनी समग्रता में उल्लसित हुई है। निश्चय ही ऋषि-कवियों ने 'हम काव्य निर्माण करें इस भावना से कुछ कहा नहीं होगा। हो सकता है कि उनकी दृष्टि में कविता का कोई स्वरूप निर्धारित भी नहीं रहा हो, फिर भी उनकी वाणी कविता से ओतप्रोत ही नहीं, कवितारूप ही लगती है और वास्तव में जहाँ निर्माण के पूर्व जब भी सृजनकर्ता कवि या कलाकार के मन में एक आयोजन, एक जागरूकता एवं एक संविधानपरता बन जाती है, कविता वहाँ सहज भाव से स्फुरित नहीं हो पाती, और स्वतः स्फूर्त तो उस स्थिति में हो ही नहीं पाती। आगे के कवियों में निश्चित रूप से कविता के निर्माण से पूर्व एक आयोजन तथा एक जागरूता लक्षित होती है, जो उसे कविता की सहज स्थिति या स्तरीयता से बहुत कुछ
महाकाव्य के उद्भव तथा कालिदास-पूर्व महाकाव्य-परम्परा अवनत कर देती है। यदि ऐसा न भी माना जाय तो उसमें कृत्रिमता की झलक को निःसंकोच स्वीकार किया जा सकता है। 12 जब आदि कवि ने क्रौञ्च के वध से विलाप करती हुई क्रौञ्ची को सुना होगा तभी उनका करुणाई हृदय छन्दोमयी वाणी के रूप में द्रवित हुआ होगा और अनजाने में कविता
छ पड़ी होगी। किन्तु उनका सम्पूर्ण रामायण एक पूर्व आयोजित काव्य रचना है भले ही उसमें आदि कवि के सहज कवित्व का उद्गार आद्योपान्त लक्षित होता है, लेकिन फिर भी उसकी तुलना वैदिक ऋषि-कवियों की स्वतः स्फूर्त कविता से नहीं की जा सकती।
 ऋषि-कवियों के सूक्तों में कविता की प्रायः सभी विधाओं का बीजन्यास आकलित किया जा सकता है। अनेक आख्यान-सूक्त हैं और यम-यमी आदि संवाद-सूक्त हैं, जिनमें महाकाव्य और नाटक के तत्त्व सूक्ष्मरूप से विद्यमान हैं। जिस प्रकार, शिशुपालवध' महाकाव्य के प्रथम सर्ग में महाकवि 'माघ ने आकाश से उतरते हुए मुनि नारद का वर्णन करते हुए लिखा है कि पहले तो लगा कि एक प्रकाशपिण्ड सा नीचे की ओर चला आ रहा है। (चयस्त्विषामित्यवधारितं पुरा), फिर और कुछ नीचे आने पर लगा कि कोई शरीरी उतर रहा है(ततः शरीरीति विभाविताकृतिम् ), और फिर क्रम से अंगो के विभक्तरूप से दृष्टिगोचर होने पर नारद अपने रूप में पहचाने गए (क्रमादमु नारद इत्यबोधि सः ) ठीक इसी प्रकार कविता ऋग्वेदकाल में अपने में सम्पूर्ण काव्य-विधाओं के मूल बीज समेटे हुए अत्यन्त अस्फुट रूप में प्रतीत होती है और वाल्मीकि-काल में उसका रूप कुछ निखरा हुआ परिलक्षित होता है। यद्यपि ऋग्वेद के सभी सक्तों को न तो कविता की संज्ञा दी जा सकती है और न ही सभी सूक्तकारों को कवि माना जा सकता है, तथापि उसके अनेक सूक्त कविता हैं और उनके सूक्तकार के कवि होने में भी सन्देह नहीं है। राय यह भिन्न बात है कि परम्परा से हम उन सूक्तों को कविता के रूप में आकलित करने के अभ्यस्त नहीं रहे हैं। उन पर धार्मिकता कुछ इस प्रकार प्रभावी रही है कि हम उनके कवित्व-पक्ष की कल्पना से भी बचते रहे हैं। किन्तु अंतः प्रवेशपूर्वक, गहराई से आकलन के पश्चात् सूक्तों के कवित्व-पक्ष पर आधुनिक युग में, विशेष प्रकाश डाला गया है। प्रसिद्ध विद्वान् डॉ. मधुकर गो. माईणकर अपने एक व्याख्यान में कहते हैं- “न तो वहाँ कवि का कोई प्रयत्न है, जैसा कि भारवि, माघ आदि लौकिक कवियों के काव्य (के निर्माण) में परिश्रम देखा जाता है अथवा रचना-बन्ध का निर्माण देखा जाता है, उस प्रकार की स्थिति ऋग्वेद में नहीं है। क्योंकि ऋग्वेद के कवि आद्य ऋषि थे, अर्थ उनकी वाणी का अनुगमन करता है, अपौरुषेय काव्य में पुरुष के प्रयत्न की सम्भावना कहाँ होगी, कुछ लोगों का ऐसा विचार है, किन्तु जैसा कि मैं समझता हूँ ये वसिष्ठ, बामदेव आदि कवि ही थे जैसे
१, शिशुपालवध १.३ २. यह व्याख्यान ऋग्वेद कविविमर्शः के नाम से प्रकाशित हैकालिदास, भवभूति आदि। उनका किसी भी प्रकार से कोई भेद नहीं है अतः ऋग्वेद में पौरुषेय ही काव्य है।" रिक ऋग्वेद के कवियों के काव्य पुराण और नवीन भी होते थे और कवि भी प्राचीन तथा नवीन होते थे। 'इन्द्रस्य नु वीर्याणि प्रवोचम्" (१.३२.१) कहकर ऋषि-कवि इन्द्र के पराक्रम का कुछ उसी प्रकार आख्यान करता है, जिस प्रकार आगे के कवियों ने राजस्तुति में पद्य लिखे। सप्तसिन्धु के प्रदेश में आर्यों का संघर्ष दास-दस्युओं के साथ इतिहास में विदित ही है। आर्यों का जीवन निश्चय ही स्थिर न था। उन्होंने परिभमण करते हुए उल्लसित होकर गान किया है अतः ऋग्वेद छन्दोमय है, अन्यथा वह गद्य-रचना के रूप में प्राप्त होता । वास्तव में मानव के आद्य-काव्य का स्फुरण पद्य के रूप में हुआ, जिसमें उसकी सहज भावाभिव्यक्ति लक्षित होती है। होगा डॉ. माईणकर ने अपने 'व्याख्यान' में ऋग्वेद के कवियों के सम्बन्ध में विभिन्न पाश्चात्त्य विद्वानों के मत उद्धृत किए हैं। उनके अनुसार ऋग्वेद के कवि कौन थे? क्या वे संघर्षशील उग्र योद्धा थे अथवा यज्ञ-तन्त्र में कुशल पुरोहित या राजसभाओं को अलङ्कृत करने वाले राजाओं के बंदी मागध? कुछ विद्वानों के अनुसार प्रथम अवस्था में वर्तमान पुरोहितों ने इस काव्य की रचना की। उन्होंने देवताओं को प्रचलित अग्नि में बिछे कुश पर तथा सुत सोम में आमन्त्रित किया। देवता भी रथ पर अधिष्ठित होकर अथवा घोड़े पर चढ़कर आहुति स्वीकार करने के लिए प्रतिदिन अन्तरिक्ष से आकर यज्ञ स्थान में उपस्थित होते थे। मक
वैदिक ऋषि-कवियों में कवित्व की चेतना सहज भाव से उद्दीप्त थी, यह बात ऋग्वेद के अनेक सूक्तों के आकलन से स्पष्ट हो जाती है। इतना ही नहीं, कवित्व के नाना उपकरणों के प्रति भी उनमें जागरूकता थी। जैसे उनके द्वारा रसों का संविधान । यद्यपि उन्होंने शृगार, वीर या अद्भुत आदि नामों के सम्बन्ध में अपनी जानकारी नहीं व्यक्त की है, तथापि उन्हें कविता में उनकी स्थिति का आभास अवश्य था। क्या हम इन्द्र की स्तुतियों में वीररस का विधान नहीं अनुभव करते? आगे चलकर यही इन्द्र वीरता का प्रतीक बन गया। कालिदास प्रायः अपने द्वारा वर्णनीय राजाओं के प्रसंग में उन्हें इन्द्र के समान स्तर पर प्रतिष्ठित करते हैं। रघुवंश का 'अर्धासनं गोत्रभिदोऽधितष्ठौ' कथन इसी बात का सकेत करता है। ऋग्वेद की 'दाशराज्ञसूक्त' राजा दिवोदास और उनके प्रतिद्वन्द्वी के संघर्ष का चित्रण करता है, जो वीररस का एक अनुपम उदाहरण है। ऋषि-कवि गृत्समद ने शौर्य और वीर्य के प्रतीक इन्द्र की वीरता के वर्णन प्रस्तुत किए हैं। दशम मंडल में उर्वशी
और पुरूरवा का प्रणय-प्रसंग है, जिसमें विरही पुरूरवा की की उक्तियाँ हैं। यह प्रसंग विप्रलम्भ श्रृंगार की दृष्टि से आकलनीय है। यम-यमी संवाद में (१०।१०) शृङ्गार का आभास मिलता है। रस-विधान की ही भाँति अलङ्कार-विधान के प्रति भी वैदिक कवि जागरूक थे। यहाँ तक कि वैदिक 'अरंकृत' शब्द 'अलङ्कार' का ही मूल रूप समझा गया है। 'ध्वन्यालोक' में आचार्य आनन्दवर्धन जिसे 'अपृथग्यत्ननिर्वयं' कहते हैं, वास्तव में
HIEF
महाकाव्य के उद्भव तथा कालिदास-पूर्व महाकाव्य-परम्परा अलकार वैदिक कवियों की रचनाओं में सहज भाव से अनुस्यूत प्रतीत होते हैं। उनके नियोजन से उनकी वाणी अत्यन्त प्रभावशाली बन पड़ी है। न केवल उपमा और रूपक
अपितु अन्य अलंकार, जैसे अतिशयोक्ति, व्यतिरेक, समासोक्ति आदि भी वहाँ उपलब्ध होते हैं। आचार्य पं. बलदेव उपाध्याय ने कुछ ऐसे सूक्त उद्धृत किए हैं, जो प्रस्तुत में आलंकारिक प्रयोग की दृष्टि से आकलनीय हैं। जैसे उपमा अलंकार की छटा के लिए देखें
अनातेव पुंस एति प्रतीची गर्तारुगिव सनये धनानाम्। जायेव पत्य उशती सुवासा उषा होव नि रिणीते अप्सः।।
ऋ.वे.११ १२४ । ७ की उषा कभी भ्रातृहीन भगिनी के समान अपने दायमात्र को लेने के लिए पितृस्थानीय सूर्य के पास आती है तो कभी वह सुन्दर वस्त्र पहनकर पति को अपने प्रेम-पाश में बाँधने के लिए मचलने वाली सुन्दरी के समान पति के सामने अपने सुन्दर रूप को प्रकट करती है।
वैदिक कवियों के उपमान निश्चित रूप से उनके सहज वन्यजीवन को मूर्त करने वाले प्रतीत होते हैं। इन्द्र ने जब वृत्र पर बज से प्रहार किया तब रंभाती हुई गायों की भांति जल जोरों से बहता हुआ समुद्र की ओर चल पड़ा। सायंकाल बाहर से चरकर आने वाली रंभाती हुई गायों का दृश्य कवि अपने निकटवर्ती जीवन से लेता है, 'वाश्रा इव धेनवः स्पन्दमानाः अञ्जः समुद्रमवजग्मुरापः' (१३२२) चत्वारि शृगास्त्रयोऽस्य पादा' (४५८३) ऋग्वेद का यह अतिशयोक्ति का एक प्रसिद्ध उदाहरण है, जिसे सायण ने यज्ञ की स्तुति मानी है, तो पतञ्जलि (महाभाष्यकार) ने शब्द की और काव्यमीमांसाकार राजशेखर ने काव्य-स्तुति मानी है। इसी प्रकार
इम द्वा सुपर्णा सयुजा सखाया समानं वृक्षं परिषस्वजाते।
तयोरन्यः पिप्पलं स्वाद्वत्ति अनश्नन्नन्यो अभि चाकशीति।।
मानवनि निक १५ १६४।२०। जाहिक दो सुन्दर पंखों वाले साथ रहने वाले पक्षी एक ही वृक्ष पर रहते हैं। उनमें से एक मीठे फल खाता है और दूसरा कुछ भी न खाता हुआ विराज रहा है। यहाँ माना गया है कि जीवात्मा और परमात्मा को उपमेय के रूप में संकेतित करना कवि का उद्देश्य है।
प्रकृति के सौन्दर्य के प्रति ऋग्वेदीय कवि अत्यन्त मुग्ध प्रतीत होता है। उसके प्राकृतिक दृश्यों के वर्णन कवित्व की दृष्टि से चरम उत्कर्ष तक पहुँचे हुए लगते हैं। प्रातःकाल उषा का उदय वैदिक कवि को अत्यन्त आकृष्ट करता है। वह उसके भव्य रूप में मानवीय सत्ता की प्रतिष्ठा करता है और उसके साथ आत्मीयता स्थापित करता है। कभी उसे उषा कुमारी के रूप में दिखती है, तो कभी गृहिणीरूप में तो कभी माताम्का में।
काव्य-खण्ड
इस प्रकार उसके बाह्य सौन्दर्य की अपेक्षा वह उसके आभ्यन्तर सौन्दर्य को संकेतित करता है। इस प्रकार उषः सूक्त अपने आप में वैदिक कवि की प्रबल सौन्दर्य-दृष्टि को प्रमाणित करने वाला अनुपम सूक्त है। वहाँ प्रकृति जैसे उसकी सहयात्री बन गई है।
छन्दोविधान-यद्यपि वेदिक काव्य में गायत्री, त्रिष्टुप्, बृहती, जगती आदि छन्द प्रयुक्त हुए हैं, जिनसे लौकिक काव्य के छन्द भिन्न माने गये हैं। पर लौकिक काव्य के छन्दों का विकास भी वास्तव में वैदिक छन्दों के मूल से ही हुआ है। और अनुष्टुप् छन्द तो बेद से ही सीधे लौकिक काव्य में लिया गया है।
## वैदिक आख्यान  
ऋग्वेद की साहित्यिक सामग्री का आकलन उसमें आये आख्यानों के आकलन के बिना अधूरा होगा। सूक्तों में अनेक आख्यानों के संकेत मिलते हैं। आचार्य पं. बलदेव उपाध्याय उनमें ३० आख्यानों का निर्देश करते हैं, जिनमें से कुछ की सूची इस प्रकार है
शुनःशेप, अगस्त्य और लोपामुद्रा, गृत्समद, वसिष्ठ और विश्वामित्र, सोम का अवतरण, त्र्यरुण और वृशयान, अग्नि का जन्म, श्यावाश्व, बृहस्पति का जन्म, राजा - सुदास, नहुष, अपाला, नाभावेदिष्ट, वृषाकपि, उर्वशी और पुरुरवा, सरमा और पणि, देवापि और शन्तनु तथा नचिकेता। इनके अतिरिक्त दान-स्तुतियाँ हैं, जिनमें राजाओं के नामों का उल्लेख है।
- इनमें ऐसे अनेक आख्यान हैं जिन्हें पुराणों में और विस्तार मिला और उर्वशी और पुरुरवा के आख्यान को लेकर तो कालिदास ने विक्रमोर्वशीय नाटक की रचना ही कर डाली। प्रति
## वैदिक साहित्य में लोक-तत्त्व
वैदिक साहित्य को शिष्ट साहित्य के रूप में आकलित करने में किसी प्रकार का संदेह या संकोच नहीं होता, किन्तु उसमें लोक-तत्त्व का सर्वथा अभाव है, ऐसा नहीं माना जा सकता। वैसे शिष्ट साहित्य से लोक साहित्य का जुड़ना कोई आश्चर्यकारी घटना नहीं है। ऐसा आज भी है और पहले भी था। ऋग्वेद में व्याकीर्ण रूप से प्राप्त होने वाले आभिचारिक संकेतों को लोक-तत्त्व से जोड़ा जा सकता है और उन्हें वृष्टि-कल्प, भैषज्य, कूटकल्प, शान्तिकल्प, और संस्कार के रूप में विभाजित किया जा सकता है। 'मण्डूक-सूक्त' वृष्टि-कल्प का उदाहरण है, जिसमें वृष्टि के लिए मण्डूकों की स्तुति है। वृष्टि के लिए मण्डूकों की स्तुति के साथ किसी प्रकार के विधान का निर्देश तो नहीं मिलता, किन्तु उसकी सम्भावना की जा सकती है। कहते हैं कि ऐसी प्रथाओं का अब भी भारत में प्रचलन है। मिथिला में जब वर्षा नहीं होती तो गाँव की स्त्रियाँ एकत्र होती हैं और ढूढ़कर पहले से
१. विवरण के लिये इसी पुस्तक में लघु काव्य-परम्परा शीर्षक अध्याय द.
महाकाव्य के उद्भव तथा कालिदास-पूर्व महाकाव्य-परम्परा लाये गए मेढ़कों को ओखल में कूटती हैं और इन्द्र के गीत गाती हैं। दशम मंडल में ऐसे भी कुछ सूक्त हैं जिन्हें म्रियमाण व्यक्ति के मनस् (आत्मा) को जीवित रखने के लिए कहा जाता है। कूटकल्प का उदाहरण दशम मण्डल का १४५ वाँ सूक्त हैं जिसे पढ़कर सौत की ओर से पति के मन को अलग करने के लिए औषधि उखाड़ते हैं। भास के 'स्वप्नवासवदत्तम' (त. अं.) में 'सपत्नीमर्दन औषध' का उल्लेख है। इस प्रकार शत्रुओं के लिए मारण का प्रयोग (१०।१६६) है। सप्तम मण्डल के ५५ ३ सूक्त में, कोई चोर घर के लोगों को निद्रित करने के लिए मंत्र को प्रयोग में लाता है और 'निषुस्वप' को बार-बार कहता है। इस मन्त्र के भी किसी आनुष्ठानिक रूप का पता नहीं है, फिर भी लगता है कि श्मशान की राख जैसी वस्तु का प्रयोग किया जाता हो। द्वितीय मण्डल के दो सूक्तों (४२, ४३) को तथा दशम के १६४ वें सूक्त को शान्तिकल्प के रूप में लिया जा सकता है। जहाँ पहले को दोनों में कपिजल पक्षियों को मंगल ध्वनि करने के लिए कहा गया है, तो अन्तवाला 'दुःस्वप्ननाशन सूक्त' है। ऋग्वेद में ऐसे अनेक सूक्त है, जिन्हें जन्म से मृत्यु तक किये जाने वाले अनुष्ठानों से जोड़ा जा सकता है। ऐसे सूक्त संस्कार के अन्तर्गत आते है। इन्हें धार्मिक विधान मात्र नहीं कहा जा सकता, क्योंकि विभिन्न देशों में भी मिलती-जुलती ऐसी प्रथाओं के कारण इनका अभिचार होना सिद्ध होता है।
11 वैदिक लोक-साहित्य का एक दुसरा पक्ष है, गाथा । ऋग्वेद में गाथानी, ऋजुगाथ और गाथिन् शब्द भी मिलते हैं। मूलतः गै धातु से निष्पन्न होने के कारण गाथा का अर्थ गीत हो सकता है। पिता
। विद्वानों के अनुसार 'गाथा' वेद तक ही सीमित नहीं है, यह जैन, बौद्ध तथा पारसीक साहित्य में भी प्रयोग में लायी गयी है। गाथिन् गाने वाले के अर्थ में प्रयुक्त हुआ है। ऋग्वेद में (90114६) सामान्य अर्थ की अपेक्षा कुछ विशिष्ट आशय से नाराशंसी और रैभी के साथ वर्गीकृत किया गया है। एक स्थान पर गाथा के साथ 'अर्किन' का प्रयोग मिलता है। (१९७१)
। यद्यपि 'गाथा' के अर्थ के सम्बन्ध में विद्वानों में मतभेद हैं, तथापि प्रमाण के आधार पर 'गाथा' मानव से सम्बन्ध रखती है, जबकि ऋक् देव से। यह भी सम्भव है कि गाथा गेय होती थी, वाक् या अर्क पाठ्य । गाथा वाली ही गेय विधा आगे लोक जीवन में लोकगाथा के रूप में परिणत हुई। ऋग्वेद के संवाद-सूक्त भी लगभग लोकगाथा के अन्तर्गत आ सकते हैं। सम्भावना यह है कि यमयमी संवाद जैसे सूक्त दशाम मण्डल में स्थान पाने से पूर्व लोककण्ठ में ही सुरक्षित रहे होंगे। पुरुरवस् और उर्वशी संवाद और शुनः शेप का
आख्यान भी लोक-गाथा के मूल से विकसित हों।
इसी प्रकार इन्द्र-इन्द्राणी संवाद (१०८६) को भी लोक-गाथा के स्वरूप में आकलित किया जा सकता है। वहाँ, विषय के रूप में एक वृषाकपि (बन्दर) है जिसपर इन्द्राणी कुषित हो गयी है। अगस्त्य-लोपामुद्रा संवाद भी लोकगाथा की सीमा में लाया जा सकता है। कुछ
काव्य-खण्ड लोगों ने, ऋग्वेद में, लोकगीतों की परम्परा को भी ढूँढ निकालने का प्रयास किया है। जैसे (१०८५) विवाहसूक्त में उन्हें लोक गीतों की टुकड़ियाँ छिपी जान पड़ती हैं। इसी प्रकार ऋग्वेद में ही प्रहेलिका (पहेली) की सामग्री भी खोजने में कुछ विद्वान् सफल हुए हैं जैसे हिरण्यस्तूप (१३५।६) में
तिम्रो द्यावः सवितुर्दा उपस्थां एका यमस्य भुवने विराषाट् । आणिं न रथ्यममृताधि तस्थुरिह ब्रवीतु य उतच्चिकेतत् ।।
ऋ. वे. १३५६ श्री राम गोविन्द त्रिवेदी के अनुसार, इसका अर्थ इस प्रकार है- "युलोक आदि तीन लोक हैं इनमें घुलोक और भूलोक-दो सूर्य के पास हैं, एक अन्तरिक्ष यमराज के घर में जाने का रास्ता है। जिस प्रकार रथ कील का ऊपरी भाग अवलम्बन करता है, उसी प्रकार अमर या चन्द्रमा आदि नक्षत्र सूर्य को अवलम्ब किये हुये हैं, जो सूर्य को जानते हैं वे इस विषय में बोलें।" ममता
पहेलियों में भी कुछ अन्त में ऐसा ही कहा जाता है, जो जाने सो पण्डित। प्रथम मण्डल के १६४ वें सूक्त को, जिसमें ५२ ऋचाएँ हैं, किसी के अनुसार प्रहेलिका सूक्त कहना संगत होगा। ऋग्वेद में लोकोक्तियाँ भी विद्यमान हैं, जो लोक-साहित्य की सीमा में आती हैं। 'एक सद् विप्रा बहुथा वदन्ति' को विदग्ध जनों की उक्ति माना जा सकता है, किन्तु सामान्य जन-जीवन की उक्तियाँ भी वहाँ कुछ कम नहीं हैं। कहते हैं कि दशम मण्डल का एक पूरा सूक्त ही लोकोक्तियों से भरा पड़ा है। म
हम यहाँ तक इस तथ्य तक सम्भवतः पहुंच चुके हैं कि सम्पूर्ण ऋग्वेद को एक काव्य के रूप में भले ही न देखा जा सकता हो, फिर भी उसमें काव्य के नाना तत्त्व कुछ इस सीमा एवं मात्रा तक अनुस्यूत हैं कि वह अपने-आप में नाना काव्यमय गुच्छकों वाला एक विशाल पुष्पहार बन पड़ा है। उसमें प्राप्त होने वाले काव्य के तत्त्वों के कारण उसे एक महाकाव्य की संज्ञा भले ही न दी जा सके, पर उसे एक 'महत् काव्य' के रूप में यत्किञ्चित स्वीकार किया जाना चाहिए। वास्तव में वही रचना महाकाव्य की स्थिति तक पहुँचने में समर्थ होती है, जिसमें 'महत्' चिन्तन जिसे दूसरे शब्द में विश्वजनीन चिन्तन का सम्यक् समावेश हो। सामान्य मापजनक मार का कहना
## आर्ष महाकाव्यों का उदय
पृष्ठभूमिः- हमने ऋग्वेद के व्याकीर्ण काव्य-तत्त्व के आकलन के क्रम में देखा कि वहाँ आर्य जाति के जीवन में सहज भाव से कविता प्रकृति के साथ एक आश्चर्यमिश्रित सम्बन्ध या परिचय के कारण छन्दोबद्ध रूप से स्रोतस्विनी की भाँति फूटकर बह निकली है। वहाँ भी कुछ ऐसे तत्व गाथा और नाराशंसी के रूप में लक्षित हुए जहाँ वीरोदारता एवं
महाकाव्य के उद्भव तथा कालिदास-पूर्व महाकाव्य-परम्परा दानस्तुति विषयक सूक्तों में वीररस प्रधान काव्य के निर्माण की पृष्ठभूमि बनती रही। समाज के विकास के साथ-साथ मनुष्य का एकाधिकार बढ़ता गया और इतिहास, पुराण, आख्यान, उपाख्यान, वंशानुचरित निर्मित होते गये। ये सभी सूतों, मागधों द्वारा प्रवर्तित रूप से प्रस्तुत होते रहे और समय-समय पर किसी प्रतिभाशाली कवि के हाथों प्रस्तुत होकर अधिक वर्णनात्मक होने के कारण विस्तार पाते गये। इसे ही पाश्चात्त्य समीक्षकों ने 'सन्तरणशील साहित्य' की संज्ञा दी है।
या "उसमें लिखित काव्य जैसी स्थिरता नहीं रहती। वैदिक साहित्य से लेकर लौकिक साहित्य तक एक ही कथा, गाथा के अनेक रूपों में मिलने से यह ज्ञात होता है कि कुछ गाथाएँ लोकप्रियता से या 'योग्यतमावशेषन्याय' से भिन्न-भिन्न स्थानों तथा कालों पर भिन्न रूप से मिलती हैं, एक ही कथा में अनेक उपकथाएँ जुड़ती चली जाती हैं और एक बृहदाकर रूप धारण करती हैं। इसे ही गाथाचक्र कहते हैं।" (संस्कृत महाकव्य की परम्परा, डॉ. केशवराव मुसलगांवकर, पृ. १०२)
रामायण और महाभारत को ऐसे ही 'गाथाचक्र' की संज्ञा दी गयी है। इनमें भी नाना उपाख्यानों का समय-समय से समावेश मिलता है। आगे चलकर, कालिदास तथा उनसे पूर्व, जिस प्रकार के महाकाव्य रूढ़ अर्थ में लिखे गये, निःसन्देह इन दोनों ही महाग्रन्थों का उसमें विशेष योगदान है। यहाँ तक कि इन्हें 'आर्ष महाकाव्य' माना गया तथा इन्हें उपजीव्य (आधारभूत) काव्य की संज्ञा भी दी गयी।
### रामायण
युगों तक भारतीय जीवन और साहित्य को प्रभावित एवं प्रेरित करने वाले 'उपजीव्य काव्य' रामायण कुछ प्रक्षिप्त अंशों को छोड़कर जिस एक कवि की लेखनी से लिखा गया, उसके रचयिता थे महर्षि वाल्मीकि। वाल्मीकि को 'आदि कवि' तथा रामायण को 'आदि काव्य' भी कहा जाता है। इसे एक 'विकसनशील महाकाव्य' भी माना गया है। साहित्य दर्पणकार विश्वनाथ ने इसे 'आर्ष काव्य' कहा है और महाकाव्य की कोटि में रखा है। विश्वनाथ के पूर्व, आनन्दवर्धन ने भी इसका प्रबन्ध काव्य के रूप में उल्लेख किया है।
परवर्ती महाकाव्य-विधा के विकसित होने में इन दोनों (रामायण और महाभारत) का समान महत्त्व है, इनका उपजीव्यत्व आज भी अक्षुण्ण बना हुआ है।
। यद्यपि महर्षि वाल्मीकि का रामायण 'आदिकाव्य' के रूप में प्रतिष्ठित है तथापि उसे एक 'महाकाव्य' के रूप में आकलित किया जाता रहा है। यह किसी रूढ़ अर्थ में महाकाव्य नहीं, बल्कि एक महनीय काव्य है, जो न किसी कालविशेष में उपयोग के लिए रचित हुआ था और न ही देशविशेष के लाभ के लिए बनाया गया था। यह वह महीयसी रचना है जिसने हजारों वर्षों से मानव-जाति के जीवन-पथ को आलोकित तो किया ही, सहस्राधिक कवियों को काव्य-लेखन की दृष्टि भी दी। वास्तव में कालिदास को कालिदास एवं भवभूति को भवभूति बनाने वाला भी यही काव्य है। उदात्त मानवीय-दृष्टि को उन्मीलित करने वाला शायद ही ऐसा कोई ग्रन्थ हो। सबसे बड़ी बात तो यह है कि यह महनीय काव्य जिस एक
काव्य-खण्ड
(राम) के जीवन को मूलतः एवं प्रधानतः आधारित करके निर्मित है वह व्यक्ति मनुष्य है।
आरम्भ में, महर्षि वाल्मीकि ने नारदजी से एक ऐसे 'नर' के विषय में जानने की इच्छा प्रकट की जो गुणवान्, वीर्यवान धर्म को जाननेवाला, उपकार मानने वाला, सत्यवादी, दृढ़व्रत, चरित्र (सदाचार) से युक्त, सभी प्राणियों का हित करने वाला, विद्वान, समर्थ, प्रियदर्शन, अपने मन पर अधिकार रखने वाला, क्रोधजयी, कान्तिमान, किसी की भी निन्दा न करने वाला है तथा संग्राम में, जिसके कुपित हो जाने पर देवता भी डरने लगते हैं। नारद जी ने ऐसे गुणों से युक्त 'नर' राम को बताया और यह भी बताया कि राम गाम्भीर्य में समुद्र के समान हैं और धैर्य में हिमालय के समान। यदि विचार किया जाय तो यह अन्तिम बात अपने राष्ट्र भारत के सन्दर्भ में कुछ और भी सार्थक लगती है, जो तीन ओर गम्भीर समुद्र से और उत्तर की ओर स्थिर हिमालय से परिवेष्टित है। राम के चरित्र के सर्वागीण आकलन के लिए उसकी समुद्र जेसी गम्भीरता एवं हिमालय जैसी स्थिरता को ध्यान में रखने पर ही उसका कुछ मूल्यांकन सम्भव होगा। चार इस भूमि पर निर्मित राम के चरित्र का भव्य भवन वाल्मीकि जैसे स्थपति की अद्भुत स्थापत्य-दृष्टि का परिचायक है, ऐसा मानने में संकोच नहीं होता। नया किसी भी रचना के स्थायित्व या शाश्वतत्व के लिए जो गुण अपेक्षित हैं वे इस आदिकाव्य में लबालब भरे हैं। या
जैसा कि हम ऊपर कह चुके हैं, सहस्रों कवियों को कविता-निर्माण की समुज्ज्वल दृष्टि देने वाली इस रचना के सन्दर्भ में सबसे विलक्षण बात यह है कि इसके लेखन की उद्भावना एक अघटित घटना के कारण तब हुई, जब महर्षि वाल्मीकि ने किसी बहेलिये के बाण से बिधे एक क्रौञ्च पक्षी के लिए चीत्कार करती हुई क्रौञ्ची को सुना और उनके हृदय का 'शोक' सम अक्षर से युक्त छन्दोमयी 'वाणी', या श्लोकरूप में प्रकट हुआ-'शोकः श्लोकत्वमागतः ध्वन्यालोक (१५) कविता के उद्भव का वास्तव में तभी से यह रहस्य खुला
कि जब-जब कवि का अन्तर्जगत् भावान्दोलित होता है, तब-तब सहज भाव से कविता फूट * पड़ती है। कालिदास ने क्रौञ्च-वध की इसी घटना को इस पद्य में बाँधा है
तामभ्यगच्छद् रुदितानुसारी कविः कुशेष्माहरणाय यातः। निषादविद्धाण्डजदर्शनोत्थः श्लोकत्वमापद्यत यस्य शोकः।।
(रघु. १४७०) वाल्मीकि की इस विलक्षण कृति को आचार्य आनन्दवर्धन ने 'सिद्धरस' कृतियों में संकेतित किया है। और सिद्धरस' रचना के निर्माण की बात वाल्मीकि जैसे कवि को
१. यह बात अरण्यकाण्ड (२७।३३) में सीता के मुख से भी कहलायी गयी है
महागिरिमिवाकल्यं महेन्द्रसदृशं पतिम्। महोदधिमिवाक्षोभ्यमह राममनुव्रता।।
महाकाव्य के उद्भव तथा कालिदास-पूर्व महाकाव्य-परम्परा ध्यान में रखकर कही गयी है
जयन्ति ते सुकृतिनो रससिद्धाः कवीश्वराः।।
नास्ति येषां यश काये जरामरजं भयम् ।। महाकवि कालिदास तो बड़े स्पष्ट शब्दों में यथासम्भव वाल्मीकि को 'पूर्वसूरिभिः' कहकर सादर स्मरण करते हैं और इन्हें मार्गदर्शक होने का श्रेय देते हैं।
वाल्मीकि ने अपने काव्य के इस भव्य मन्दिर में राम के जिस उदात्त व्यक्तित्व को प्रतिष्ठित किया, वह एक सम्पूर्ण मानव का आदर्श बन गया। 'अयोध्याकाण्ड' के प्रथम सर्ग में आने वाले ये श्लोक आकलनीय हैं
स च नित्यं प्रसन्नात्मा मद्पूर्वञ्च भाषते। उच्यमानोऽपि परुषं नोत्तरं प्रतिपद्यते।। कदाचिदुपकारेण कृतेनैकेन तुष्यति। न स्मरत्यपकाराणां शतमप्यात्मवत्तया।।
(वा.रा.अयो.का. ११०-११) 2. रामायण के नायक की यह छवि कालिदास, भवभूति आदि अनेक परवर्ती कवियों के लिये प्रेरक रही। राम और सीता का आदर्श प्रेम भी भारतीय काव्य के लिये उज्ज्वल निदर्शन बना। वाल्मीकि राम के विषय में कहते हैं
स्त्री प्रणष्टेति कारुण्यादाश्रितेत्यानृशंस्यतः।
पत्नी नष्टेति शोकेन प्रियेति मदनेन च।। (वा. रा.) अर्थात्, एक पत्नी खो गयी, यह सोचकर उनके हृदय में करुणा भर आती है, वह हमारे आश्रित थी, इस कारण वे दया से द्रवित हो उठते हैं, मेरी पत्नी ही मुझसे बिछुड गयी, इसका विचार करके वे शोक से व्याकुल हो उठते हैं तथा मेरी प्रियतमा मेरे पास नहीं रही, ऐसी भावना करके उनके हृदय में प्रेम की वेदना होने लगती है। भवभूति के राम में इसी राम की अनुगूंज इस पद्य में मिल जाती है
अनिर्भिन्नो गभीरत्वादन्तर्गुढघनव्यथः।
पुटपाकप्रतीकाशो रामस्य करुणो रसः।। (उत्तररामचरित ३१) र राम के भ्रातृ-प्रेम को तब हम उद्रिक्त रूप में अनुभव करते हैं, जब लक्ष्मण के शक्ति लगने के प्रसङ्ग में वे कहते हैं
मा निदेशे देशे कलत्राणि देशे देशे च बान्धवाः। जय मलाया ER तं तु देशं न पश्यामि यत्र भ्राता सहोदरः ।। (वा.रा.यु.का. १०१।१५)
P
काव्य-खण्ड
यहाँ वाल्मीकि के निर्माण की सरलता एवं सहजता भी आकलनीय है, जिसे वे कितने सीमित शब्दों में अभिव्यक्ति दे जाते हैं। एक और प्रसंग है रावण के वध का। रावण मारा जा चुका है तब राम विभीषण से कहते हैं
मरणान्तानि वैराणि निवृत्तं नः प्रयोजनम्। क्रियतामस्य संस्कारो ममाप्येष यथा तव।।
(वा.रा.यु.का. १०६।२५) यहाँ राम का विभीषण से यह कथन, 'ममाप्येष यथा तव', आचार्य बलदेव उपाध्याय की दृष्टि में, राम के चरित्र की उदात्तता का चरम उत्कर्ष है।
वाल्मीकि का रामायण एक संवेदनशील लेखनी की उपज है और उसमें एक गृहस्थाश्रम की मर्यादा को आदर्श के रूप में प्रतिष्ठापित करने का कवि का प्रयास नितान्त सफल हुआ है। इसी कारण उसके प्रधान नायक राम मर्यादा-पुरुषोत्तम के रूप में प्रतिष्ठित हैं। इतना ही नहीं, उन्हें वहाँ 'विग्रहवान धर्मः' कहा गया है ठीक इसके विपरीत रावण अधर्म का प्रतीक है। आगे चलकर इस सम्पूर्ण कथा को, रावण पर राम की विजय को, कवियों ने अधर्म पर धर्म की, असत्य पर सत्य की तथा अन्धकार पर प्रकाश की विजय के रूप में लिया और 'रामादिवत् प्रवर्तितव्यं न रावणादिवत्' की अनुगूंज सम्पूर्ण साहित्याकाश में भर गयी। यह सब कुछ उस प्राचेतस ऋषि वाल्मीकि की लेखनी का चमत्कार है। 3 रामायण की परम्परा में आगे चलकर अनेक रामायणों की रचना हुई संस्कृत के साथ, प्राकृत में तथा भारत की अनेक प्रान्तीय भाषाओं में। उनमें, योगवासिष्ठ, अध्यात्म-रामायण, अद्भुतरामायण, आनन्दरामायण, भुशुण्डिरामायण, जैन-परम्परा में विमलसूरि का प्राकृत काव्य ‘पउमचरिउ' तथा संस्कृत में लिखित रविषेण का महाकाव्य पद्मचरित प्रमुख हैं। फादर कामिल बुल्के ने 'रामकथा' नाम से लिखित अपने शोध प्रबन्ध में रामकथा के संसार के अनेक देशों में प्राप्त होने वाले विभिन्न रूपों का विस्तृत आकलन प्रस्तुत किया है। भारतीय अन्य भाषाओं में लिखित रामायणों में गोस्वामी तुलसीदास का रामचरितमानस, कृत्तिवास का 'कृत्तिवास रामायण' तथा कम्बन का 'तामिल रामायण' प्रसिद्ध हैं।
रामायण ने वैदिक संस्कृत और लौकिक संस्कृत के साहित्यों के बीच एक सेतु का कार्य किया है। किसी रूढ़ अर्थ में भले ही वाल्मीकि 'महाकवि' रूप में अभिहित नहीं हों, किन्तु अपनी महीयसी रचना द्वारा उन्होंने अनेकशः महाकवियों की दृष्टि को उन्मीलित किया है और उनका रामायण सही अर्थ में एक विकसनशील 'महाकाव्य' है। सीट
### महाभारत
एक विकसनशील महाकाव्य के रूप में रामायण की भाँति ही महाभारत को माना जाता है। अठारह पर्यों में विभक्त यह महाग्रन्थ भारतीय साहित्य का सुमेरु या
महाकाव्य के उद्भव तथा कालिदास-पूर्व महाकाव्य-परम्परा 'गौरीशंकर शिखर' का महत्त्व रखता है। महाभारत है भरत के वंश में उत्पन्न क्षत्रियों के परस्पर युद्ध की कथा। इसके नामकरण का स्वयं आरम्भ में एक और कारण निर्दिष्ट किया गया है- महत्त्वाद् भारवत्त्वाच्च महाभारतमुच्यते। यह महान् है तथा भारवान् भी है। महाभारत रामायण की भांति किसी एक कवि की लेखनी का निर्माण नहीं है। इसे समय-समय पर विभिन्न लेखकों ने परिष्कृत एवं परिवर्धित किया है। युद्ध की इस कथा में समय-समय पर जोड़े जाने वाले अंशों के कारण इसकी मूल कथा के सम्बन्ध में निर्णय कर पाना अत्यन्त कठिन है। इसके विकास के तीन स्वरूप कहे जाते हैं- जय, भारत और महाभारत। 'जय' के रूप में यह अपने मौकिक रूप में था, जबकि 'भारत' के रूप में आकर यह 'चतुर्विशतिसाहसी संहिता' बन गया। यह उपाख्यानों से रहित था, किन्तु 'महाभारत' की स्थिति में पहुँचकर यह एक लाख श्लोकों का महाग्रन्थ बन गया। इसमें अनेक उपाख्यान तो जुड़े ही, 'खिलपर्व' हरिवंश भी जुड़ गया। महाभारत एक इतिहास ग्रन्थ तो है ही, वह 'पञ्चम वेद' भी कहलाता है। इसके पूना संस्करण के सम्पादक डॉ. सुकथनकर के अनुसार "भृगुवंशी ब्राह्मणों द्वारा किये गये सम्पादनों का ही फल महाभारत का वर्तमान वृद्धिंगत रूप है।"
महाभारत के वर्तमान रूप का समय ईसा पूर्व पाँचवी शताब्दी से कुछ पहले का समझा जाता है। इसके अठारह पर्वो में कौरव और पाण्डवों के युद्ध की कथा के साथ नाना उपाख्यान तो हैं ही, 'श्रीमद्भगवद्गीता' इसी का एक अंश है। इसके रचयिता कृष्ण द्वैपायन वेदव्यास स्वयं इस ग्रन्थ के पात्रों से सम्बद्ध थे। इसके सम्बन्ध में यह कथन सत्य है- 'यदिहास्ति तदन्यत्र यन्नेहास्ति न तत्क्वचित् । माता _ महाभारत में आने वाले उपाख्यान किसी प्रकार कम महत्त्वपूर्ण नहीं हैं। उपाख्यानों में जो बहुत लोकप्रिय हुए, वे हैं- शकुन्तला, ययाति, नहुष, नल, रामचन्द्र, विदुला, सावित्री आदि से सम्बद्ध उपाख्यान। पश्चिम के विद्वानों ने इन्हें देखकर 'महाकाव्य के भीतर महाकाव्य' कहा है।
महाभारत भी सम्पूर्ण जीवन का काव्य है। इनमें, कौरवों और पांडवों के बीच युद्धमात्र का वर्णन लेखक का उद्देश्य नहीं है, प्रत्युत 'इस भौतिक जीवन की निःसारता दिखलाकर प्राणियों को मोक्ष के लिए उत्सुक बनाना है' (आ. बलदेव उपाध्याय)
आचार्य आनन्दवर्धन ने इसका मुख्यरस 'शान्त' माना है। निश्चय ही यह कृति कविता निर्माण के उद्देश्य से नहीं लिखी गयी हैं, किन्तु इसे कविता न कहना इसके प्रति अन्याय होगा भले ही यह 'इतिहास' है और इस 'इतिहासोत्तम' ने कवियों की प्रतिभा को शताब्दियों से जागरित (उत्प्रेरित) करने का श्लाध्यतम कार्य किया है- 'इतिहासोत्तमादस्माज्जायन्ते कविबुद्धयः!' और इतना ही नहीं, 'इदं कविवरैः सर्वैराख्यानमुपजीव्यते।'
इस प्रकार यद्यपि संस्कृत कविता का उत्स तो ऋग्वैदिक काव्य में हमें मिलता है, पर उसकी सुपुष्ट आधारभूमि इन दोनों इतिहास-काव्यों ने निर्मित की है। इस आधार-भूमि१४
काव्य-खण्डमा
TPH
पर ही परवर्ती काव्यपरंपरा के विशाल प्रासाद खड़े हुए और काव्यरचना के निम्नलिखित मूलाधार स्तंभ इसी पर खड़े किये गये
### (१) छन्दोविधान
यद्यपि वैदिक काव्य में विभिन्न छन्दों का प्रयोग हुआ था, पर लौकिक
छन्दों का सुस्पष्ट व्यवस्थित रूप रामायण तथा महाभारत मे ही सामने आया। इनमें से अनुष्टुप् का प्रयोग अथर्ववेद और उपनिषदों में भी हो चुका था, पर उसमें भी यति, वर्ण और लय की लौकिक छन्दों के अनुरूप व्यवस्था रामायण और महाभारत में इसके प्रयोग से आयी। अनुष्टुप् के अतिरिक्त अन्य छन्दों का भी प्रयोग इन दोनों
काव्यों में प्रायः पहली बार हुआ, जो लौकिक काव्य में गृहीत हुए।
### (२) महाकाव्य तथा सर्गबन्ध की अवधारणा
महाकाव्य' यह संज्ञा भी इन दोनों काव्यों
से प्रेरित प्रतीत होती है। महाभारत में तो कहा ही है- 'महत्त्वाद भारतत्त्वाच्च महाभारतमुच्यते।' रामायण का विभाजन काण्डों और काण्डों का विभाजन सर्गों में है। महाकाव्य का एक अन्य नाम 'सर्गबन्ध' इसके आधार पर प्रचलित हुआ लगता
### (३) रस की अवधारणा
कविता का बीज और फल हमारी परंपरा में रस ही माना गया
है। यद्यपि रस की अवधारणा के सूत्र वैदिक साहित्य में मिलते हैं, पर इसका सुस्पष्ट उल्लेख रामायण में ही इस रूप में मिलता है, जो सीधे काव्य में रसों के परिपाक और आस्वाद के विचार से संबद्ध है
रसैः शृङ्गारकरुणहासरौद्रभयानकैः। या
वीरादिभी रसैर्युक्तं काव्यमेतदगायताम्।। - (१।४।६)
### (४) काव्य के अन्य उपादानों की अवधारणा
काव्य के विविध प्रकारों और उसके
उपादानों की अवधारणा भी स्पष्टतया इन दोनों काव्यों में सामने आ गयी है, जो भारतीय काव्य का मानक और उपजीव्य बनी। महाभारत में कहा है
अलङ्कृतं शुभैः शब्दैः समयैर्दिव्यमानुषैः।
छन्दोवृत्तैश्च विविधैरन्वितं विदुषां प्रियम् ।। काव्यसौंदर्य और उसके घटकों की अवधारणा भी रामायण तथा महाभारत की कविता में और इन दोनों इतिहासकाव्यों में यत्र-तत्र प्रस्तुत विचारसूत्रों में मिलती है। उदाहरण के लिये रामायण में कुश-लव द्वारा प्रस्तुत काव्यगायन के निम्नलिखित विवरण देखें
पाठ्ये गेये च मधुरम्। - (१।२।८) अहो गीतस्य माधुर्यं श्लोकानां च विशेषतः। (१।२।१७)
महाकाव्य के उद्भव तथा कालिदास-पूर्व महाकाव्य-परम्परा उदारवत्तार्थपदैर्मनोरमैः ततः स रामस्य चकार कीर्तिमान् । समाक्षरैः श्लोकशतैर्यशस्विनो यशस्विनं काव्यमुदारधीमुनिः। (१।२।४२) तदुपगतसमाससन्धियोगं समथुरोपनतार्थवाक्यबद्धम्। रघुवरचरितं मुनिप्रणीतं दशशिरवधं निशामयध्वम्।। (१२।४३) इसी प्रकार महाभारत में भी स्थल-स्थल पर वाणी के विशेषणों, काव्य के अनेक उपादानों तथा काव्यगुणों और अलंकारों का दिग्दर्शन सिद्धान्त की दृष्टि से कराया गया है और उनके असंख्य उदाहरण तो रामायण और महाभारत का काव्य प्रस्तुत करता ही
रामायण और महाभारत का काव्य रसभाव से समन्वित उत्कृष्ट कविता का भी उदाहरण प्रस्तुत करता है तथा अनेक स्थलों पर परवर्ती महाकवियों द्वारा अनुकरणीय अलंकृत और चमत्कारपूर्ण कविता की बानगी भी उसमें है। वाल्मीकि ने एक ही छोटे से पद्य में एक साथ चार श्लेष गूंथ कर सन्ध्या और चन्द्रमा के बीच नायक-नायिका-भाव
आरोपित कर के समासोक्ति का सुंदर उदाहरण प्रस्तुत किया है
चञ्चच्चन्द्रकरस्पर्शहर्षोन्मीलिततारका। S ERI
अहो रागवती सन्ध्या जहाति स्वयमम्बरम्।। यहाँ पर कर (हाथ, किरण), तारका (आँखों की पुतली, तारे) राग (अनुराग, लालिमा) तथा अम्बर (वस्त्र, आकाश) में श्लेष इतनी सहजता से हुआ है कि रसास्वाद में किंचित् भी बाधा न हो कर श्लेष, वक्रोवित और रसमय काव्य समवाय बन जाता है।
इसी प्रकार
समीपं राजसिंहस्य रामस्य विदितात्मनः।
सङ्कल्पहयसंयुक्तैर्यान्तीमिव मनोरथैः ।। संकल्प के अश्वों से युक्त (जुता) मनोरथ रूपक और श्लेष की निराली ही छटा का आस्वाद देता है। कालिदास ने भी वाल्मीकि के इस प्रकार के श्लेषकौशल का अनुकरण किया है। आदि-कवि की सीमित शब्दों में अत्यंत सहज रूप से भावों की अथाह गहराई को प्रकट करने की क्षमता और सरल पदावली में अनेक अंलकारों को संश्लिष्ट कर लेने का उनका कौशल कालिदास से लेकर सभी महाकवियों के लिये आदर्श रहा है। राम के विरह के वर्णन में रामायण में यह पद्य आया है
वाहि वात यतः कान्ता स्पृष्ट्वा तां मामपि स्पृश। त्वयि मे गात्रसंस्पर्शश्चन्द्रे दृष्टिसमागमः।।
काव्य-खण्ड
कालिदास ने इसके केवल पूर्वार्ध के भाव को ले कर मेघदूत में चार पंक्तियों का पूरा एक मन्दाक्रान्ता छन्द लिखा है (भित्वा सद्यः किसलय.-), पर यहाँ थोड़े से शब्दों में जो भावसागर समेट लिया गया है, वैसा बन्ध मेघदूत में नहीं बन पड़ा।
इसी प्रकार महाभारत में भावों के घात-प्रत्याघात और संवादों की ओजस्विता तथा वर्णनों की गतिमयता का जो अप्रतिम निदर्शन है, वह समस्त भारतीय वीरकाव्य का मानक
और प्रेरक है। शब्दक्रीडा भी महाभारत में अनेक स्थलों पर ऐसी है, जिसका बाद के कवियों ने पर्याप्त अनुकरण किया है। जैसे
मत्तवारणविक्रान्तो मत्तवारणवेगवान् ।
मत्तवारणताम्राक्षो मत्तवारणवारणः।। (91१४६।३१) अतएव यह आकस्मिक संयोग नहीं कि रामायण और महाभारत से कथानक, कल्पना, वस्तुसंविधान और भावसौन्दर्य ले-ले कर जितनी बड़ी संख्या में काव्य लिखे गये, उतने अधिक काव्यों की महती परंपरा विश्व में दुर्लभ है। कालिदास का रघुवंश, प्रवरसेन का सेतुबन्ध, भट्टि का रावणवध, कुमारदास का जानकीहरण, अभिनन्द का रामचरित, क्षेमेन्द्र का दशावतारचरित तथा रामायणमंजरी आदि बहुसंख्य सुप्रथित महाकाव्य रामायण से अनुपाणित हैं। जिन कवियों ने रामकथा पर लेखनी नहीं चलाई, वे भी प्रकारांतर से वाल्मीकि की उदात्त प्रतिभा और काव्यात्मक उपलब्धि के शिखर से स्फूर्त और प्रेरित हुए। रामनाटकों की तो अभूतपूर्व परंपरा भारतीय साहित्य में रही है, जिसके जनक वाल्मीकि ही है। इसी प्रकार महाभारत कथाश्रित महाकाव्यों या नाटकों तथा चम्पूकाव्यों की भी परंपरा अतिशय विशाल है।
इसके अतिरिक्त पुराण भी 'उपजीव्य' रहे हैं और उनमें वर्णित अनेक कथाओं को आधार बनाकर परवर्ती भारतीय साहित्यकारों की लेखनी गतिशील हुई है। इन उपजीव्य ग्रन्थों ने न केवल परवर्ती साहित्यकारों को कथाएँ दीं, अपितु उनकी दृष्टि को भी उन्मीलित किया।
## कालिदास-पूर्व महाकाव्य-परम्परा
वैदिक कविता अपने सहज रूप से युगों तक मन्द एवं सरल गति से प्रवाहित हुई। तत्पश्चात्, आर्षकाव्य-रामायण और महाभारत में, वीररसोचित आख्यानों का आश्रय ग्रहण करके उसकी धारा में एक तीव्रता आयी और वही धारा कालिदास-अश्वघोष आदि में कुछ इस मात्रा में उभरकर प्रवाहित हुई कि उसने एक महानदी का रूप ग्रहण कर लिया। आर्षकाव्यों के बाद और कालिदास से पूर्व भी महाकाव्य-परम्परा के संकेत मिलते हैं। आर्षकाव्यों के बाद कालिदास-पूर्व युग की महाकाव्य-रचनाओं के अनुसन्धान के सन्दर्भ में, व्याकरण-शास्त्र के-पाणिनि, वररुचि (कात्यायन) और पतञ्जलि के सम्बन्ध में यहाँ चर्चा
अनिवार्य है।
महाकाव्य के उदभव तथा कालिदास-पूर्व महाकाव्य-परम्परा
### पाणिनि
आठ अध्यायों में विभक्त 'अष्टाध्यायी' या 'शब्दानुशासन' के कर्त्ता पाणिनि ने व्याकरण-शास्त्र का निर्माण किया। इनके पूर्व भी व्याकरण-शास्त्रकारों की एक परम्परा थी। यह ठीक है कि पाणिनि के नाम से उद्धृत पद्यों के सम्बन्ध में कोई अत्यन्त प्रामाणिक संकेत जब तक प्राप्त नहीं होता, उन पर पूरा विश्वास किया जाना उचित नहीं। हमें उन परम्परागत स्रोतों पर कुछ विश्वास करके ही पाणिनि के कवित्व पक्ष को दृष्टि में लाना समुचित प्रतीत होता है। राजशेखर का यह पद्य सूक्ति-ग्रन्थों में मिलता है- ला
नमः पाणिनये तस्मै यस्मादाविरभूदिह।
आदी व्याकरणं काव्यमनु जाम्बवतीजयम् ।। कहीं पर 'जाम्बवतीजय' नाम मिलता है तो कहीं इस रचना का 'पातालविजय' नाम मिलता है। आचार्य बलदेव उपाध्यायजी मुक्तकण्ठ से संस्कृत साहित्य के सर्वप्रथम महाकाव्य लिखने का श्रेय पाणिनि को देते हैं। 'सदुक्तिकर्णामृत' में उद्धृत कविप्रशंसापरक एक पद्य में अनेक कवियों के साथ 'दाक्षीपुत्र' (पाणिनि) भी उल्लिखित हैं
सुबन्धौ भक्तिनः क इह रघुकारे न रमते। धृतिर्दाक्षीपुत्र हरति हरिचन्द्रोऽपि हृदयम् ।। विशुद्धोक्तिः शूरःप्रकृतिमधुरा भारविगिर
स्तथाप्यन्तर्मोदं कमपि भवभूतिर्वितनुते।। 'जाम्बवतीजय' का नाम 'पातालविजय' भी मिलता है। रुद्रट के टीकाकार नमिसाधु ने 'महाकवि लोग भी अपशब्दों का प्रयोग कर देते हैं। इसे सिद्ध करने के लिए पाणिनि के 'पातालविजय' सन्ध्यावधू गृहय करेण भानुः, को उद्धृत किया है, जिसमें 'गृहय' पाणिनि-व्याकरण के अनुसार अपशब्द (अशुद्ध) है। रायमुकुट (अमरकोश के एक टीकाकार) ने इकारान्त 'पृषन्ति' के उदाहरण के लिए 'जाम्बवतीविजय' से यह पंक्ति उद्धृत की है
पयः पृषन्तिभिः स्पृष्टा वान्ति वाताः शनैः शनैः। जिन अन्य स्थलों में भी पाणिनि के उक्त महाकाव्य को 'जाम्बवतीजय' या 'जाम्बवतीविजय' के नाम से उद्धृत किया है वे हैं पुरुषोत्तमदेव की 'भाषावृत्ति' और शरणदेव की 'दुर्घटवृत्ति'। सुभाषित-संग्रहों में पाणिनि के २० पद्य प्राप्त होते हैं। पाणिनि के नाम से प्राप्त होने वाले कुछ पद्य आकलनार्थ उद्धृत हैं
क्षपाः क्षामीकृत्य प्रसभमपहृत्याम्बु सरितां जो एक बार प्रताप्योर्वी कृत्स्ना तरुगहनमुच्छोष्य सकलम् ।।
काव्य-खण्ड
का क्व सम्प्रत्युष्णांसुर्गत इति तदन्वेषणपरा-भिमा सार निणार स्तडिद्दीपालोका दिशि दिशि चरन्तीव जलदाः।। कालिक पद्य रचना ४७२ (शागधरपद्धति, ३८६८) । ऐन्द्र धनुः पाण्डुपयोधरेण शरद्दधानानखक्षताभम् । म प्रसादयन्ती सकलङ्कमिन्दुं तापं रवेरभ्यधिकं चकार।। नाष्टार (अलं स. पृ. ११७) निरीक्ष्य विद्युन्नयनैः पयोदो मुखं निशायामभिसारिकायाः। धारानिपातैः सह किनु वान्तश्चन्द्रोऽयमित्यार्ततरं ररास।।
(अलं स. पृ १११) त 'जाम्बवतीविजय' और 'पातालविजय' वस्तुतः दोनों ही नाम एक ही कथावस्तु को सूचित करते हैं; क्योंकि जाम्बवती के लाने के उद्देश्य से श्रीकृष्ण ने पाताल पहुंचकर उस पर विजय की थी। एक पद्य शरणदेव की 'दुर्घटवृत्ति' में उद्धृत है, जिसे 'पाताल-विजय' के १८३ सर्ग से उद्धृत बताया गया है। वह पद्य है
त्वया सहार्जितं यच्च-यच्च सख्यं पुरातनम्। चिराय चेतसि पुरस्तरुणीकृतमद्य में।।
(जाम्बवतीविजये पाणिनिनोक्त............इत्यष्टादशे सर्गे) इन उद्धरणों से पता चलता है कि पाणिनि के पास अद्भुत कवित्व था, वे एक ओर सहज सरल पद्य भी निर्माण करते थे तो दूसरी ओर अलङ्कृत शैली की रचना में भी निपुण थे। जाए 'सुवृत्ततिलक' में क्षेमेन्द्र ने पाणिनि के 'उपजाति' छन्द को 'चमत्कार का सार' बताया
है
स्पृहणीयत्वचरितं पाणिनेरुपजातिभिः।
चमत्कारैकसाराभिरुद्यानस्येव जातिभिः।। महाकवि क्षेमेन्द्र के द्वारा प्रशंसित उपजाति छन्द ही पाणिनि के पद्यों में मिलते हैं। उदाहरण के लिए दो पद्य दिए जाते हैं
निरीक्ष्य विद्युत्रयनैः पयोदो मुखं निशायामभिसारिकायाः। कि
धारानिपातैः सह किन्नु वान्तश्चन्द्रोऽयमित्यार्ततरं ररास ।। रात्रि के समय अभिसारिका के मुख को बिजली रूपी आँखों से देखकर मेघों को यह सन्देह हो रहा है कि कहीं हमारे धारा-सम्पात के साथ-साथ चन्द्रमा जमीन के ऊपर तो
महाकाव्य के उद्भव तथा कालिदास-पूर्व महाकाव्य-परम्परा नहीं गिर पड़ा? यदि ऐसा नहीं है, तो गाढ़े-अन्धकार में अभिसारिका का इतना चमकीला
चेहरा कहाँ से आया?
E गतेऽर्धरात्रे परिमन्दमन्दं, गर्जन्ति यत्प्रावृषि कालमेघाः। र TRIBEPE अपश्यती वत्समिवेन्दुबिम्ब, तच्छर्वरी गौरिव १ करोति ।। मामा
जिस प्रकार प्यारे बछड़े को आँखों के सामने न देखकर गाय हुंकार भरती है, उसी प्रकार यह रात्रि भी बादलों में छिपे अपने प्रिय चन्द्रमा को न देखकर मेघ गर्जन के व्याज से हुंकार भर रही है।
### वररुचि
पाणिनि के बाद, कालिदास-पूर्व महाकाव्य-परम्परा में लिखने वाले वररुचि का नाम लिया जाता है। संस्कृत वाङ्मय के इतिहास में वररुचि के नाम से कई ग्रन्थों के नाम मिलते हैं और कुछ सूक्ति-संग्रहों, जैसे 'सुभाषितावली', 'शागधरपद्धति' और 'सक्तिकर्णामृत' आदि में भी अनेक पद्यों के रचयिता के रूप में उद्धृत हैं। वररुचि के विषय में जो प्रश्नचिह्न लगा है उसका अब तक कोई समाधान नहीं निकला है। पाणिनीय व्याकरण पर वार्तिक लिखने वाले कत्यायन को तथा प्राकृत-प्रकाश नाम के प्राकृत-व्याकरण के रचयिता को भी वररुचि नाम से जाना जाता है। यहाँ तक, पालि भाषा का 'कच्चायन' व्याकरण भी कात्यायन द्वारा निर्मित होने से वररुचि से जुड़ जाता है। विक्रमादित्य के नवरत्नों में से एक वररुचि भी थे। तारानाथ ने अपने 'भारत में बौद्ध धर्म का इतिहास' में ब्राह्मण-वररुचि या आचार्य-वररुचि को उद्धृत किया है।
अवन्तिसुन्दरीकथासार, प्राकृतमञ्जरी तथा बृहत्कथा (कथासरित्सागर, बृहत्कथा मञ्जरी आदि) में वररुचि का नाम उद्धृत है। अन्य कई ग्रन्थ भी वररुचि के द्वारा निर्मित मिलते हैं, यद्यपि वे विभिन्न कालों में लिखे गये हैं तथा वे किसी एक व्यक्ति या समान
व्यक्ति द्वारा निर्मित नहीं हो सकते।
आचार्य बलदेव उपाध्याय तो इतना कहते हैं कि कवि वररुचि और वार्तिककार कात्यायन वररुचि तथा 'प्राकृत प्रकाश' के रचयिता वररुचि-दोनों भिन्न थे या अभिन्न इसे निश्चय पूर्वक सिद्धान्त रूप से बतलाना कठिन काम है, फिर भी वे अनुमान के आधार
पर दोनों को अभिन्न रूप में स्वीकार करते हैं।
पतञ्जलि ने महाभाष्य में वररुचि द्वारा प्रणीत काव्य का निर्देश 'वाररुचं काव्यम्' कह कर किया है, किन्तु यह रचना उपलब्ध नहीं है। सूक्तिमुक्तावली में यह पद्य मिलता है
यथार्थता कथं नाम्नि मा मृदु वररुचेरिह।
व्यधत्त कण्ठाभरणं यः सदारोहणप्रियः।। आचार्य बलदेव उपाध्याय के उल्लेखानुसार 'कृष्णचरित' नामक काव्य के एक पद्य के आधार पर वररुचि के काव्य का यथार्थ नाम 'स्वर्गारोहण' सिद्ध होता है और ऊपर
उद्धृत सूक्तिमुक्तावली के पद्य में 'सदारोहणप्रियः" के स्थान पर स्वर्गारोहण' पाट ही उचित प्रतीत होता है।
 चाहे वाररुच काव्य 'स्वर्गारोहण' ही क्यों न हो, वह कोई महाकाव्य के रूप में निर्मित था यह बात नहीं सिद्ध होती, फिर भी कालिदास पूर्व महाकाव्य-परम्परा में उसे भी आचार्य उपाध्याय जी ने स्थान दिया है। वररुचि के नाम से संस्कृत साहित्य में नाना विधाओ में संस्कृत के ग्रन्थ मिलते है, परन्तु यहाँ काव्य का प्रसङ्ग है अतः उनके काव्य का ही वर्णन किया जा रहा है। सुभाषित ग्रन्थों में वररुचि के नाम से अनेक अभिराम पद्य उद्धृत हैं। उनमें से केवल दो पद्य दिए जाते हैं
व्योम्नि नीलाम्बुदच्छन्ने गुरुवृष्टिभयादिव।
यही PE जग्राह ग्रीष्मसन्तापो हृदयानि वियोगिनाम् ।। जारी ग जब आकाश में काली-काली घटाएं घिर आयीं, तो ग्रीष्म-ऋतु का ताप बहुत डरा कि कहीं अत्यन्त वृष्टि के मारे मेरा अस्तित्त्व ही नष्ट न हो जाय, इसलिए अपने लिए योग्य स्थान ढूँढकर वह वियोगियों के हृदय में बलात् घुस गया। यही कारण है कि उनका हृदय वर्षाकाल में सन्तप्त हो उठता है।
आलोहितमाकलयन् कन्दलमुत्कम्पितं मधुकरेण। ला लिया
संस्मरति पथिषु पथिको दयितागुलितर्जना ललितम् ।। नया _मार्ग में भौंरों से हिलाये गये लाल-लाल अकुरों को देखकर पथिकों को अपनी प्रियतमा की अंगुली से किये गये सुन्दर तर्जन याद पड़ रहे हैं।
### पतञ्जलि
महाभाष्यकार पतञ्जलि ने प्रसङ्गतः उदाहरण के रूप में अनेक श्लोक या श्लोकखण्ड उद्धृत किये हैं। उन्होंने वासवदत्ता, सुमनोत्तरा और भैमरथी नाम की आख्यायिकाओं का निर्देश किया है। वाररुचकाव्य के अतिरिक्त उन्होंने 'कंसवध' और 'बलिबन्धन' नाटक भी निर्दिष्ट किये हैं, इससे सिद्ध होता है कि ईस्वी पूर्व की कुछ शताब्दियों में अनेक संस्कृत काव्य तथा नाटक निर्मित हुए थे और कविता की धारा अजस्र प्रवाहित थी। नाना छन्दों के नामों के आधार पर पाश्चात्त्य विद्वान याकोबी विक्रम पूर्व शताब्दियों में इनके निर्माण तथा संस्कृत काव्यों में इनके प्रयोग की बात स्वीकार करते हैं।
## महाकाव्य का लक्षण-निर्धारण
किसी वस्तु या विधा में जब भी ‘महत्' शब्द जुड़ता है तब स्वभावतः उसकी दो स्थितियों पर ध्यान जाता है। वह या तो परिमाण से बड़ी होगी या गुणवत्ता में। वस्तु के परिमाण की दृष्टि से 'महत्' होने का निर्णय उपयुक्त माना जाता है। बहुत लोगों की मान्यता है कि संस्कृत में 'महाकाव्य' विधा की कल्पना का मूल आदिकाव्य वाल्मीकीय
महाकाव्य के उद्भव तथा कालिदास-पूर्व महाकाव्य-परम्परा रामायण है, जिसके उत्तरकाण्ड में यह श्लोक मिलता है
किम्प्रमाणमिदं काव्यं का प्रतिष्ठा महात्मनः। राम र
कर्ता काव्यस्य महतः क्व चासौ कविपुङ्गवः।। ६४।२३M केवल रामायण में नहीं, महाभारत में भी 'महत्' प्रयोग का औचित्य बताया गया है
महत्त्वाद् भारवत्त्वाच्च महाभारतमुच्यते। किसी कवि के साथ 'महाकवि' विशेषण के जोड़ने में निश्चय ही प्रत्येक साहित्य चिन्तक या आचार्य का अपना दृष्टिकोण हो सकता है, जैसा कि आनन्दवर्धन ने अपने से पूर्व महाकवियों की परम्परा वाले जगत् में कालिदास प्रभृति दो-तीन या पाँच-छ: को ही सही अर्थ में 'महाकवि' पद की प्रतिष्ठा दी; क्योंकि 'महाकवि' की प्रतिष्ठा तक पहुँचने के लिए यह आवश्यक नहीं कि कोई कवि 'महाकाव्य' लिखने वाला ही हो। ती या 'महाकाव्य' को विधा के रूप में सर्वप्रथम लक्षण-निर्धारण द्वारा प्रतिष्ठापित करने वाले आचार्य भामह है ऐसा माना जाता है, किन्तु आचार्य पं. बलदेव उपाध्याय ने यह प्रतिष्ठा आचार्य दण्डी को दी है। जो भी हो, 'महाकाव्य' का लक्षण-निर्धारण आदिकाव्य वाल्मीकीय रामायण तथा कालिदास की कृतियों को ध्यान में रखकर किया गया ऐसा माना जा सकता है। कानि सातवः 'महाकाव्य' 'सर्गों में बंधा (सर्गबद्ध) होता है, यह भामह तथा दण्डी दोनों ही मानते हैं। जहाँ भामह महाकाव्य को महान् चरित्रों से सम्बद्ध मानते हैं, वहाँ दण्डी के अनुसार उसका नायक या तो देवता होता है या धीर उदात्त गुणों वाला कोई कुलीन क्षत्रिय होता है। कथावस्तु की दृष्टि से भामह जहाँ केवल 'सदाश्रित' कहकर किसी सज्जन के चरित के वर्णन को स्थान देते हैं, वहाँ दण्डी उसे इतिहास में प्रसिद्ध भी निर्दिष्ट करते हैं। महाकाव्य का आकार कैसा हो इस पर भामह उसे बड़ा कहकर रह जाते हैं, किन्तु दण्डी के अनुसार उसमें आठ से अधिक सर्ग होने चाहिए तथा सर्ग न छोटे हों और न बड़े और प्रत्येक सर्ग में एक ही छन्द या वृत्त हो और अन्त में वह बदल दिया जाना चाहिए। जहाँ तक अभिव्यञ्जना की बात है, दण्डी केवल 'अलङ्कृत' कह कर रह जाते हैं, किन्तु भामह के अनुसार ग्राम्य शब्दों से रहित, अर्थ के सौष्ठव से मुक्त, अलंकार समन्वित एवं अनतिव्यारव्येय अर्थात् व्याख्यागम्यता से मुक्त माना है। महाकाव्य के वर्णनीय विषय की दृष्टि से भामह ने मन्त्रणा, दूतप्रेषण, अभियान, युद्ध, नायक के अभ्युदय, ऋद्धिवाला तथा धर्म आदि चारों वर्गों की बातें हों, किन्तु अर्थ की प्रधानता हो, कहाँ वहाँ दण्डी प्राकृतिक वर्ण्यविषयों के साथ युद्ध आदि का भी निर्देश करते हैं। रचना-विधान की दृष्टि से भामह पञ्च सन्धियों का उसमें समन्वय निर्देश करते हैं, औचित्य की दृष्टि से उसे लोक व्यवहार का अतिक्रमण न किये जाने की बात करते हैं।
काव्य-खण्ड
कुछ विशेष ध्यान देने पर, दण्डी की अपेक्षा भामह अधिक व्यावहारिक एवं मौलिक प्रतीत होते हैं। आगे चलकर महाकाव्य के लक्षण अधिक रूढ़िबद्ध होते गए। भामह या इन प्राचीन आचार्यों के अनुसार निश्चय ही, महाकाव्य को 'सर्गबद्ध' होना चाहिये और साथ ही उसका नायक इतिहास में प्रसिद्ध कोई धीर एवं उदात्त चरित्र का शासक (नृपति) भी होना चाहिए तभी वह युद्ध के लिए प्रयाण करेगा। उसमें रस के संयोजन की अनिवार्यता है, जिसे ध्यान में रखकर ही आनन्दवर्धन ने अकाण्डप्रश्न, अकाण्डच्छेदन, परिपन्थिरसागपरिग्रह आदि रस दोषों के परिहार का निर्देश किया। महाकाव्य में प्रकृति के वर्णनों का अवश्य उपयोग है, किन्तु यहीं आगे चलकर रूढ़ एवं निर्जीव हो गया। आगे चलकर वीर, शान्त
और श्रृंगार को ही मुख्य या अङ्गी रस के रूप में महाकव्य में स्थान मिला। 14 अलंकारों का उपयोग महाकाव्य में सभी लक्षणकारों को अभिमत है, किन्तु यह कोई नहीं मानता कि उनका इतनी मात्रा में प्रयोग हो कि कथानक ही शिथिल हो जाय। आगे चलकर प्रायः ऐसी स्थिति ही उत्पन्न हुई, जब वर्णनों की भरमार तथा अलंकार संयोजन के लिए पृथक् प्रयत्न किये गये। इसका सूत्रपात भारवि के किरातार्जुनीय तथा माघ के शिशुपालवध से हुआ। बाद के महाकाव्य चमत्कार तथा वैदुष्य के प्रदर्शन के माध्यम बन गये। इसकी परिणति श्रीहर्ष के नैषधचरित में मिलती है, जो हर प्रकार से महाकाव्य के लक्षण का अतिरञ्जित रूप से अनुगमन ही प्रमाणित करता है। एक दूसरे को परास्त करने के लिए महाकाव्य निर्माण की प्रवृति माघ में लक्षित होती है, क्योंकि उन्होंने भारवि की प्रतिष्ठा को न्यून करना चाहा होगा। रत्नाकर ने तो हरविजय नाम का विशाल महाकाव्य ही निर्माण कर डाला और प्रतिज्ञा की कि उसके पढ़ने वाला अकवि कवि हो जाये और कवि पढ़े तो महाकवि हो जाय। बाद में ऐतिहासिक आश्रयदाताओं के जीवन चरित पर आधारित महाकाव्य, धार्मिक महापुरुषप्रधानविषयक महाकाव्य प्रचुर मात्रा में लिखे गये।
प्राचीन आचार्यों ने महाकाव्य के लक्षण का निर्धारण करते हुए अवश्य ही अपने पूर्ववर्ती कवियों की रचनाओं को ध्यान में रखा होगा, यह बात सही लगती है। किन्तु आश्चर्य होता है कि कालिदास को रघुवंश 'महाकाव्य' को उन पूर्वाचार्यों (भामह, दण्डी आदि) के लक्षणों की कसौटी पर लाने में अवश्य कठिनाई होगी। फिर भी अपनी सर्गबद्ध रचना 'रघुवंश' को कालिदास ने महाकाव्यके रूप में ही लिखा है उसे सम्भवतः लक्षणकारों का ही विचारार्थ आमन्त्रित करते हुए कसौटी पर खरे उतारने की बात कही है
तं सन्तः श्रोतुमर्हन्ति सदसद्व्यक्तिहेतवः।
हेम्नः संलक्ष्यते ह्यग्नौ विशुद्धिः श्यामिकापि वा।। रघुवंश ११० महाकाव्य और प्रबन्ध; दोनो ही एक ही अर्थ के द्योतक हैं जैसा कि महाकवि 'माघ' कहते हैं
महाकाव्य के उद्भव तथा कालिदास-पूर्व महाकाव्य-परम्परा बहुवपि स्वेच्छया कामं प्रकीर्णमभिधीयते।
अनुञ्झितार्थसम्बन्धः प्रबन्धो दुरुदाहरः।। शिशु. २१ वस्तुतः प्रकृष्ट बन्ध के कारण महाकाव्य या नाटक जैसी सुगठित कृतियों को प्रबन्ध भी कहा जाता है। 'प्रबन्ध', संज्ञा का व्यवहार इस विधा की कृतियों की महावाक्यता का भी द्योतक है। महावाक्यता से आशय है कि अनेक प्रकार के वर्णन, विविध चरित्र और विविध कथाप्रसंग रहने पर भी कृति में एक मूलभूत अन्विति हो । भारतीय महाकाव्य-परंपरा में यह अन्विति पुरुषार्थ-सिद्धि के लक्ष्य और रस की आद्यन्त प्रवहमाणता के कारण बनी रह सकती है। इस दृष्टि से अनेक नायकों वाले रघुवंशमहाकाव्य की महावाक्यता पर टीकाकार अरुणगिरिनाथ ने विशद विचार किया है। अरुणगिरि के अनुसार विविध चरित तथा विविध प्रसंग होने पर भी रघुवंश में अर्थ की एकता के कारण एकवाक्यता ही आद्यन्त पूरे प्रबन्ध में मानी जानी चाहिए। अर्थ की इस एकता का निर्वाह दो आधारों पर टीकाकार के अनुसार यह अनुभूत होता है, एक तो एक नायक न रहने पर भी एक ही पूरा वंश यहां उपस्थापित किया गया है, दूसरे विधिनिषेधावगतिरूप पूरे प्रबन्ध का फल भी एक ही
इस प्रकार संस्कृत महाकाव्य में लक्षणकरों के एक विशिष्ट संरचनात्मक स्वरूप अपेक्षित माना है, जो पाँच सन्धियों (मुख, प्रतिमुख, गर्म, विमर्श तथा निर्वहण) और उनके साथ पाँच अवस्थाओं (आरंभ, यत्न, प्राप्त्याशा, नियताप्ति तथा फलागम) के विधिवत् निर्वाह के कारण बनता है। इस परी संरचना में एकवाक्यता या महावाक्यता होना भी अनिवार्य है। सारे कथा-प्रसंग या विविध वर्णन एक महावाक्य के अवांतर वाक्य बन जाते है, और इन अवांतर वाक्यों की दृष्टि से ही सन्धि-सन्ध्यंग आदि का निरूपण महाकाव्य में किया जाता है।
निश्चय ही कालिदास के पूर्व महाकाव्य की परंपरा अपने परिपूर्ण विकसित रूप में प्रस्तुत हो चुकी थी और महाकाव्य की विधा पर लक्षणकारों द्वारा विमर्श भी आरंभ हो चुका था। कालिदास जैसे महाकवि के अवतरण के लिये यह एक सुपुष्ट आधारभूमि थी।
ਹੋ , ਆਂਟ ਸਕੀ ਜਿਸ ਵਿਚ ਇਸ ਗਲ ਦਸ ਹਜਸ ਚ ਦਾ
१. विवरण के लिये द्र.- कालिदास की समीक्षापरपंरा. प.११साल । निगम द्वितीय अध्यायनिक