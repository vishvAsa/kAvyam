+++
title = "१३ पन्नालाल साहित्याचार्य"

+++
(जन्म-१९११)  

पन्नालाल आचार्य ने जैन दृष्टि का अवलम्बन लेकर संस्कृत काव्य के उन सभी अंगों का सम्वर्धन किया है, जिससे भगवती वाग्देवी का अक्षय भण्डार और अधिक समृद्ध हुआ है। ५ मार्च १६११ को पारगुवाँ में जन्म प्राप्त पन्नालाल जी की श्रुतसेवा श्लाध्य है। आपने मौलिक ग्रन्धों के रूप में सर्वाधिक लेखन कार्य किया। साथ ही विशाल पुराणों का सम्पादन, ग्रन्थों की टीकायें, ८ स्मृति ग्रन्थों का प्रकाशन कार्य भी किया। पन्नालाल जी का पारिवारिक वातावरण धार्मिक तथा सम्पूर्णजीवन
अध्ययनरत है। आप अखिलभारतीय जैनविद्वत्परिषद के हृदय स्वरूप हैं।
पन्नालाल साहित्याचार्य जी के मोक्षप्रतिपादक दार्शनिक ग्रन्थ चिन्तामणित्रय नाम से प्रसिद्ध हैं- सम्यक्त्वचिन्तामणि, सज्ज्ञानचन्द्रिका तथा सम्यग्चारित्रचिन्तामणि । स्फुट रचनाओं में स्तुत्यात्मक रचनायें हैं- जिनमें पंचश्नोकात्मक महावीरस्तवनम्, दस श्लोकों से युक्त महावीरस्तोत्रम् हैं। इनमें महावीर के गुणों की स्तुति है। बाहुबल्यष्टकम् के आठ श्लोकों में भगवान् बाहुबली आस्था के केन्द्र हैं। श्रीगणेशप्रसादवर्गीस्फुटरचना स्मृतिग्रन्थ में प्रकाशित पूज्य वर्णीजी की संक्षिप्त जीवन झांकी है। पूज्यवर्णी जी पन्नालाल जी के गुरु थे। धर्मसागरस्तुतिः में आठ श्लोकों में धर्मसागर के प्रति श्रद्धाभाव व्यक्त है। वृत्तहार तीस छन्दों की माला स्वरूप अन्वर्य अभिधान वाली यह रचना गुरु गोपालदास वरैया की संस्तुति
७१५
जैन मनीषियों का योगदान है। इसके साथ ही धर्म कुसुमोद्यान तथा सामयिकपाठ नीतिविषयक ग्रन्थ है। प्रमुख ग्रन्थों
का परिचय प्रस्तुत है
चिन्तामणित्रय : सम्यक्त्वचिन्तामणि-यह जैन दर्शन का प्रतिनिधि ग्रन्थ है। यह धर्म, दर्शन तथा ज्ञान का कोश सदृश है। प्रस्तुत ग्रन्थ दस मयूखों में निबद्ध तथा १८१६ श्लोकों से संवलित सर्वथा मौलिक है। प्रस्तुत ग्रन्थ के प्रतिपाद्य विषयों में मुख्यरूप से सम्यक्दर्शन के विषयभूत सात तत्त्वों का निरूपण है तथा जीवन के भेदों, संसारी जीव के पंचपरावर्तनों, चौदह गुण स्थानों, चौदह मार्गणाओं, असंख्यात द्वीप समूहों, छह द्रव्यों, आस्रव के कारणों, कर्म के भेदाभेदों, प्रकृतिस्थित अनुभाग और प्रदेश, चारों भेदों, संवर के कारणों आदि का विवेचन समाविष्ट किया गया है। इसमें सत्प्रवृत्तियों, आधारभूत तत्त्वों तथा सम्यकदर्शन का साङ्गोपाङ्ग विश्लेषण है। सरोवर में विद्यमान कमलपत्र के समान सम्यग्दृष्टि जीवन चारित्रमोह के उदय से गृहस्थाश्रम में रहकर भी उसमें लीन नहीं होता। ग्रन्थ के प्रथम मयूख में सम्यग्दर्शन की उत्पत्ति एवं माहात्म्य का वर्णन है। द्वितीय में जीवतत्त्व के स्वरूप एवं भेदों का विश्लेषण तथा तृतीय मयूख में गतिमार्गणा के द्वारा जीवतत्त्व का विशद विवेचन किया गया है। जीव की चार गति विख्यात हैं : नरकगति, तिर्यञ्चगति, मनुष्यगति तथा देवगति। चतुर्थ मयूख में इन्द्रिय, काय, योग, वेद, कषाय, ज्ञान, संयम, आहार इत्यादि मार्गणाओं के द्वारा जीवतत्त्व का परिष्कृत विवेचन है। पंचम मयूख में चैतन्य रहित ज्ञान, दर्शन सुख वीर्य तथा सम्यक्त्वविहीन अजीवतत्त्व का सूक्ष्म निदर्शन है। अजीवतत्त्व के पांच भेद हैं- मुद्गल, धर्म अधर्म आकाश और काल, षष्ठ मयूख में बन्धनतत्त्व का निदर्शन है। आत्मा का कर्मों के साथ नीरक्षीरवत् एक क्षेत्रावगाह है। अष्टम मयूख में संवरतत्त्व का विस्तृत विवेचन है। नवम मयूख की निर्जरातत्त्व की व्याख्या से तथा दशम सम्यग्दर्शन के
आधारभूत तत्त्व से सम्बद्ध है।
धर्मपरक इस दार्शनिक ग्रन्थ में शान्तरस का प्राधान्य है, किन्तु प्रसंगानुसार अन्य भयानक बीभत्स आदि रसों की भी अवस्थिति दर्शनीय है। प्रस्तुत रचना में दार्शनिक गम्भीर पाण्डित्य पूर्ण विषय सरल तथा रोचक शैली में प्रस्तुत है। मालिनी, शिखरिणी, स्नग्धारा, शार्दूलविक्रीडित, दुतविलम्बित आदि सभी प्रसिद्ध छन्दों में यह रचना गुम्फित है। शब्दालंकार तथा अर्थालंकार का माणिकाञ्चन समन्वय है। सत्य के माहात्म्य-विवेचन के प्रसंग में
आनुप्रासिक छटा दर्शनीय है
सत्येन मुक्तिः सत्येन भुक्तिः स्वर्गेऽपि सत्येन पदप्रसक्तिः। सत्यात्परं नास्ति यतः सुतत्त्वं सत्यं ततो नौमि सदा सभक्तिः।।
प्रश्नोत्तरशैली में विरचित प्रस्तुत ग्रन्थ में भावानुकूल परिष्कृत साहित्यिक संस्कृतभाषा तथा प्रसादपर्ण शैली है। सुकुमार वर्णों का प्रयोग तथा माधुर्य की छटा सर्वत्र विद्यमान है। दुर्बोध विषयों को सरल बनाने के लिए दृष्टान्तों तथा अन्योक्तियों का सहारा लिया गया है। जैन धर्म, दर्शन, सिद्धान्त को जन-जन तक पहुँचाने में समर्थ इस ग्रन्थ में वैदर्भी रीति के
७१६
आधुनिक संस्कृत साहित्य का इतिहास साथ-साथ भावानुरूप संवादशैली, व्याख्यात्मक शैली, विवेचनात्मक शैली, दृष्टान्तशैली, समासशैली के दर्शन होते हैं।
। सज्ज्ञानचन्द्रिका : दस प्रकाशों तथा ७७ पद्यों में निबद्ध यह दार्शनिक रचना है। वीरसेवा मन्दिर ट्रस्ट, वाराणसी से प्रकाशित इस ग्रन्थ में पंचपरमेष्ठियों का वर्णन, सम्यग्ज्ञान के सामान्य विशेष स्वरूप का विवेचन, उसके आठ अंग श्रुतज्ञान, मतिज्ञानादि का भेदप्रभेद सहित वर्णन है। चौंसठ ऋद्धियों तथा मोक्ष मतिज्ञानादि का भेद-प्रभेद सहित वर्णन है। चौसठ ऋद्धियों तथा मोक्षसाधक शुक्ल, ध्यानादि का सम्यग्विवेचन है। भावानुरूप भाषा तथा सुकुमार शब्दों से युक्त माधुर्यगुण प्रसादगुण तथा वैदर्भी रीति की छटा है। सरस संवाद शैली से गम्भीर दार्शनिक विषय भी रोचक रूप में प्रस्तुत है। पन्नालाल जी ने इसमें धर्म, न्याय, साहित्य और व्याकरणादि विषयों का सामंजस्य किया है। प्रत्येक प्रकाश के प्रारम्भ में माङ्गलिक पद्यों की साहित्यिक छटा है
दीपः किं नैव दीपो भ्रमति स नियतं क्षुद्रवायौ प्रणश्येत् चन्द्रः किं नैव चन्द्रः किमिति स दिवसे दीनदीनो विभाति। सूर्यः किं नास्ति सूर्यः किमिति स नियतं सायमस्तं प्रयाति, त्वेवं ध्वस्तोपमानं जगति विजयते केवलज्ञानमेतत् ।।
अर्थात् इस संसार में समस्त सूर्य, चन्द्र, दीप रूप उपमानों को ध्वस्त करने वाला केवल ज्ञान ही श्रेष्ठ है।
सम्यकुचारित्रचिन्तामणि : यह तेरह प्रकाशों में विभाजित तथा १०७२ श्लोकों से युक्त है। चारित्र की महिमा से जनसाधारण को अवगत करना ही इस ग्रन्थ का उद्देश्य है। व्यवहार नय से, चरणानुयोग की पद्धति से मुनियों की जो हिंसादि पापों से निवृत्ति है, वही पृथ्वी पर चारित्र नाम से प्रसिद्ध है। इन्द्रियों का दास व्यक्ति दीक्षा नहीं ले सकता। जो व्यक्ति मोहनीय की सात प्रकृतियों को नष्ट कर, उपशमक्षय या क्षयोपशम कर, सम्यक् दर्शन प्राप्त कर लेता है, जो कर्मभूमि में उत्पन्न है, भव्यत्वभाव से युक्त है, तत्त्वज्ञान से युक्त है, संसारभ्रमण की सन्तति से भयभीत है तथा संक्लेशरहित है उसे ही चारित्र की प्राप्ति होती है। विषयानुरूप प्रत्येक प्रकाश का नामकरण है। जैसे चारित्रलब्धि अधिकार, पञ्चसमित्यधिकार, इन्द्रियविजयाधिकार, षडावश्यकाधिकार, पञ्चाचाराधिकार, ध्यानसामग्री, देशचारित्र्याधिकार, संयमासंयमलब्धिअधिकार आदि।
धर्मकुसुमोद्यान : इसमें धर्म रूपी कुसुम पुष्पित तथा पल्लवित है। धर्म के अहिंसा, सत्य अस्तेयादि दस भेदों को वर्णित किया गया है। यह १०६ पद्यों से युक्त नीतिविषयक लघुकाव्य है। मानव हृदय में विद्यमान अज्ञान को नष्ट करके, अपने कर्त्तव्य तथा आत्मा
जैन मनीषियों का योगदान । का दर्शन कराना ही इस ग्रन्थ का उद्देश्य है। प्राणियों को मोक्ष प्रदान करने वाला तत्त्व ही धर्म है।
सामयिकपाठ : तिहत्तर श्लोकों से युक्त यह लघु नीतिकाव्य है। इसमें कवि ने आत्मनिरीक्षण तथा आत्मोत्कर्ष और मोक्ष के लिए जिनेन्द्रदेव के प्रति आत्मनिवेदन किया है। व्यक्तिगत पापक्रिया-कलापों की आलोचना ही निर्जरा का कारण है। इसी उद्देश्य से प्रेरित होकर ग्रन्थ का प्रणयन हुआ है।
। पन्नालाल आचार्य के समस्त ग्रन्थों में भाषा माधुर्यपूर्ण तथा प्रभावोत्पादक है। विचारों में व्यक्तित्व की छाप पग-पग पर है। सहज अर्थावगम्यता है। विषय के स्वाभाविक विकास में बाधा नहीं। मानव के उदात्त गुणों के प्रकर्ष को उसके अभ्युदय के योग्य बनाकर धार्मिकता का विन्यास करना यही कवि का उद्देश्य है। इस कारण विषय तथा भाव के अनुरूप दृष्टान्त, उपदेशात्मक, विवरणात्मक, तार्किक, विवेचनपरक तथा निवेदनपरक शैली का प्रयोग है। संगीतात्मकता तथा गेयता समन्वित वेदी रीति की प्रधानता है। धर्मकुसुमोद्यान में मन के दस आदर्श भावों को धर्मरूप में प्रतिष्ठित किया गया है। सन्तोष के अमृत से तृप्त मानव के लिए त्रिलोकी का राज्य तृणवत् है। ऐसे व्यक्ति विपत्तियों में भी दुःखी नहीं होते। सरल बोधगम्य, प्रसादपूर्ण भाषा एवं शैली प्रत्येक धर्म-प्रेमी मानव को प्रभावित करती है।