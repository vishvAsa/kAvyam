+++
title = "१० आचार्य तुलसी"

+++
तेरापंथ परम्परा के नवम आचार्य तुलसी ने बीसवीं शती में संस्कृत साहित्य के प्रति महत्त्वपूर्ण योगदान दिया है तथा अपनी ज्ञानज्योति को न्याय-दर्शन, नीतिविषयक साहित्य, समस्यापूर्ति, स्तुतिकाव्य तथा स्तुतिकाव्यों-अनेक विधाओं में प्रस्तुत किया है। आचार्य तुलसी ने स्तुतिविषयक चौबीस तीर्थकरों की स्तुति से सम्बद्ध चतुर्विशतिस्तवनम् तथा समस्यापूर्तिरूप कल्याणमन्दिरस्तोत्रम्, नीतिविषयक, शिक्षाषण्णवति, कर्तव्यषट्त्रिंशिका,
जैन मनीषियों का योगदान
७०३ दर्शनविषयक जैनसिद्धान्तदीपिका, न्यायविषयक भिक्षुन्यायकर्णिका तथा योगविषयक मनोऽनुशासनम् की रचना करके सरल व सुबोध तथा मूल्यवान् सामग्री प्रदान की है।
शिक्षाषण्णवतिः-आचार्य तुलसी विरचित नीतिविषयक यह ग्रन्थ ६६ श्लोकों की रचना है जिसका जैनसिद्धान्त तथा उपदेशात्मक विषयों के आधार पर बीस प्रकरणों में विभाजन है। जैन साधु-साध्वियों को संस्कृत का अभ्यास कराने तथा आत्मतुष्टि को लक्ष्य कर प्रस्तुत ग्रन्थ का प्रणयन हुआ है। ग्रन्थ में गुरुप्रकरण, धर्मप्रकरण, अहिंसा, सत्य, अस्तेय, ब्रह्मचर्य, अपरिग्रह, प्रकरण ज्ञान, संयम, श्रद्धा प्रकरण आसक्ति, विरक्ति, सद्गुणरत्नमाला, मोक्षमार्ग, भगवद्भारती तथा स्याद्वाद प्रकरण हैं। गुरु की महत्ता को प्रकट करते हुए
आचार्य कहते हैं
मेधाविनाऽपि मनुजेन महामहिम्ना धर्तव्य एव किल सद्गुरुरुत्तमा । को वा तरीतुमलमम्बुनिधिं भुजाभ्यां
को वा भवान्तमयते गुरुमन्तरेण। १८ अर्थात्-जैसे कोई नौका के बिना समुद्र पार नहीं हो सकता, वैसे ही गुरु के बिना भवसागर को पार कोई नहीं कर सकता। इसी प्रकार स्याद्वाद में विषय में उनका मत है -स्याद्वादी विवाद में न पड़कर समन्वय के द्वारा विजय प्राप्त करता है
"..............तथैव स्याद्वादी सततमविवादी विजयते।"E४ PL माग्रन्थ की शैली प्रसाद, माधुर्य गुणों से युक्त वैदर्भी है। भाषा में सरलता, सहजता, स्पष्टता, बोधगम्यता तथा प्रवाह है, श्लोकों में उपमाओं का सौन्दर्य सर्वत्र आकलनीय है। यहां यह पद्य आकलनीय है
को विस्मयोऽत्र यदि नाम गुणैरशेषैः श्रीब्रह्मचार्यतितमां समलंकृतः स्यात् । गुर्विगितज्ञमपहाय विनीतशिष्यं
स्थैर्य क्व वेत्सि सकलाभिरलं कलाभिः।। ५७ कर्तव्यषट्त्रिंशिका-आचार्य तुलसी विरचित यह ग्रन्थ भी छत्तीस श्लोकों का संग्रह उपदेशात्मक ग्रन्थ है जिसमें मानवमात्र विशेषतः साधुओं को सत्कर्तव्यों तथा अकर्तव्यों की सरल संस्कृत में शिक्षा दी गयी है। गुरु के प्रति विश्वास तथा प्रणति, विनयभावना, ब्रह्मचर्य व्रत की श्रेष्ठता, सत्यव्रत, संयम, परोपकार, अहंकारराहित्य तथा अध्यात्म चिन्तन का उपदेश है।
जैनसिद्धान्तदीपिका-यह ग्रन्थ धर्म और दर्शन के सिद्धान्तों की पारिभाषिक व्याख्या प्रस्तुत करता है। इसका रचनाक्रम सूत्र तथा वृत्ति के क्रम से है। सर्वजनसुलभ बनाने हेतु७०४
आधुनिक संस्कृत साहित्य का इतिहास युवाचार्य महाप्रज्ञ ने हिन्दी व्याख्या लिखी है। दस प्रकाशों में विरचित इस दर्शन ग्रन्थ के प्रथम प्रकाश में द्रव्य, गुण तथा पर्याय का निरूपण है। दूसरे प्रकाश में जीवविज्ञान, तीसरे प्रकाश में जीव और अजीव के भेदों का निरूपण है। चौथा प्रकाश बन्ध, पुण्य, पाप तथा आश्रव के स्वरूप से सम्बद्ध है। पाँचवें प्रकाश में संवर, निर्जरा तथा मोक्षमार्ग का स्वरूप तथा छठे प्रकाश में मोक्षमार्ग का वर्णन है। सातवें प्रकाश में जीवस्थान (गुणस्थान) का निरूपण, आठवें में देव, गुरु, धर्म का वर्णन, नवें प्रकाश में दया, दान तथा उपकार का स्वरूप निरूपित है। दसवें प्रकाश में निक्षेप का वर्णन है। इसमें कुल ३०६ सूत्र हैं।
भिक्षुन्यायकर्णिका-१६४५ ई. में आचार्य तुलसी के द्वारा विरचित न्यायविषयक ग्रन्थ भिक्षुन्यायकर्णिका सात विभागों में गुम्फित, न्यायशास्त्र के सिद्धान्तों को १३७ सूत्रों में प्रस्तुत करता है। पहले विभाग में लक्षण और प्रमाण के स्वरूप का वर्णन है। दूसरे विभाग में प्रत्यक्ष का स्वरूप, तीसरे में मति का स्वरूप, चौथे में श्रुत के स्वरूप का निरूपण है। पांचवां विभाग नय के स्वरूप-वर्णन से सम्बद्ध है। छठे विभाग में प्रमेय तथा प्रमिति के स्वरूप का वर्णन है तथा सातवें विभाग में प्रमाता के स्वरूप का निरूपण है। इसका हिन्दी भाषा में अनुवाद साध्वी कनकप्रभा ने किया है। सहजबोधगम्यता से युक्त सूत्र तथा वृत्ति का उदाहरण द्रष्टव्य है- तत् प्रत्यक्षं परोक्षञ्च अक्षम् - इन्द्रियम् अक्षो जीवो वा। अक्षं प्रति गतं प्रत्यक्षम् । अक्षेभ्यो ऽक्षाद्वा परतो वर्तते इति परोक्षम्। अर्थात् प्रमाण के दो प्रकार हैं प्रत्यक्ष और परोक्ष। अक्षशब्द इन्द्रिय और जीव दोनों का वाचक है। अक्ष-प्रतिगत अर्थात् इन्द्रिय और आत्मा द्वारा होने वाला ज्ञान प्रत्यक्ष है। जो ज्ञान साक्षात् इन्द्रिय और आत्मा से नहीं हो, वह परोक्ष कहलाता है। इसी प्रकार 'मनोद्रव्यपर्यायसाक्षात्कारिमनःपर्यायः । अर्थात मनोद्रव्य के पर्यायों का साक्षात् करने वाला ज्ञान । मनःपर्याय कहलाता है। (द्वितीयविभाग सूत्र १,६)
मनोऽनुशासनम्-आचार्य तुलसी विरचित योग विषयक ग्रन्थ "मनोऽनुशासनम्" सं.२०१८ में प्रणीत हुआ। इस ग्रन्थ में अनुभूतिजन्य यौगिक सत्यों को स्वीकार किया गया है। योगविषयक सूक्ष्मताओं के न होने के कारण यह ग्रन्थ सर्वजन ग्राह्य है। सात प्रकरणों में गुम्फित यह ग्रन्थ भी १८० सूत्र रूप में ही है। पहले प्रकरण में योग का विस्तृत विवेचन है। द्वितीय प्रकरण में मनकी अवस्थाओं का निरूपण है। तृतीय प्रकरण में ध्यान, आसन, भावना आदि का वर्णन है। चौथा प्रकरण ध्यान के प्रकार, धारणा, विपश्यना, लेश्या आदि के वर्णन से सम्बद्ध है। पांचवें प्रकरण में वायु के प्रकार और उनकी विजय का निरूपण है। छठे प्रकरण में महाव्रत, श्रमणधर्म, संकल्प, जप आदि का सातवें में जिनकल्प की पांच भावनाओं प्रतिमाओं का प्रतिपादन है। इसका हिन्दी अनुवाद और व्याख्या युवाचार्य महाप्रज्ञ ने की है।