+++
title = "०३ आचार्य कुन्थुसागर मुनि-ये कर्नाटक प्रान्त के ऐनापुर ग्राम के निवासी तथा आचार्य श्री शान्तिसागर के शिष्य थे इनके पिता का नाम शान्तात्मा तथा माता का नाम सरस्वती था धार्मिक संस्कारों में पले होने के कारण हृदय में वैराग्य भावना के होते हुए भी माता-पिता की इच्छा से विवाह किया तथा मात्र पचीस वर्ष की अवस्था तक गृहस्थाश्रम में रहे १E२५ ई में आचार्य शान्तिसागर से क्षुल्लक दीक्षा ली तथा पाश्वकीर्ति नाम से विख्यात हुए बत्तीस वर्ष की अवस्था में ऐलक दीक्षा भी ले ली वि सं १९८६ में दिगम्बरी दीक्षा ली तथा ज्ञानसाधना, परोपकारवृत्ति तथा सर्वजनहितैषणा से विमल कीर्ति प्राप्त की गुजरात वासियों ने कुन्थुसागरजी की वक्तृत्वशक्ति तथा सदुपदेशों का सर्वाधिक लाभ प्राप्त किया २ जुलाई १६४५ को आपका असामयिक निधन हो गया"

+++
कुन्धुसागर ने जैनधर्म के सिद्धान्तों, आचार्यों तथा आत्मशुद्धिभावना को संस्कृत भाषा में लगभग तीस ग्रन्थों के द्वारा व्यक्त किया है। प्रमुख ग्रन्थ है- चतुर्विशतिजिनस्तुति, शान्तिसागरचरित्र, बोधामृतसार, निजात्मशुद्धिभावना, मोक्षमार्गप्रदीप, ज्ञानामृतसार, लघुबोधामृतसार, स्वरूपदर्शनसूर्य, नरेशधर्मदर्पण, लघुप्रतिक्रमण, लघुज्ञानामृतसार, शान्तिसुधा सिन्धु, श्रावकधर्मप्रदीप, मुनिधर्मप्रदीप, लघुसुधर्मोपदेशामृतसार, स्वप्नदर्शनसूर्य (षड्भाषात्मक) भावत्रयफलदर्शी, सुवर्णसूत्रम्।
शान्तिसुधासिन्धु अन्वर्थनामा, शान्ति की प्रतिष्ठा करता है। पाँच अध्यायों में विभक्त तथा पांच सौ बीस पद्यों से समन्वित यह ग्रन्थ जैन आचार-संहिता सा प्रतीत होता है।
प्रथम अध्याय का नाम हितोपदेशवर्णन है जिसमें आत्मा के स्वरूप से सम्बद्ध
६६७
जैन मनीषियों का योगदान जिज्ञासापूर्ण प्रश्नों के उत्तर निबद्ध हैं। द्वितीय अध्याय जिनागमरहस्यवर्णन है। तृतीय
अध्याय का नाम वस्तुस्वरूप है, जिसमें बहुमुखी दृष्टिकोणपूर्वक नीतियों की सार्थकता प्रतिबिम्बित हुई है- मानवीय आदर्शों का व्यापक विवेचन प्रस्तुत किया गया है। चतुर्थ अध्याय हेयोपादेय के स्वरूप का सारपूर्ण अंश है। इसमें साधु, विद्वान, दानी, पतिव्रता, न्यायप्रशासक महापुरुषों के लोकोत्तर प्रभाव का वर्णन है। पंचम अध्याय में समग्र शान्ति की कामना की गयी है तथा आत्मा के दिव्य गुणों का अवतरण किया गया है। अध्यात्म, मनोविज्ञान, जीव, मोक्ष, वैराग्य, कर्मफल, सुख-दुःख, सत्य, धर्म आदि तत्वों की यथार्थता विश्वशान्ति के परिप्रेक्ष्य में निरूपित है।
ग्रन्थकार का अभिमत है कि महापुरुष सुख और दुःख दोनों अवस्थाओं को बन्धनमय मानते हुए उनमें समता धारण कर लेते हैं। मानव की समस्त क्रियायें अन्तरङ्गशुद्धि के बिना निष्फल हैं
ये केऽपि मूढा गमयन्ति कालं अन्तर्विशुद्ध्या हि विना वराकाः। वृथैव तेषां च भवेद्विचारः क्रियाकलापो विफलं नृजन्म।।
अर्थात् जो कोई मूर्ख मनुष्य अन्तरङ्ग शुद्धि के बिना ही समय व्यतीत करते हैं उनके सब विचार व्यर्थ हो जाते हैं, उनका क्रिया कलाप निष्फल हो जाता है। कुन्थुसागरमुनि का स्पष्ट वक्तव्य है कि क्रोध, मान, माया, लोभ मिथ्यात्व, हास्य, रति, अरति, शोक, भय, जुगुप्सा, स्त्रीवेद, पुंवेद, नपुंसकवेद और मोहादि कषायों का सर्वथा त्याग करने से अन्तःशुद्धि होती है तथा खेत, मकान, स्वर्ण, चांदी आदि बाह्य परिग्रह का सर्वथा परित्याग करने से बाह्यशुद्धि होती है- पाया
त्यागेन कोपादिचतुष्टयानां मिथ्यात्वहास्यादिविमोहकानाम्।
अन्तर्विशुद्धिः सुखदा सदैव क्षेत्रादिवास्तुत्यजनेन बाह्या ।।३५४
जैनधर्म सुखशान्ति, विभूति, बन्धुत्व, आत्मकल्याण का आश्रय है अतः मुनिकुन्थुसागर मानवीय गुणों की सर्वोच्चता प्रतिपादित करते हुए कहते हैं
क्षमासमं नास्ति तपोऽपरं च दयासमो नास्त्यपरो हि धर्मः। चिन्तासमो नास्त्यपरश्च रोगो रसोऽपरो न स्वरसस्य तुल्यः । सुखं न सम्यक्त्वसमं त्रिलोके विज्ञानतुल्या ह्यपरा न विद्या। चारित्रतुल्येत्यपरा न शान्तिर्ज्ञात्वा तदर्थ सततं यतन्ताम् ।। (३०३, ३०४) अर्थात् क्षमा के समान अन्य कोई तपश्चरण नहीं है, दया के समान अन्य कोई धर्म नहीं है, चिन्ता के समान अन्य कोई रोग नहीं है, अपने आत्मजन्य आनन्दरस के समान अन्य रस नहीं, सम्यक् दर्शन के समान अन्य सुख नहीं है, विज्ञान के समान अन्य कोई
६६
आधुनिक संस्कृत साहित्य का इतिहास विधा नहीं है, सम्यक्चरित्र के समान अन्य कोई शान्ति नहीं है, इसलिए इन सभी के लिए सदैव प्रयत्न करना चाहिए। जीवन में कामशक्ति तृष्णा सदैव दुःखदायी है, क्योंकि । कामनाओं के उपभोग से कामनायें शान्त नहीं होती "न स्याद्धि जीवः कदापि तृप्तः, सत्कामभोगैरिह जीवलोके।" उन्होंने आत्मा को, मनोज्ञ, भुवनेशवंद्य, महर्षि आदि अनेक रूपों में देखा है। जीवमात्र के लिए भी उनका यही सन्देश है
यथैव विश्वो जलवृष्टिहीनः कदापि नो तिष्ठति कुंथुसिन्धुः। ज
आचार्यवर्यः सुखशान्तिमूर्तिः पूर्वोक्तशान्तेर्न बहिः प्रयाति।। ५२०
अर्थात् जिस प्रकार जल की वर्षा से रहित यह संसार नहीं रहता, उसी प्रकार सुख-शान्ति की मूर्ति कुथुसागर सदृश आर्चायवर्य परम शान्ति से बाहर कदापि नहीं जाते। अनुप्रास के अतिरिक्त विरोधाभास, स्वभावोक्ति, प्रतीप, व्यतिरेक, दृष्टान्त, उपमा, रूपक, उत्प्रेक्षा, अपह्नुति का सौन्दर्य विशेष रूप से आकृष्ट करता है। आचार्य ने मौलिक सिद्धान्त तथा चिन्तन को उपमा के माध्यम से ही व्यक्त किया है
यथैव मेधाः पवनप्रसंगात् प्रजा यथा दुष्टनृपस्य संगात्।
मिथः प्रबोधादिति तेऽपि शान्तिं लब्ध्वा लभन्ते समयं स्वराज्यम् ।।
अर्थात् जैसे मेघ वायु के सम्पर्क से बिखर जाते हैं, जैसे प्रजा दुष्टराजा के संग से बिगड़ जाती है। (उसी प्रकार से अज्ञानी जीव भी संसार रूपी समुद्र में डूबकर गिर जाते हैं) वे ही अज्ञानी जीव उन दोनों का यथार्थ ज्ञान प्राप्त कर लेने से अपने आत्मा में शान्ति प्राप्त कर आत्मा के शद्ध स्वरूप (समय) को तथा मोक्षरूप स्वराज्य को प्राप्त कर लेते हैं। इसी प्रकार जैसे सूर्य के बिना दिन उसी प्रकार गुरु के बिना यह संसार ही शून्य है
सम्पूर्णविश्वं प्रतिभाति शून्यं, सूर्येण हीनं च दिनं यथा कौ। २-१८१
कुन्थुसागर जी की भाषा भावों को जनसामान्य तक पहुंचाने में सन्देशवाहक का कार्य करने से शुद्धसाहित्यिक, परिष्कृत संस्कृत, सरस पदावली तथा प्रसादगुण से युक्त है। संवादशैली में सम्पूर्ण ग्रन्थ का प्रणयन किया गया है। इस शैली में कवि की मौलिक प्रतिभा
और मनोवैज्ञानिक वर्णन-शक्ति अंकित है। प्रत्येक विषय जिज्ञासापूर्वक प्रश्न के रूप में प्रस्तुत किया गया है, सरस पद्यों में उनका उत्तर समाहित है। कहीं-कहीं कुंथुसागर जी की
शैली व्याख्यात्मक और विवेचनात्मक भी है, भाषा प्रसाद तथा माधुर्यगुण समन्वित है। अन्ततः यह ग्रन्थ साहित्यिक एवं काव्यशास्त्रीय समस्त तत्त्वों से परिपूर्ण एक नीतिविषयक ग्रन्थ है जिसमें वैदर्भी रीति का बाहुल्य तथा संगीतात्मकता है।
श्रावकधर्मप्रदीप - यह पांच अध्याय तथा २१२ श्लोकों से युक्त रचना श्रावकों के धर्म-आचरण, कर्तव्य-अकर्तव्य को प्रकाशित करने के लिए दीपक के समान है, अतः
जैन मनीषियों का योगदान अन्वर्थनामा यह ग्रन्थ जैनधर्म के प्रमुख सिद्धान्त अहिंसा की आलोचना का खण्डन करने के लिए लिखा गया है। इस कृति में पाक्षिक, नैष्ठिक तथा साधक श्रावकों के स्वरूप, प्रवृत्ति आचार-विचार, गुणदोषत्याग, व्रतग्रहण, व्यसनत्याग, दैनिक कर्तव्य, सामयिक का स्वरूप, क्षुल्लक, ऐलक, आर्यिकाओं के स्वरूप एवं कर्तव्यों का सांगोपाङ्ग विवेचन होने से वस्तुतः यह श्रावकों की आचरणसंहिता है।
सुवर्णसूत्रम्-चार पद्यों (खण्डों) में निबद्ध "सुवर्णसूत्रम्" विश्वधर्म के स्वरूप को प्रतिबिम्बित करता है। सुवर्णसूत्रम् का प्रारम्भ वीर जिनेन्द्र की स्तुति एवं नमन से हुआ है, तदुपरान्त जैनधर्म का स्वरूप प्रतिपादित है।
निजात्मशुद्धिभावना- यह कृति मंगलाचरण से अन्त्य प्रशस्ति तक चौंसठ श्लोकों से युक्त रचना है जिसमें अतिसरल सरस तथा बोधगम्य भाषा में अपनी आत्मा के स्वरूप तथा उसकी शुद्धि की भावना को वर्णित किया गया है। जैन दर्शन में आत्मस्वरूप का प्रदाता शास्त्र ही पठनीय है, श्रावणीय है तथा पाठनीय है
तदेव शास्त्रं पठितुं सुयोग्य श्रोतुं सदा पाठयितुं परांश्च । विरोधहीनं परमार्थभूतं
स्वराज्यदं स्वात्मसुबोधकं यत् ।। (७)