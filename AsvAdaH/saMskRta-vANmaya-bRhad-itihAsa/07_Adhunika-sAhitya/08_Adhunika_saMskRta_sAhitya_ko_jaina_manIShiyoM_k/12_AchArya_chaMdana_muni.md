+++
title = "१२ आचार्य चंदन मुनि"

+++
१९१५ आचार्य चंदनमुनि तेरापंथ के नवम आचार्य तथा अणुव्रतप्रवर्तक आचार्य तुलसी के सहपाठी रहे हैं। इनका जन्म पंजाब प्रान्त के सिरसा गांव में हुआ था। इन्होंने नौ वर्ष की अवस्था में सुजानगढ़ राजस्थान में, १६२३ ई. में जैनधर्म की दीक्षा ली। चंदनमुनि ध्यान-साधना, स्वाध्याय चिन्तन, अध्ययन-अध्यापन तथा साहित्य-सर्जना में विशेष रूप से संलग्न रहे। इनमें संस्कृत प्राकृत, पंजाबी, हिन्दी, गुजराती, राजस्थानी
आदि भाषाओं में काव्यरसधारा अस्खलद्गति से प्रवाहित है। इनकी सभी रचनाओं का उद्देश्य व्यक्ति को आत्माभिमुख बनाने एवं सत्यं, शिवं की और अग्रसर करना है। चंदनमुनि विरल कवियों की श्रृंखला में आते हैं जिनकी प्रशंसा में किसी सहदय विलक्षण प्रतिभासम्पन्न कवि ने कहा है
श्रृंगारादिसमुज्ज्वलरचनापटवः क्षितौ न के कवयः।
ते तु नितान्तं विरला आत्मज्ञानाय वाग येषाम् ।। (पृथ्वी पर शृङ्गार आदि समुज्ज्वल रसों में रचना करने में कौन समर्थ कवि नहीं हैं ! किन्तु वे कवि बिल्कुल विरल हैं जिनकी वाणी आत्मज्ञान के लिए होती है।)
र चंदनमुनि का कवित्व बहुविध तथा बहुआयामी है। काव्य की लगभग सभी विधाओं में उन्होंने यथार्थ, आदर्श और कल्पना को एक सूत्र में पिरोते हुए अपने काव्य ग्रन्थों को प्रस्तुत किया है। चंदन मुनि की संस्कृत की प्रमुख रचनायें हैं-आर्जुनमालाकारम्, प्रभवप्रबोधकाव्य,
७०८
आधुनिक संस्कृत साहित्य का इतिहास अभिनिष्क्रमणम्, ज्योतिस्फुलिङ्गाः, उपेदशामृतम्, प्रास्ताविकश्लोकशतकम्, वैराग्यैकसप्ततिः, प्रबोधपञ्चपञ्चाशिका, अनुभवशतकम्, पञ्चतीर्थी, आत्मभावद्वात्रिंशिका, पथिकपञ्चदशकम्, संवरसुधा।
- आर्जुनमालाकारम्-यह अर्जुन नाम के मालाकार (माली) के आख्यान से सम्बद्ध एक गद्यकाव्य है। इसका नायक एक अतिसाधारण अर्जुन नामक माली पहले घटना-विशेष के प्रभाव से समग्र मानव जाति के प्रति विद्रोही बनते हुए, प्रतिदिन सात व्यक्तियों को मार गिराने का संकल्प ले बैठा। कालान्तर में दूसरी घटना के प्रभाव से वह प्रतिबुद्ध हुआ तथा महावीर स्वामी का शिष्य बन कर अहिंसा धर्म की साधना करता हुआ स्व तथा पर कल्याण का हेतु बन गया। सात समुच्छ्वासों में विभक्त इस गद्यकाव्य की आलंकारिक तथा चित्रात्मक शैली कादम्बरी, दशकुमारचरित तथा शिवराजविजय की स्मृति को उभारने में
समर्थ है। "संसर्गजा दोषगुणा भवन्ति'' यह इस काव्य की मूल अभिव्यंजना प्रतीत होती है। चंदन मुनि की भाषा प्रसादगुण संवलित, सुकुमार तथा प्रवाहयुक्त है। इस ग्रन्थ का प्रकाशन विराटनगर, नेपाल से हुआ है। जनाव
प्रभवप्रबोधकाव्यम्-चन्दनमुनि विरचित यह एक प्रबन्ध काव्य है तथा ईसा पूर्व की एक चामत्कारिक घटना पर आधारित है। जम्बूकुमार विवाह की प्रथम रात्रि में ही अपनी आठ नववधुओं को जैनधर्म की शिक्षा देते हुए, उनका परित्याग करते हैं। ब्रह्मचर्य और साधना के कठिन मार्ग पर चलने के लिए सहचारिणी बना लेते हैं। प्रभव राजकुमार पांच सौ चोरों का सरदार इस काव्य का खलनायक है। वह जम्बूकुमार की त्यागवृत्ति से प्रभावित होकर प्रव्रज्या स्वीकार कर लेता है। भौतिक सुख तथा गृहस्थ जीवन में प्रवेश किये बिना ही, दोनों राजकुमार (प्रभव तथा जम्मबूकुमार) संन्यास ग्रहण कर लेते हैं। मानस को प्रेरणा देने वाले अनेक उद्बोधक तथा सजीव वर्णन अर्थ और काम की आसक्ति मूलक लता के लिए उद्वेजक आंधी सरीखे हैं।
कथावस्तु की श्रेष्ठता, रचना चातुर्य, सरस तथा सरल शब्दावली, सुन्दर भावाभिव्यक्ति सभी पाठक को बरबस काव्य को आद्योपान्त पढ़ने के लिए आकृष्ट करते हैं। कहीं-कहीं कल्पनाओं का शाब्दिक गुम्फन तथा वर्णन-चातुर्य बाण की कादम्बरी जैसा प्रतीत होता है। भयातुर मनुष्य की दौड़ का दृश्य द्रष्टव्य है- "स्वसत्तया विस्मार्यमाण इव, द्विपादपि सहस्रपादिवारार्यमाणः, भूमिं स्पृशन्नपि विहायसोड्डीयमान इव, अग्ने किमस्तीत्यनालोकमानः, .......... बिभ्राणे कूपे बालैः क्रीडाकाष्टेणाहतो गेन्दुक इव पतनोन्मुखो बभूव ।"
अभिनिष्क्रमणम् - यह सत्रह उच्छ्वासों में विभक्त नैतिक मूल्यों पर आधारित एक ऐतिहासिक गद्यकाव्य है, जो तेरापंथ के आद्यप्रवर्तक आचार्य भिक्षु के जन्म से लेकर स्थानकवासी सम्प्रदाय से अलग होने तक के इतिवृत्त का सजीव चित्रण प्रस्तुत करता है।
अभिनिष्क्रमणम् का साधारण अर्थ है-बाहर निकलना, किन्तु दार्शनिक एवं धार्मिक दृष्टि से इसका अर्थ है-प्रव्रज्या में बाधक घर को त्यागकर, सत्यान्वेषण की ओर निकल पड़ना। आचार्य भिक्षु ने अध्यात्म को आत्मसात् करने के लिए एक विशेष परम्परा से
जैन मनीषियों का योगदान
VOE अभिनिष्क्रमण किया था। उनके समीप, उस आत्मयोद्धा के साथ क्या-क्या घटित हुआ इसी विषयवस्तु पर आधृत यह काव्य है। स्थानकवासी सम्प्रदाय के अनुसार जैन श्रावक को उपाश्रय बनाकर रहने की आज्ञा थी। गृहस्थ जीवन में ही वैरागी और सांसारिकता से अलिप्त रहने की प्रेरणा उसके पीछे कार्य कर रही थी। समय के अन्तराल में श्रावकों में प्रविष्ट भौतिकता तथा अर्थलोलुपता के कारण श्री भिक्षु ने इसका विरोध किया तथा तेरह साधुओं को साथ लेकर तेरापंथ की स्थापना की। अभिनिष्कमण काव्य यथार्थ घटनाओं एवं परिस्थितियों का दिग्दर्शन कराने वाला, सत्य और विशुद्धाचरण की तर्कसम्मत व्याख्या है। ग्रन्थ में वर्णित घटनाक्रम साम्प्रदायिक वातावरण से सम्बद्ध है तथा प्रसंगवश अप्रिय घटनाओं का भी वर्णन है। यह ग्रन्थ श्वेताम्बर जैन साधु एवं तेरापंथ साधुओं के जीवन की झांकी प्रस्तुत करता है। गि कथावस्तु की दृष्टि से अभिनिष्क्रमण काव्य यद्यपि जीवन के अधिकाधिक पक्षों का स्पर्श करता है, किन्तु पारम्परिक महाकाव्य के लक्षण में अपने को न बाँधता हुआ विशिष्ट यथार्थ घटनाओं तथा भावनाओं का ही संकेत करता है। स्थान-स्थान पर सूक्तियों का प्रयोग तथा उपदेशों का सुन्दर विवेचन चित्ताकर्षक है-"प्रत्येकवस्तु का मूल्य अवसर पर है। बिना समय हर चीज विष बन जाती है-'हन्त, अनवसरेऽमृतमपि विषायते । विषमण्यवसरप्रयुक्तममृतमतिरिच्यत् सेवते सार्वभौमानां मञ्जुलमुकुटानि"।
__सत्य के प्रति कवि की अडिग आस्था है। उसके विषय में अपना अभिमत व्यक्त करते हुए बारहवें समुच्छ्वास में कवि कहते हैं "सत्यमेव सत्यम्, सत्यमेव शिवम्, सत्यमेव च सुन्दरमिति समन्तात् सर्वेऽपि विदुषां वरीयांसो विदन्ति निगदन्ति च। तथापि सरलमपि तदनुशीलनं कर्तुं न शक्यते मनुष्यः।"
काव्य में भावपक्ष तथा कलापक्ष का सुन्दर समन्वय है। भावों के अनुरूप ही अर्थगाम्भीर्य समन्वित सूक्तियां तथा उपदेश हैं। कवि ने मूल जैन सिद्धान्त, आचार-व्यवहार, प्रकृति ऋतु तथा मनोभाव आदि का सुन्दर विवेचन किया है। वसन्त का वर्णन करते हुए चौदहवें समुच्छ्वास में कवि ने कहा है – “मन्दं मन्दं वहमानेन मधुमासपवनेन माधुर्यणैव सिक्तः सर्वोऽपि जीवलोकः । अप्राप्तवर्षापि वनराजिः केवलं चैंत्रिकश्वसनेनानुप्राणिता कृतकायकल्पेव स्वजीर्णशीर्णान् अवयवान् पृथक्कृत्वा नवपल्लववती पुष्पवती....."।
धर्म की उत्पत्ति व्रतसंयम से होती है। कवि ने इसकी व्याख्या अतिसुन्दर प्रस्तुत की है - "तथा व्रतेष्वेव धर्मों नाऽवतेषु । दयायामेव धर्मों न हिंसायाम् । पटुनोपदेशेन हृदयपरिवर्तनमेव धर्मः न च बलप्रयोगेण। आत्मजन्यो हि धर्मो न पुनः स्वर्णरूप्यकादिद्रव्यजन्यः। एते खलु सार्वजनीनाः सिद्धान्ताः वर्तन्ते"।
ग्रन्थ की भाषा आलंकारिक है। अनुप्रास, यमक, श्लेष, उपमा, उठोक्षा आदि अलंकारों का सौन्दर्य सर्वत्र विद्यमान है। प्रकृतिचित्रण प्रौढ है। वर्णनात्मकता, कल्पना, अतिशयोक्ति संकुल यह काव्य चंदनमुनि को बीसवीं शती के संस्कृत कवियों की परम्परा में महत्त्वपूर्ण स्थान प्रदान कर रहा है।
७१०
आधुनिक संस्कृत साहित्य का इतिहास ज्योतिःस्फुलिङ्गाः-यह गद्यात्मक भावप्रधान कृति है। इसमें कवि ने अपने हृदयस्थ मूलभावों को सहजरूप से छोटे-छोटे ५७ निबन्धात्मक गद्यखण्डों में प्रस्तुत किया है। हितोपदेश की भाषाशैली को अपनाकर लिखा गया, स्फुलिङ्ग रूप में जीवन के विविध पक्षों को प्रस्तुत करता हुआ यह ग्रन्थ विद्यार्थी वर्ग के लिए अतिशय उपयोगी है। सत्कर्म, सच्चा तथा सद्व्यवहार की आधारभूमि पर यह भावाभिव्यंजना जीवन लक्ष्य को प्राप्त कराने में बुढ़ापे की लकड़ी सरीखी है-बड़ों को भी मनन एवं चिन्तन प्रदान करती है। भाषा व्याकरण तथा कोश ग्रन्थ पर मुनिश्री का असाधारण अधिकार ग्रन्थ में सर्वत्र परिलक्षित है। स्फुलिंग प्रकाश साथ-साथ मनोरंजन प्रदान करते हैं, ये निबन्ध विद्यार्थियों का चरित्रनिर्माण भी करते हैं, स्फुर्तिदायक भी है। उदाहरणस्वरूप-"अधुनैव विधत्स्व, ऊध्वगामी भव, "उपर्युपरि पश्य, "सर्वत्र नहि स्वतंत्रता हितावहा, विषमपि पीयूषे परिणमय", "भूमा वै सुखम्, अल्पता च दुखम्", "समय एवं करोति बलाबलम्", "उदासीना हि साधवः", "क्षमस्व" "वर्तमान मोपेक्षस्व", "पूर्व जानीहि पश्चादाचर", "प्रेम, बाङ्माधुर्यम्", "नित्यं नवीनो भव" आदि। ग्रन्थ में भाषा श्रुतिमधुर है। शब्द सौष्ठव तथा अर्थगाम्भीर्य है।
उपदेशामृतम्-सोलह चरणों में विभक्त उपदेशामृतम् अनुष्टुप, छन्द में विरचित उपदेश काव्य है। इसमें जीवन के विविध पक्षों की व्याख्या, वर्णन तथा सदिशा निर्देश जो जीवन के विकास के लिए आवश्यक है-वर्णित है। इसके प्रथम चषक में जीवन में आने वाले उतार-चढ़ाव में धैर्य रखने तथा न घबराने की शिक्षा दी गयी है। दूसरे चषक में मानव का मानव के साथ सम्बन्ध व्याख्यायित है। मानवमन की कमजोरी तथा मानसिक रोगों जैसे मिथ्यात्व, अविरिति, क्रोध, गर्व, दम्भ, लोभ आदि की व्याख्या की गयी है। मृत्यु की समस्या को पन्द्रहवें चषक में वर्णित किया गया है। नैतिक शिक्षा के लिए यह ग्रन्थ बहुत महत्त्वपूर्ण है। उपदेश की अनेक विधाएं सीधे-सीधे उपदेश देना, अप्रस्तुत रूप से दूसरे के माध्यम से उपदेश देना, व्यंग्य रूप से शिक्षा देना आदि इसमें प्रयुक्त हैं। इसमें पांच आश्रव, चार कषायों, पांच इन्द्रियों के विषयों आदि का स्वरूपवर्णन तथा इनके प्रतिकार की विधियों का साङ्गोपाङ्ग निरूपण, दार्शनिक गहनता, व्यवहारिक धरातल के श्लोक, अनुभवसिद्ध तथ्य इन सभी का सम्यक् विवेचन है। इसमें चरित्रकाव्य जैसी सरसता है। सम्यक् दर्शन के स्वरूप को स्पष्ट करते हुए कवि कहते हैं कि हेय, ज्ञेय तथा उपादेय का विवेक होना ही सम्यग्दर्शन है
गरलं गरलं वेत्ति सुधा वेत्ति सुथा तथा।
रागद्वेषनिरोधित्वात् समदर्शी निगद्यते ।। मौलिक रचनाधर्मिता का परिचय देते हुए वाणी के छ: दूषणों का वर्णन अपने आप में महत्त्वपूर्ण है। जिह्वा पर ही विष तथा अमृत का वास होता है
जैन मनीषियों का योगदान उच्चैर्जल्पोऽतिजल्पो वा कटुजल्पोऽनृतं वचः।
मध्ये साक्षेपजल्पश्च जल्पने दूषणानि षट् । जीवन में कष्ट सहे बिना कोई उपलब्धि नहीं हो सकती
न लब्धो जीवनानन्दो वास्तविकोऽतिसुन्दरः।
न सोढा येन हन्तात्र काचित् कृच्छ्रपरम्परा।। गीता के कर्मयोग को मुखर करने वाला श्लोक है
गौणीकृत्य सुखं दुःखं कुरु कर्तव्यमन्वहम्।
कर्तव्ये भन्यता ह्यास्ते न हि जीवनपूरणे।। सांसारिक दुःखों, क्लेशों, तनावों से मुक्त होने की सरलविधि बताते हुए चन्दनमुनि कहते हैं -
यथा बलवती तृष्णा तथा क्लेशपरम्पराः।
क्लेशाः शेषाः स्वयं जातास्तृष्णा निःशेषिता यदा।। इसी प्रकार दानवीरों पर व्यंग्य है -
भूरि पापार्जितं वित्तं किञ्चित् तत्र ददाति यः।
स एव दानवीरस्य पदवीं विन्दतेतराम्।। वर्द्धमानशिक्षासप्तशती-श्रमण भगवान् महावीर के २५०० वें निर्वाण महोत्सव के शुभावसर पर यह निर्मित हुई। महावीर स्वामी के विश्वकल्याणकारी आध्यात्मिक एवं व्यावहारिक उपदेश ही इस ग्रन्थ का विषय है। प्रस्तुत कृति में सात सौ शिक्षा पद हैं, इसी कारण इसका नाम शिक्षा-सप्तशती है। पूर्वपीठिका तथा प्रशस्ति को मिलाकर कुल ७४२ श्लोक हैं। श्रीजम्बू एवं सुधर्मा के प्रश्नोत्तरों के रूप में महावीर की शिक्षा को स्थायित्व पूर्वक प्रसारित किया गया है। भगवान् महावीर के निर्वाण के अनन्तर आर्य सुधर्मा उनके उत्तराधिकारी संघनायक हुए। जम्बू उनके प्रमुख शिष्य थे। जम्बू के प्रश्न करने पर सुधर्मा स्वयं अपनी ओर से कुछ न कहकर, महावीर के शब्दों में, महावीर की वाणी को उद्धृत करते हुए उन्हें उत्तर देते थे। प्रस्तुत ग्रन्थ में वक्तृबोद्धव्यता का यही क्रम है। चंदनमुनि ने महावीर द्वारा प्रतिपादित जैनदर्शन के विचार-विभाग तथा आचार-विभाग को बहुत ही सुन्दर तथा समीचीन रूप में सरलतम संस्कृत भाषा में प्रस्तुत किया है। विषयवस्तु को प्रश्नोत्तर शैली के माध्यम से सत्तर भागों में विभक्त कर तथा मंगलदशकम् एवं ग्रन्थकर्तुः प्रशस्तिः को लेकर बहत्तर भागों में विभक्त किया है। सभी खण्डौं का विषय के आधार पर नामकरण है, जैसे धर्म-स्वरूपत्रयोदशकम्, कर्मबीजनवकम्, परिग्रहस्वरूपवर्णननवकम्,
७१२
आधुनिक संस्कृत साहित्य का इतिहास विनीतव्याख्याद्वादशकम्, गुरुलघुत्वषट्कम्, षड्दव्याष्टकम, दण्डत्रयषट्कम, भावचतुष्टयसप्तकम्,
सप्तभयषट्कम्, गोलकचतुष्टयपञ्चकम् आदि।
त्याग के यथार्थ स्वरूप तथा उसके नाम पर पनपने वाली प्रवंचना और विडम्बना का भेद अतिशय प्रेरक है। चंदनमुनि कहते हैं
अलब्धभक्ष्यस्य किमूपवासैः, किं ब्रह्मचर्येण जरादितस्य । मौनेन किं वक्तुमशक्तिभाजस्त्यागो न तादृक्षु महत्त्वमेति।।
(त्यागित्याख्यानषट्कम्) अर्थात् भोजन का अभाव ही उपवास नहीं है। उपवास तो आत्मा की स्वोन्मुख पवित्र दशा है। उप-समीपे-आत्मनः समीपे वास-निवास-अवस्थिति सधती है। इसी प्रकार आसक्ति को छोड़े बिना बाह्य त्याग एक प्रकार से आत्मप्रवंचना ही है
आसक्तिमन्तःपरिसर्पिणी हा, यावन्न चान्तःकरणं जहाति।। त्यागेन किं तेन बहिर्मवेन, स्ववञ्चनं वेति जिनैरभाणि।।
(त्यागिव्याख्यानषटकम्) जैनदर्शन ने ज्ञानेन्द्रियाभ्यां मोक्षः के रूप में ज्ञान और क्रिया दोनों का समन्वय स्वीकार किया है। ज्ञानपूर्वक कर्म करने से ही वास्तविक उपलब्धि है। ग्रन्थकार बड़ी ही सहजबोधगम्य शैली में कहते हैं
- किं भक्ष्यबोधादुदरस्य पूर्तिः किं यानघोषात्तुरगोपलब्धिः। कृत्यार्पितं कर्म इहोपयोगि क्रियाहतं ज्ञानमनर्थकारि।।
मन (ज्ञानक्रियानवकम्-श्लोक ७) इसी प्रकार कर्मवाद, जातीयप्रपञ्च, मिथ्यात्व, अहिंसा, धर्म की सतत उपासना, आत्मपर्यालोचन-प्रायः सभी विषयों पर महावीर स्वामी के उपदेश को, सुधर्मा के उत्तर के रूप में लेखनी चलायी है। धर्म का माहात्म्य उसकी गरिमा में प्रेरक शब्दों का प्रयोग जिस धर्म एव गतितुल्यः स हि प्रतिष्ठा च दुःखमग्नानाम्।
धर्म एव शरणं ध्रुवमनाश्रयाणां प्रकृष्टतमम् ।। ग्रन्थ के अन्त में आगमों के सुभाषितों को सुन्दर तथा प्राञ्जल रूप में प्रस्तुत किया है
यथां द्विरेफो रसमापिबन सन् पुष्पाणि न क्लामयति दुमस्य। प्रीणाति चात्मानमसौ तथैव गृह्णन् मुनिर्माधुकरी जनेभ्यः।।
(आगमसुभाषितानि)
जैन मनीषियों का योगदान
७१३ चन्दनमुनि ने प्रस्तुत रचना में अनुष्टुपु तथा आर्या का प्रयोजन किया है। कहीं-कहीं शालिनी, मालिनी, शिखरिणी, उपजाति, शर्दूलविक्रीडित भी प्रयुक्त हैं। भगवद्गीता की तरह उपदेश शैली तथा सहजबोधगम्यता इस ग्रन्थ को चिरस्थायिनी कीर्ति प्रदान करने में समर्थ होगी।
प्रास्ताविकश्लोकशतकम् : यह पुस्तक नैतिक, धार्मिक आचरणपरक तथा औपदेशिक संस्कृत सुभाषित पद्यों का संग्रह है। नीतिशतक, वैराग्यशतक आदि प्राचीन शतककाव्यों के अनुरूप ही प्राञ्जल, सरल और सुबोध भाषा और शैली है। इसमें कवि की आत्मसाधना तथा साहित्यसाधना दोनों ही परिलक्षित होती हैं। मनुष्य जीवन में सद्धर्म के प्रभाव से ही इष्ट फल की प्राप्ति करता है। धर्म का आन्तरिक पक्ष व्यक्त करते हुए वे कहते हैं
दानं मानविसंस्थुलं पुनरपि क्रोधग्निदीप्तं तपो, विद्योत्सेकवती तथा प्रतिफलप्रेक्षिण्युपास्तिर्नृणाम् ।
धर्मो दम्भसमन्वितः परमनःपीडाकरी च क्रिया,
पापायैव भवन्ति धार्मिकधिया साधारणैः प्रेक्षिताः।। मान से ग्रस्त दान, क्रोध की आग को प्रदीप्त करने वाला तप, अहंकार को बढ़ाने वाली विद्या, प्रतिफल चाहने वाली सेवा, दम्भयुक्त धर्म तथा दूसरों के मन को कष्ट देने वाली क्रिया ये सभी मूखों के द्वारा धर्म की दृष्टि से देखे जाते हैं। वस्तुतः ये सभी पाप के लिए ही होते हैं। ER कृष्ण वर्ण तथा गौरवर्ण के आधार पर सामाजिक वैषम्य एक कलंक है। गुणों का ही आदर होना चाहिए। वर्ण का नहीं
कस्तूरी कृष्णापि हि भूरिगुणा मूर्तिमाप्नोति।
क्षणरागा च हरिद्रा मूल्यप्राप्तौ दरिद्राति।। अर्थात् हल्दी क्षणिक रंग वाली स्वर्णाभ होने पर भी अल्पमूल्य वाली ही होती है जब कि कस्तूरी गुणों के आतिशय्य के कारण काली भी अतिशय मूल्यवती होती है। सहिष्णुता जीवन का बहुत बड़ा पक्ष है तथा स्थायी उन्नति का आधार है। जीवन का सबसे प्रमुख आधार मानव की विचार धारा है, 'यादृशी दृष्टिः तादृशी सृष्टिः।' अतिशय सरल तथा सारगर्भित शब्दों में चन्दनमुनि कहते हैं
समीभूता दृष्टिः कुटिलमपि साम्ये परिणयेत् तथा वका दृष्टिः सरलमपि जानाति कुटिलम्। न वस्तु स्वाभाव्यात् किमपि सरलं वाऽथ कुटिलं विचाराणां छाया विरचयति रूपं स्वसदृशम् ।।७१४
आधुनिक संस्कृत साहित्य का इतिहास
- समदृष्टि कुटिल को भी समरूप में परिणत कर देती है। वक्र दृष्टि सरल को वक्र बना देती है। मनुष्य के विचारों की छाया ही उसे अपने सदृश बना लेती है। कि
। इस प्रकार सम्पूर्ण शतक विविध उपयोगी विषयों पर भावपूर्ण अभिव्यक्तियों का
गुम्फन है।
- अनुभवशतकम्-प्रास्ताविकश्लोकशतकम् की तरह चंदनमुनि की यह भी जनजीवन को समार्ग पर चलने की शिक्षा देने वाली पद्यबद्ध रचना हैं, जिसमें उन्होंने प्राञ्जल, सरल एवं सुबोध संस्कृत में अपने अध्ययनलब्ध तथा अनुभवलब्ध तथ्यों को उन्मुक्त रूप में व्यक्त किया है।
- संवरसुधा : यह बीस सरल गीतिकाओं से युक्त गेय काव्य है जिसमें गीतगोविन्द तथा जैनों में प्रचलित शान्तसुधारस की गेयता है। जैनदर्शन में वर्णित संवरतत्त्व पर गीतिकायें संस्कृत भाषा में निबद्ध हैं।
चंदन मुनि की अन्य रचनाओं में वैराग्य से सम्बद्ध सत्तर श्लोकों का संग्रह वैराग्यैकसप्ततिः तथा ज्ञान से सम्बद्ध पचपन श्लोकों का संग्रह प्रबोधपञ्चपञ्चाशिका हैं। आत्माभिव्यक्ति से सम्बद्ध है आत्मभावद्वात्रिंशिका बत्तीस पों का संग्रह तथा जीवन यात्रा में संलग्न चिन्तामग्न मानवमात्र के लिए लिखा गया पचास पद्यों का संकलन है-'पथिकपञ्चदशकम्"। अन्ततः, मानवमात्र के कल्याण के लिए तथा आत्मोत्कर्ष हेतु देववाणी संस्कृत में लिखी गयी चंदनमुनि की समस्त रचनायें साहित्य क्या आधुनिक संस्कृत साहित्य के क्षेत्र में अमूल्य अवदान हैं।