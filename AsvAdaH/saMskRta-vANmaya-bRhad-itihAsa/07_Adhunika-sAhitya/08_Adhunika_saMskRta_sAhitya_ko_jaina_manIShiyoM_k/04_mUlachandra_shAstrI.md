+++
title = "०४ मूलचन्द्र शास्त्री"

+++
(जन्म १९०३ ई.-१९८६ ई. मृत्यु) - मूलचन्द्र शास्त्री जैनपरिवार से सम्बद्ध मातापिता की इकलौती सन्तान थे। सागर जिले के मालथोन ग्राम में जन्म प्राप्त मूलचन्द्र शास्त्री ने बचपन में ही पितृविहीन होने के कारण अभावों में ही जीवन व्यतीत किया तथा विद्यार्जन किया। मूलचन्द्र शास्त्री की बहुमुखी प्रतिभा काव्य की अनेक विधाओं में अभिव्यक्त हुई। लोकाशाहमहाकाव्य, वचनदूतम् खण्डकाव्य तथा तर्धमान-चम्पू नामक चम्पूकाव्य का सृजन किया। इन्होंने टीका ग्रन्थों का भी प्रणयन किया। टीकाग्रन्थों में हरिभद्रसूरि प्रणीत षोडशक प्रकरण की १५००० श्लोकप्रमाणटीका तथा विजय हर्षसूरि प्रबन्ध की ४५० श्लोक प्रमाण टीकायें उल्लेखनीय हैं। “अभिनवस्तोत्र" स्तोत्रात्मक रचना है। अभिनन्दन ग्रन्थों में भी अनेक स्तुत्यात्मक रचनायें प्रकाशित हैं जिनमें विद्यासागर पत्रिका (१९८५) में प्रकाशित ज्ञानसागरसंस्तुति तथा शिवसागर स्मृतिग्रन्थ में प्रकाशित शिवसागरस्तुति तथा गणेशस्तुति प्रसिद्ध हैं। इन्होंने न्यायरत्न नामक दार्शनिक सूत्र ग्रन्थ की
भी रचना की।
वचनदूतम्-१५१ श्लोकों से संवलित एक लघुकाव्य है जिसमें पूर्वार्द्ध में ध्यानस्थ नेमि के निकट राजुल की वेदना का वर्णन ६७ श्लोकों में तथा उत्तरार्द्ध में ८४ पद्यों में राजुल के हताश होकर गिरि से लौट आने का समाचार सुनकर माता-पिता तथा सखियों के द्वारा प्रकट की गयी परिस्थितिजन्य वेदना अंकित है। दो खण्डों में दिगम्बर जैन प्रबन्धकारिणी
७००
आधुनिक संस्कृत साहित्य का इतिहास कमेटी, जयपुर से प्रकाशित इस खण्डकाव्य में राजुल विविध दृष्टान्तों तथा अन्योक्तियों के माध्यम से प्रणय निवेदन करती है। चित्ताकर्षक भावभिव्यंजना कहीं-कहीं कालिदास के मेघदूत को स्मरण दिला देती है।
वर्धमानचम्पू-गद्यपद्यात्मक इस चम्पूकाव्य में कवि ने २४ वें तीर्थकर महावीर स्वामी के पांचों कल्याण को काव्यात्मक भाषा में चित्रित किया है। आठ स्तबकों में विभाजित यह ग्रन्थ जैन विद्यासंस्थान से महावीर कीर्ति के द्वारा प्रकाशित है। इस ग्रन्थ का सबसे बड़ा वैशिष्ट्य यह है कि कवि ने परम्परा से हटकर बुराई में भी अच्छाई को देखा, दुर्जनों की निन्दा नहीं की। उन्होंने कांच और मणि का दृष्टान्त देकर कहा कि जैसे कांच के सद्भाव में ही मणि की प्रतिष्ठा है, उसी प्रकार दुर्जनों का सद्भाव कवि की प्रसिद्धि के लिए
अपेक्षित है।
कविप्रकाशे खल एव हेतुर्यतश्च तस्मिन् सति तत्प्रकर्षः । काचं विना नैव कदापि कुत्र मणेः प्रतिष्ठा भवतीति सम्यक् ।।
कवि के अनुसार जीवदया धर्म तथा उसकी हिंसा अधर्म है। दिगम्बरी दीक्षा का महत्त्व, गृहस्थाश्रम का त्याग, कैवल्य प्राप्ति का रहस्य, नगरादि का वर्णन त्रिशला माता का वर्णन ये सब इस चम्पूकाव्य के महत्त्वपूर्ण अंश हैं। प्रसादगुण से युक्त रसाभिव्यक्ति, प्रवाहमयी भाषा, अलंकारों के प्रचुर प्रयोग से वर्धमानचंपू बीसवीं शती का सुन्दर चम्पूकाव्य है तथा संस्कृतसाहित्य को जैनकवि मूलचन्द्रशास्त्री का महत्त्वपूर्ण योगदान है। आम मूलचन्द्र की रचनाओं में काव्यात्मक सौन्दर्य चित्ताकर्षक है। भाषा में प्रवाह तथा पदों में ललित्य है। इनके काव्यों में शब्दसौष्ठव तथा अर्थगाम्भीर्य का मज्जुल समन्वय है। ये संस्कृत की सेवा के लिए राजस्थान सरकार द्वारा तथा वचनदूतम् के लिए महावीर पुरस्कार से सम्मानित हुए। इन ग्रन्थों में कवि की बौद्धिक विलक्षणता द्रष्टव्य है। दार्शनिक सिद्धान्तों सांसारिक असारता, वैराग्य, गुरुभक्ति तथा आचार्योचित गुणों का सुन्दर दिग्दर्शन है।