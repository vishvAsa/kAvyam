+++
title = "०२ मुनि ज्ञानसागर"

+++
सं. १९४६-२०२३ सं. तदनुसार १८E२ ई. से १६७३ ई. तक - मुनिज्ञानसागरजी का जन्म राजस्थान के राणोली ग्राम (सीकर-राजस्थान) में दिगम्बर जैन खण्डेलवाल के छावड़ा गोत्रोत्पन्न सेठ सुखदेवजी के परिवार में हुआ था। सुखदेवजी के पुत्र चतुर्भुज इनके पिता थे तथा माता का नाम था-घृतावरीदेवी (घेवरी या घृतावरी)। इनका बचपन का नाम "भूरामल' था। बाल्यावस्था से ही भूरामल की अध्ययन में रुचि थी किन्तु मात्र दस वर्ष की अवस्था में (सं. १९६६ अर्थात् १६०२ ई. में) पिता की मृत्यु हो गयी। परिवारिक आर्थिक असंतुलन से परिवार के भरणपोषण के दायित्व का निर्वाह एक वस्त्रविक्रेता के यहां नौकरी करके करने लगे। अध्ययन में बाधा उपस्थित होने पर भी
जैन मनीषियों का योगदान ज्ञानार्जन की तीव्र इच्छा तथा जिज्ञासु मन से प्रेरित होकर अपने बड़े भाई छगनलाल की अनुमति से वाराणसी के स्याद्वाद महाविद्यालय में संस्कृत साहित्य एवं जैनदर्शन की उच्च शिक्षा प्राप्त की। ज्ञानसागर जी ने क्वीन्स कालेज काशी से शास्त्री की परीक्षा उत्तीर्ण की। अध्ययनकाल में ही आपने अप्रकाशित जैनधर्म के ग्रन्थों के प्रकाशन का महनीय कार्य किया। जैनाचार्यों द्वारा प्रणीत नव्यव्याकरण, साहित्य आदि विषयों के ग्रन्थों का अध्ययन किया। स्वावलम्बी होने के कारण विद्यालय में वैतनिक सेवा विद्यार्थियों को निःशुल्क शिक्षा तथा स्वाध्याय आदि के द्वारा पं. भूरामल की युवावस्था, विद्वत्ता, गृहसंचालनपटुता, जीविकोपार्जन आदि योग्यता से प्रभावित लोगों ने भूरामल से गृहस्थधर्म का दायित्व ग्रहण करने का आग्रह किया, किन्तु जैनधर्म दर्शन एवं साहित्यसर्जन में इसे बाधा समझते हुए भूरामल जी ने आजीवन ब्रह्मचारी रहने का व्रत लिया।
- भूरामलजी ने जीवन के ५० वर्ष तक मां सरस्वती की आराधना करते हुए, काव्यसर्जना तथा अध्यापन द्वारा जैन-दर्शन एवं साहित्य की श्रीवृद्धि की। इनके ग्रन्थ हिन्दी तथा संस्कृत दोनों में हैं। इन्होंने संस्कृतभाषा में आठ ग्रन्थों की तथा हिन्दी में चौदह ग्रन्थों की रचना की।
मुनि ज्ञानसारगजी ने संस्कृतप्रेमियों को जैनधर्म तथा दर्शन की विशेषताओं से परिचित कराते हुए साहित्यिक तथा दार्शनिक-उभयविधा में ग्रन्थों का प्रणयन किया। साहित्यिक ग्रन्थों में भी महाकाव्य, चम्पूकाव्य तथा मुक्तक विधाओं से जुड़कर "जयोदय" 'वीरोदय""सुदर्शनोदय" तथा "श्रीसमुद्रदत्तचरित" इन चार महाकाव्यों का "दयोदय" चम्पूकाव्य का और "मुनिशतक" इस मुक्तकरचना का निर्माण किया। दार्शनिक ग्रन्थों की परम्परा में प्रवचनसार" तथा 'सम्यक्त्वसारशतक" ये दो ग्रंथ सम्पूर्ण संस्कृत वाङ्मय तथा जैनधर्म साहित्य की अमूल्य निधि हैं।
अध्ययन, अध्यापन तथा अनेक ग्रन्थों के प्रणयन के अनन्तर, आत्मकल्याण तथा आत्मोत्कर्ष की प्रबलभावना से प्रेरित होकर, इक्यावन वर्ष की अवस्था में (सं. २००४ तदनुसार १६४७ ई. में) आचार्य वीरसागरजी महाराज की आज्ञा से अजमेरनगर में ब्रह्मचर्यप्रतिमा धारण कर ली। अनवरत संसार से विरक्तिभाव बढ़ने पर सं. २०१२ (१E५५ ई.) में वीरसागरजी के समीप ही क्षुल्लक दीक्षा ग्रहण की। आचार्य श्रीनेमिसागर का सान्निध्य भी देशाटन करते हुए प्राप्त किया। भूरामल जी ने "क्षुल्लक" के बाद "ऐलक" अवस्था को भी ग्रहण किया। तदनन्तर विक्रमसम्वत् २०१६ (१६५६ ई.) में जयपुर में भूरामल जी ने आचार्य श्री शिवसागरजी महाराज से दिगम्बर मुनिदीक्षा ग्रहण की तथा समस्त बाह्य परिग्रह को छोड़ दिया। इस अवसर पर वे "ज्ञानसागर" की उपाधि से विभूषित हुए। संघ के उपाध्याय रूप में साधुपुरुष तथा स्त्रियों को शिक्षा प्रदान करने लगे। मुनिदीक्षा के अनन्तर स्थान-स्थान पर प्रवचन, जैनधर्म का प्रचार-प्रसार, दीक्षादान तथा चातुर्मास भी किया। इसी चार्तुमास के क्रम में अजमेर में मुनिज्ञानसागरजी ने पं. हीरालाल सिद्धान्तशास्त्री से भेंट की। पं. हीरालाल मुनि ज्ञानसागर के ग्रन्थों को प्रकाशित करना
६६२
आधुनिक संस्कृत साहित्य का इतिहास चाहते थे, अतः मित्रों के सहयोग से मुनिश्रीज्ञानसागर ग्रन्थ माला की स्थापना हुई।
मुनि ज्ञानसागर के व्यक्तित्व, कृतित्व, काव्यप्रतिभा तथा दार्शनिक चेतना से प्रभावित होकर अनेक जैनधर्म दीक्षित व्यक्तियों ने इनका शिष्यत्व ग्रहण किया। प्रमुख नौ शिष्यों में मुनिश्रीविद्यासागर जी अपनी साहित्यिक तथा दार्शनिक सेवाओं के कारण विशेष रूप से उल्लेखनीय हैं।
१६६६ ई. में मुनि ज्ञानसागरजी दीक्षादान के अवसर पर आचार्य पद से सुशोभित हुए। अनवरत अध्ययन, साहित्यसर्जना, सरल उपदेश शैली, व्रतसंयम, इन्द्रियनिग्रह आदि के द्वारा इनके प्रभावशाली व्यक्तित्व ने अनेकानेक व्यक्तियों को प्रभावित किया।
शनैः शनैः मुनि ज्ञानसागरजी में शान्ति, निराकुलता, साहिष्णुता एवं धीरता के लक्षण दृष्टिगोचर होने लगे। उन्होंने आहार, पानादि का पूर्ण परित्याग कर दिया। अन्त में ज्येष्ठ कृष्ण अमावस्या चि. सं. २०२३ तदनुसार ७ जून १६७३ को समाधि ग्रहण द्वारा अपने पार्थिव शरीर का परित्याग कर दिया।
जयोदय-मुनिज्ञानसागर द्वारा विचचित "जयोदय" महाकाव्य जैनधर्म एवं दर्शन को प्रस्तुत करने वाला दार्शनिक एवं धार्मिक काव्य है। अट्ठाइस (२८) सर्गात्मक इग्न काव्य में जयकुमार और सुलोचना की प्रेमकथा का पौराणिक आख्यान उपनिबद्ध है। जयोदय महाकाव्य के कथानक का मूलस्रोत श्री जिनसेनाचार्य, श्रीगुणभद्राचार्य विरचित महापुराण (आदिपुराण भाग २) में मिलता है। इसका प्रथम प्रकाशन ब्रह्मचारी सूरजमल ने जयपुर से १६५० में किया।
इस काव्य में जयकुमार का परिचय स्वयंवर में राजाओं के एकत्र होने, दासी द्वारा सुलोचना के समक्ष राजाओं का परिचय देने आदि का वर्णन तथा सर्गान्त में कविपरिचय का श्लोक आदि वर्णनों के द्वारा ज्ञानसागरजी ने श्रीहर्ष के नैषधकाव्य की परम्परा में, उसे आदर्श मान कर काव्य सर्जना की है, ऐसा कहा जा सकता है।
जैनधर्म पर आधारित शान्तरस प्रधान जयोदय महाकाव्य में श्रृंगार, वीर तथा भक्तिरस की भी त्रिवेणी प्रवाहित है जो अंगीरस शान्त को ही पुष्ट करती है। महाकाव्य का परम्परागत समस्त वैशिष्ट्य तो इसमें है ही साथ ही श्लेष, अन्त्यानुप्रास, रूपक, यमक के चामत्कारिक प्रयोग के साथ कवि की विविध शास्त्रविषयक व्युत्पत्ति भी परिलक्षित होती है। जयोदय महाकाव्य के प्रत्येक वर्णन में कवि की सूक्ष्म वर्णनाशक्ति, सरलता, वर्णनचातुरी-विलक्षणता, सात्त्विकता, रसभाव-योजना, कल्पनाश्रयता, काव्यकला, छन्दोयोजना तथा युगबोध सभी की एक समन्वित प्रतीति होती है।
"जयोदय" काव्य में मुनिज्ञानसागर के हृदय में विद्यमान राष्ट्रप्रेम, राष्ट्रभक्ति तथा राष्ट्रियचेतना प्रस्फुिरित हुई है। श्लेष के माध्यम से प्रभात तथा राष्ट्र का यह वर्णन अवलोकनीय है
जैन मनीषियों का योगदान
६.६३ सत्कीर्तिरञ्चति किलाभ्युदयं सुभासा, स्थानं विनारिमृदुवल्लभराट् तथा सः। याति प्रसन्नमुखता खलु पद्मराजो
र्नियाति साम्प्रतमितः सितरुक्समाजः ।। जयोदय(१८/८१) (प्रभातपक्ष में-हे अजातशत्रु एवं कोमलप्रकृतिवाले मनुष्यों के प्रिय राजन् (मृदुवल्लभ) जयकुमार ! इस समय प्रातःकाल सूर्यदीप्ति सुन्दर कीर्ति अभ्युदय को प्राप्त हो रही है। श्रेष्ठ कमल प्रसन्नमुखता को प्राप्त है तथा चन्द्र परिवार निकल रहा है अर्थात् अन्यत्र जा रहा है। राष्ट्रपक्ष में इस समय (स्वतंत्र भारत में) सुभाषचन्द्र बोस की उज्ज्वल कीर्ति अभ्युदय को प्राप्त हो रही है। अजातशत्रु तथा कोमलप्रकृतिवालों के प्रिय राजा डॉ. राजेन्द्र प्रसाद राष्ट्रपति पद को प्राप्त कर रहे हैं, अथवा बिना पत्नी के और कोमल स्वभाव वाले सरदार बल्लभ भाई पटेल प्रतिष्ठा को प्राप्त हो रहे हैं, पद्मराज नामक राजनेता (दश के स्वतंत्र होने पर) प्रसन्न हो रहे हैं। अंग्रेजों का परिवार (गौरांग समाज) भारत देश से निकल रहा है अर्थात् अपने देश जा रहा है)
मुनिज्ञानसागर ने जयोदय महाकाव्य में धर्म तथा मानवतायुक्त, कर्तव्यपरायण, सदाचार संवलित सामाजिक चिन्तन को प्रस्तुत किया है, कथानक के माध्यम से अपरिग्रहव्रत की शिक्षा प्रदान की है।
वीरोदय-यह भगवान् महावीर के त्याग एवं तपस्यापूर्ण जीवन पर आधारित २२ सर्गों का महाकाव्य है। इसका कथानक भी महापुराण के तृतीय भाग "उत्तरपुराण" से गृहीत है। अपनी प्रतिभा तथा वैदुष्य से महाकवि ज्ञानसागर ने स्थान-स्थान पर कथानक में परिवर्तन करते हए काव्यकला तथा दार्शनिक दृष्टि का मणिकांचन-संयोग उपस्थित किया है। कालिदास तथा अश्वघोष की श्रेणी में आता हुआ सा यह महाकाव्य ब्रह्मचर्यव्रत के अतिरिक्त अहिंसा एवं अपरिग्रह की शिक्षा प्रदान करता है। महाकाव्य की प्रायः समस्त पारम्परिक विशेषतायें तो इसमें हैं ही, प्रकृति और मानव के चिरसहचरत्व को ज्ञानसागरजी ने ऋतुओं के विशेष वर्णन के द्वारा स्थापित किया है। जयोदय काव्य जहां काव्यमर्मज्ञों के बौद्धिक विलास का साधन है, वहां वीरोदय महाकाव्य सहदयहृदयग्राह्य है। वीरोदय के पुनर्जन्मवाद और कर्मवाद मानवमात्र को अच्छे कार्य की प्रेरणा देते हैं। प्रभात वर्णन के अनुरूप कोमलकान्तपदावली तथा श्लेष, यमक तथा अन्त्यानुप्रास से युक्त भाषा सर्वत्र दृष्टिगत होती है। वीरोदय का प्रथम संस्करण १६८ में प्रकाशचन्द्र जैन द्वारा व्यावर से प्रकाशित हुआ।
सुदर्शनोदय-यह नौ सर्गों का छोटा सा महाकाव्य है। इसमें चम्पापुरी के श्रेष्ठी ऋषभदास तथा उसकी पत्नी जिनमति के शुभलक्षणोपेत पुत्र सुदर्शन के जन्म से लेकर मोक्ष प्राप्ति तक की समस्त घटनायें वर्णित हैं। सुदर्शन युवावस्था में जिन मन्दिर में सागरदत्त की पुत्री मनोरमा के प्रति प्रथम दर्शन से ही आकृष्ट होता है, विवाह तथा दाम्पत्य जीवन६६४
आधुनिक संस्कृत साहित्य का इतिहास व्यतीत करते हुए एक मुनि की वाणी से माता-पिता के साथ स्वयं भी संन्यासी जीवन व्यतीत करना चाहता है, किन्तु मुनि के द्वारा पूर्वजन्म के वृत्तान्त को सुनाने पर तथा गृहस्थ जीवन ही व्यतीत करने का आदेश प्राप्त करता है। धीरे-धीरे सुदर्शन का मन नियमपालन से तेजस्विता को प्राप्त करने लगा। कपिला ब्राह्मणी रानी अभया तथा देवदत्ता वेश्या ने रत्यात्मक चेष्टाओं से सुदर्शन के दृढ तथा मनोरमानिष्ठ चित्त को डिगाने का प्रयास किया, किन्तु वे सभी असफल रहीं। सुदर्शन ने उन सबको जैनधर्म तथा सदाचार का उपदेश दिया तथा स्वयं आत्मध्यान में लीन हो गये। अन्त में उन्हें केवल ज्ञान प्राप्त हुआ तथा बाह्यकर्म के क्षीण होने पर उन्हें मोक्ष की प्राप्ति हुई। कवि ने प्रतिभावैदुष्य से स्थान-स्थान पर विभिन्न स्रोतों से प्राप्त कथा में परिवर्तन एवं परिवर्धन किया है। इसका प्रकाशन प्रकाशचन्द्र
जैन द्वारा ब्यावर से १६६६ में हुआ। रसुदर्शनोदय महाकाव्य के द्वारा कवि ने पञ्चनमस्कार के महत्त्व से पाठक को अवगत कराया है। इसके साथ ही पातिव्रत्य, पत्नीव्रत, सदाचार, सम्यक्चरित्र आदि की भी शिक्षा दी है। इसमें श्रृंगाररसाभास पर शान्तरस की अद्भुत विजय दिखाई गयी है।
समुद्रदत्तचरित- इसमें नौ सर्ग हैं तथा भद्रमित्र नामक काव्यनायक के जन्मजन्मान्तरों की घटनाओं तथा उत्कर्ष और अपकर्ष का वर्णन है, जिससे नायक का आत्मोत्कर्ष होता है। इसका प्रथम संस्करण दिगम्बर जैसवाल जैन समाज द्वारा अजमेर से १६६६ में प्रकाशित हुआ। इस काव्य में कवि ने अस्तेय नामक महाव्रत की शिक्षा दी है। इस में पुनर्जन्मवाद तथा कर्मफलवाद का वर्णन एवं तालमेल स्थापित करते समय पाठक वास्तविक कथानक भूल जाता है। दर्शनप्रधान एवं धर्मोपदेश प्रधान होने के कारण यहां काव्यपक्ष गौण सा हो गया है।
दयोदयचम्पू-यह सप्तलम्बात्मक है तथा इसमें मृगसेन नामक धीवर तथा घण्टा नाम्नी धीवरी के अनेक जन्मों की कथा का वर्णन है। उज्जयिनी के राजा ऋषभदत्त के राज्य में गुणपाल नामक श्रेष्ठी तथा उनकी पत्नी गुणश्री एवं पुत्री विषा थी। जूठे बर्तनों से भूख मिटाते एक बालक को देखकर एक ऋषि ने कहा कि यह बालक गुणपाल का दामाद होगा। ऋषि ने उसके पूर्वजन्म की कथा सुनायी, इसी प्रसंग में धीवर के जन्म-जन्मान्तरों का वृत्तान्त भी सुनाया। गुणपाल ने उस बच्चे को मारने के लिए अनेक प्रयास किये लेकिन सफल नहीं हुआ। वेश्या वसन्तसेना के वचनों से वास्तविकता का ज्ञान, पत्नी गुणश्री द्वारा पश्चात्ताप तथा सोमदत्त के साथ राजकुमारी का विवाह सम्पन्न हुआ। मुनिराज ने सम्यग्दर्शन, सम्यग्ज्ञान, सम्यक्चरित्र रूप रत्नत्रय को अपनाने का उपदेश दिया। अन्त में सभी ने दैगम्बरी दीक्षा, तपस्या आदि के द्वारा सर्वार्थसिद्धि प्राप्त की।
। भक्तिसंग्रह-मुनि ज्ञानसागर प्रणीत "भक्तिसंग्रह" एक स्तोत्रकाव्य है जिसमें बारह स्तुतिखण्डों के माध्यम से कवि ने ईशचन्दना, वाणीवन्दना, गुरुवन्दना, तीर्थङ्करवन्दना, योगी-वन्दना, प्रतिमावन्दना आदि की है।
६६५
जैन मनीषियों का योगदान मुनिमनोरञ्जनाशीति- इक्यासी श्लोकों से युक्त यह एक लघुकाव्य है, जिसमें सरल तथा सरस शैली, कोमलकान्तपदावली के द्वारा मुनिजनों तथा जैन साधुओं द्वारा आधारित जीवन शैली में प्रस्तुत किया गया है। इस ग्रन्थ का उद्देश्य कवि ने स्वयं प्रकट किया है कि मोही जनों के लिए यह ग्रन्थ अञ्जनस्वरूप है तथा उनके भवबन्धन रूपी दुःखसमूह को नष्ट करने वाला है
मुनिमनोरञ्जनं तावदिदमञ्जनं
मोहिजनचक्षुषोदुःखभरभञ्जनम् । मुनि ज्ञानसागर के प्रत्येक काव्य की भाषा प्रसाद गुणोपेत है जौ प्रौढ मधुर तथा सर्वत्र शब्दालंकार एवं अर्थालंकार से अलंकृत है। अन्त्यानुप्रास, श्लेष तथा यमक, उपमा, उत्प्रेक्षा अपहनुति तथा रूपक उनके प्रिय अलंकार हैं। स्थान-स्थान पर लोकाक्तियों, सूक्तियों तथा मुहावरों का प्रयोग कहीं जीवन के रहस्य का उद्घाटन करता है तो कहीं सत्पथ की प्रेरणा प्रदान करता है। अहो दुरन्ता भवसम्भवा ऽवनिः (जयोदय), आचार एवाभ्युदयप्रदेशः (वीरोदय) का गतिर्निशि हिदीपकं विना (जयोदय), झज्झानिलोऽपि किं तावत् कम्पयेन्मेरुपर्वतम् (वीरोदय) प्रायः प्राग्भवभाविन्यो प्रीत्यप्रीती च देहिनाम् (सुदर्शनोदय) इत्यादि प्रसिद्ध सूक्तियां
आचार, ज्ञान, पूर्वजन्म, कर्मवाद आदि पर आस्था को व्यक्त करती हैं।
- महाकाव्यों तथा स्तुतिकाव्यों में कवि की वर्णनाशक्ति भी अद्भुत तथा सूक्ष्मातिसूक्ष्म तत्त्व तथा पदार्थ की विश्लेषिणी है। प्रकृति के साथ मानव के साहचर्य को स्थापित करते हुए कवि ने अगाध प्रकृतिप्रेम को प्रदर्शित किया है। सूर्योदय का वर्णन करते हुए कवि बुझते हुए दीपक की उपमा शोचनीय वृद्ध से देता हुआ कहता है
निस्नेहजीवनतयापि तु दीपकस्य
संशोच्यतामुपगतास्ति दशा प्रशस्य। जिसमाज संघूर्ण्यमानशिरसः पलितप्रभस्य,
यद्वन्मनुष्यवपुषो जरसान्वितस्य ।। जयोदय (१८/४१) अर्थात् प्रातः की बेला में स्नेहरहित (तेलरहित) होने से हिलती हुई लौ वाला, क्षणिक कान्ति वाला सुन्दर दीप शोचनीय दशा को प्राप्त हो गया है, जैसे प्रेम से रहित, जीवन के थोड़ा अवशिष्ट रहने से हिलते हुए सिर वाला, श्वेत केशों वाला, वृद्धावस्था से पीडित मनुष्य शोक का विषय हो जाता है। इनके काव्यों में भावपक्ष की अपेक्षा कलापक्ष का प्राबल्य प्रतीत होता है, किन्तु कलापक्ष भावपक्षानुप्राणित है। श्लेष के माध्यम से कवि की विविध शास्त्रविषयक व्युत्पत्ति भी परिलक्षित होती है। श्लिष्ट पदों के माध्यम से व्याकरण ज्ञानविषयक वैलक्षण्य इष्टव्य है
६६६
आधुनिक संस्कृत साहित्य का इतिहास न वर्णलोपः प्रकृतेर्न भङ्गः कुतोऽपि न प्रत्ययवत्प्रसङ्गः। यत्र स्वतो वा गुणवृद्धिसिद्धिः प्राप्ता यदीया पदरीतिऋद्धिम् ।। जयोदय (१/३१)
व्याकरणशास्त्र के सुबन्त-तिङ्न्त पदों में वर्गों का लोप या प्रकृति में (मूलशब्द में) भङ्ग होता है, प्रत्यय लगकर गुणवृद्धि हुआ करती है, किन्तु राजा जयकुमार के राज्य में ब्राह्मणादि वर्गों का लोप नहीं था, प्रजा के गुणों की वृद्धि स्वतः सिद्ध थी।
नैषधकार श्रीहर्ष की भांति उनके महाकाव्यों के प्रत्येक सर्ग के अन्त में कविपरिचय होता है
श्रीमान् श्रेष्ठिचतुर्भुजः स सुषुवे भूरामलोपाहवयं, वाणीभूषणवर्णिनं घृतवती देवी च यं धीचयम् । मुनि ज्ञानसागर जी ने अपने काव्यों में धर्म तथा मानवता से युक्त कर्तव्यपरायण सदाचारी सामाजिक चिन्तन को प्रस्तुत किया है। कर्मानुसार वर्णव्यवस्था, आदर तथा ममत्वप्रधान परिवार, षोडश संस्कार, त्यागोन्मुख भोग, प्रजाहितचिन्तन संलग्न राजा, कर्तव्य परायण मंत्री, राष्ट्रहित की चेतना से युक्त देशवासी ये सभी ज्ञानसारगर जी के राजनीतिक आदर्श हैं।