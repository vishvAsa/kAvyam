+++
title = "०९ पं नेमिचन्द्र ज्योतिषाचार्य"

+++
(१८१५-१६७४ ई.)-इन्होंने आरा जैन कालेज में अध्यापन कार्य करते हुए अनेक हिन्दी संस्कृत ग्रन्थों का प्रणयन किया तथा मागधम् पत्रिका का सम्पादन भी किया। आपकी संस्कृत रचना संस्कृतगीतकाव्यानुचिन्तनम् है।
अन्य प्रसिद्ध जैन कवियों की परम्परा में अमृतलाल शास्त्री, नेमिचन्द्र जैन, महेन्द्रकुमार जैन, गुलाबचन्द जैन, कुमारी माधुरी शास्त्री तथा श्रीमती मिथिलेश जैन के नाम उल्लेखनीय हैं। अमृतलाल शास्त्री ने वर्णिसूर्यः, गोपालदासः गुरुरेक एव तथा श्रद्धाप्रसूनाज्जलिः नामक तीन स्तुतिरचनाओं का प्रणयन किया है। सरल सुबोध तथा विषयानुरूप पदावली का प्रयोग करते हुए श्रद्धाप्रसूनाञ्जलि में वे अविद्या को राक्षसी तथा रूढियों को पिशाचिनी की संज्ञा देते हैं। उन्हें द्रवित करने के लिए वर्णी जी को सूर्य स्वरूप माना है। उन्होंने द्रव्यसंग्रह, चन्द्रप्रभचरितम् तथा तत्त्वसिद्धि का हिन्दी अनुवाद भी किया है। महेन्द्रकुमार शास्त्री की श्रद्धाञ्जलि रूप पंच श्लोकात्मक इनकी स्फुट रचना है।
महिला जैन मनीषियों की परम्परा में संस्कृत साहित्य कु. माधुरी शास्त्री तथा श्रीमती मिथिलेश जैन की लघुकृतियों से गौरवान्वित है। माधुरी शास्त्री ने आर्यिका रत्नमती तथा
आर्यिका ज्ञानमती जो क्रमशः उनकी मा तथा बहन हैं, को समर्पित करते हुए पांच पद्यों में रत्नमती (माता) की स्तुति तथा इक्कीस श्लोकों में आर्यिका ज्ञानमती की स्तुति की है। श्रीमती मिथलेश जैन ने तं धर्मसिन्धुगुरुवर्यमहं नमामि शीर्षक से गुरुवन्दना छः श्लोकों में की है।
इस प्रकार जैन समाज में महाकाव्य, खण्डकाव्य, चम्पूकाव्य के माध्यम से एक ओर तीर्थंकरों तथा जैनधर्मदीक्षित राजाओं तथा महापुरुषों के जीवनचरित को प्रस्तुत करने के माध्यम से योगदान की परम्परा रही तो दूसरी ओर जैनधर्मसिद्धान्त, आचारव्यवस्था तथा दर्शन का अधिकाधिक प्रचार तथा प्रसार उन जैनमनीषियों, साधुओं, साध्वियों का लक्ष्य रहा। इसी कारण साधु-साध्वियों को लक्ष्यकर अनेक अभिनन्दन ग्रन्थ प्रस्तुत हुए जिनमें गुरुओं की वन्दना में लघु स्तुत्यात्मक रचनायें प्रभूतमात्रा में प्रकाशित हुई।