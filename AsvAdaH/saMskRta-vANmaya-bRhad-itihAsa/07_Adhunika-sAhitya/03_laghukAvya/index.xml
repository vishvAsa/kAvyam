<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०३ लघुकाव्य on काव्ये विश्वासटिप्पन्यः</title>
    <link>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/07_Adhunika-sAhitya/03_laghukAvya/</link>
    <description>Recent content in &#43;०३ लघुकाव्य on काव्ये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/07_Adhunika-sAhitya/03_laghukAvya/index.xml" rel="self" type="application/rss+xml" />
    <item>
      <title>०१ स्वरूप</title>
      <link>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/07_Adhunika-sAhitya/03_laghukAvya/01_svarUpa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/07_Adhunika-sAhitya/03_laghukAvya/01_svarUpa/</guid>
      <description>&lt;p&gt;शास्त्रीय दृष्टि से संस्कृत में लघुकाव्य नामक कोई पृथक् काव्यविधा नहीं है। किसी आचार्य ने अपने लक्षण-ग्रन्थ में एक पृथक विधा के रूप में इसको लक्षित नहीं किया है। उन्नीसवीं एवं बीसवीं शताब्दी के विगत दो सौ वर्षों के काव्यों का पर्यालोचन किया जाय तो हमें महाकाव्य, नाट्यकाव्य, गद्यकाव्य एवं गीतिकाव्य के अतिरिक्त सैकड़ों की संख्या में ऐसे काव्यों का बाहुल्य दिखाई पड़ता है जिन्हें हम केवल खण्डकाव्य या स्फुटकाव्य नाम दें तो लक्षण अव्याप्त ही रहेगा। वस्तुतः इस कालावधि में इतने प्रकार के वैविध्यपूर्ण काव्यों का सर्जन हुआ कि उक्त चार-पाँच प्रसिद्ध विधाओं के अतिरिक्त जितने भी प्रकार के संस्कृत-काव्य रचे गए, सबको एक श्रेणी में बद्ध करने के लिए सामान्य रूप से &amp;lsquo;लघुकाव्य&amp;rsquo; संज्ञा दी जा सकती है। यह बात सुनिश्चित है कि इस प्रकार के काव्य स्वरूप की दृष्टि से प्रायः लघु कलेवर वाले ही हैं। हाँ, कतिपय काव्य कलेवर की दृष्टि से कुछ विशाल होते हुए भी स्वरूप की दृष्टि से &amp;ldquo;लघुकाव्य&amp;rsquo; श्रेणी में ही अन्तर्भूत होते हैं। अतः यह विधा अर्वाचीन संस्कृत-साहित्य के एक बहुत बड़े भाग को अपने आप में समाविष्ट करती है&#xA;और इसके अन्तर्गत आने वाले काव्यों की संख्या बहुत अधिक है।&#xA;संरचना एवं शैली की दृष्टि से पर्यालोचन किया जाय तो हम देखेंगे कि ये लघुकाव्य प्रायः प्राञ्जल भाषा एवं सहज शैली में निबद्ध हुए हैं। भाषा कठिनता से सरलता की ओर उन्मुख है। अलङ्कारादि के प्रयोगों में नवीनता आई है। अधिकांश लघुकाव्यों की रचना पारस्परिक वार्णिक एवं मात्रिक छन्दों में हुई है। विगत दो दशकों से एक धारा छन्दोमुक्त कविता की भी प्रचलित हुई है, जो संस्कृत-काव्यजगत् में एक अभिनव प्रयोग है। लगभग दो सौ वर्षों के अन्तराल में फैले इन काव्यों में विविधता के दर्शन प्रभूततया होते हैं। अतः आन्तरिक एवं बाह्य स्वरूप की दृष्टि से सभी लघुकाव्य एक से नहीं, अपितु वैविध्यपूर्ण हैं।&lt;/p&gt;</description>
    </item>
    <item>
      <title>०२ लघुकाव्य : प्रवृत्तियाँ और विधायें</title>
      <link>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/07_Adhunika-sAhitya/03_laghukAvya/02_laghukAvya_pravRttiyA.N_aura_vidhAyeM/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/07_Adhunika-sAhitya/03_laghukAvya/02_laghukAvya_pravRttiyA.N_aura_vidhAyeM/</guid>
      <description>&lt;p&gt;आधुनिक संस्कृत-लघुकाव्य उन्नीसवीं और बीसवीं शताब्दी की परिस्थितियों की देन हैं। भारत के सामाजिक-राजनैतिक क्षितिज पर घटती विविध घटनाओं के घात-प्रतिघातों ने संस्कृत-लघुकाव्य की प्रवृत्तियों और विधाओं को निर्धारित किया। घटना-वैविध्य के कारण लघुकाव्यों में विषय-वैविध्य आया। समाज के बदलते वपों और मूल्यों के परिप्रेक्ष्य में संस्कृत-कवि का स्वर मुखरित हुआ और तदनुसार अनेक लघुकाव्य लिखे गए। ये लघुकाव्य प्रबन्धात्मक भी थे और मुक्तक भी। स्वल्प कथासूत्र को ग्रहण कर चलने वाले प्रबन्धात्मक काव्यों तथा स्फुट विषयों को लेकर लिखे जाने वाले मुक्तक काव्यों की समानान्तर धारायें इस काल में चलती रहीं। इन लघुकाव्यों के विषयों का जाल अत्यन्त विशाल है। युगानुरूप पाये जाने वाले विविध विषयों के आधार पर ही लघुकाव्य की प्रवृत्तियों और विधाओं का प्रवर्तन हुआ। विषय-वैविध्य की दृष्टि से इस काल के संस्कृत लघुकाव्यों का वर्गीकरण किया जाय तो हम देखेंगे कि आधुनिक युग में जिन विविध विषयों को गृहीत कर इन काव्यों की रचना हुई है, उनके आधार पर इन्हें इस प्रकार वर्गीकृत कर विवेचित किया जा सकता है&#xA;लघुकाव्य&#xA;१२३&lt;/p&gt;</description>
    </item>
    <item>
      <title>०३ उन्नीसवीं शताब्दी - कवि और काव्य</title>
      <link>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/07_Adhunika-sAhitya/03_laghukAvya/03_unnIsavIM_shatAbdI_-_kavi_aura_kAvya/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/07_Adhunika-sAhitya/03_laghukAvya/03_unnIsavIM_shatAbdI_-_kavi_aura_kAvya/</guid>
      <description>&lt;p&gt;विगत शताब्दियों के संस्कृत साहित्य के इतिहास का सम्यक् सिंहावलोकन किया जाय तो हम पायेंगे कि संस्कृत-काव्य अपने समृद्धि काल में जिस उच्चतम शिखर तक पहुँचा था, परवर्ती काल में वह क्षीणतर होता गया, परन्तु रचना की धारा अजस्र गति से प्रवाहित होती रही। अठारहवीं शताब्दी के अन्तिम भाग को संस्कृत-काव्य रचना का पुनर्जागरण काल या नेवाभ्युदयकाल कहा जा सकता है। इस काल में संस्कृत-कविता नये-नये विषयों और रूपों में प्रस्तुत होने लगी थी। यूरोप तथा अन्य पश्चिमी देशों में संस्कृत-साहित्य का प्रसार भी तीव्रता से होने लगा था। अन्य विधाओं के अतिरिक्त संस्कृत में विविध लघु विषयों पर लघुकथा लिखने की प्रवृत्ति प्रवर्तमान थी। भारत में अंग्रेज़ी शासन की सत्ता चल रही थी। संस्कृत लघुकाव्य में अन्य पूर्वस्थापित विषयों के अतिरिक्त अंग्रेज़ सम्राटों और शासकों के चरित एवं राज्यसम्बन्धी वृत्त भी प्राप्त होते हैं और प्रशस्ति काव्य का यह नया रूप सामने आता है। काव्य-जगत् में नई-नई उद्भावनाओं का जन्म इस युग में होता रहा। अठारहवीं शताब्दी में केरल के कवि राम पाणिवाद तथा उत्तर प्रदेश के विश्वेश्वर पाण्डेय ने प्रभूत रचनात्मक साहित्य प्रदान किया। पूर्व से लेकर पश्चिम तक तथा उत्तर से दक्षिण तक इस काल में अनेक संस्कृत-कवि हुए, जिन्होंने अपनी प्रतिभा से अनेक लघुकाव्यों की सर्जना कर संस्कृत-साहित्य की श्रीवृद्धि की । यथासम्भव काल क्रमानुसार उन्नीसवीं शताब्दी१३४&#xA;आधुनिक संस्कृत साहित्य का इतिहास के लघुकाव्यकारों के कृतित्व का विवरण यहाँ प्रस्तुत है।&#xA;उन्नीसवीं शताब्दी के आरम्भिक चरण के कवियों में सर्वप्रथम श्रीमच्चाटु नारायण इलयत (१७६५-१८४३) का नाम लिया जा सकता है, जो केरल में जन्मे कवि हैं। इन्होंने &amp;lsquo;रामचरितम्&amp;rsquo; नामक लघुकाव्य लिखा था, जिसमें बालकों के लिए उपयोगी यमक अलङ्कार का निबन्धन है। प्रथम श्लोक में ही यमक का प्रयोग किया है&#xA;श्रीरामचरितं चित्रं वक्ष्ये संक्षिप्य सादरम्।&#xA;सन्तु सन्तः प्रसन्ना मे सनामेयमनोमला।। इन्होंने &amp;lsquo;धान्यमुखालयेशसार्धशतकम्&amp;rsquo; नामक एक भक्तिप्रधान काव्य भी लिखा है। उन्नीसवीं शताब्दी के प्रथम चरण के दूसरे प्रमुख कवि हैं श्री पुन्नश्शेरि श्रीधरन् नम्बी (१७७४-१८३१), जिन्होंने &amp;lsquo;विक्रमादित्यचरितम्&amp;rsquo; नामक पाँच सर्गों का काव्य लिखा, जिसमें उज्जयिनी के राजा विक्रमादित्य का वर्णन है। इनका दूसरा काव्य है &amp;lsquo;नीलकण्ठसन्देशः&amp;rsquo; जो मेघदूत के अनुकरण पर लिखा हुआ दूतकाव्य है जिसमें नायक स्वयं कवि है जो भारतपुल्ला के उत्तर में कामाकुल अवस्था में रहता हुआ एक दिन नीलकण्ठ को देखता है और उसे दूत बनाकर प्रियतमा के पास भेजता है। इसका आरम्भ भी मेघदूत की भाँति होता है-&amp;lsquo;कश्चित् कान्तो विरहविधुरः स्वाश्रमे निस्सहायः। इसी काल में कवि वसुप्रहराज (१७६०-१८६०) ने &amp;lsquo;हंसदूतम्&amp;rsquo; काव्य लिखा, जिसमें हंस को प्रणय दूत बनाकर भेजा गया&#xA;है। कालिदासीय मेघदूत के अनुकरण पर कुट्मत्त्तु कुंज्जुनिन कुरुप (१८१३-१८८५) ने 1/&amp;lsquo;कपोतसन्देशः&amp;rsquo; काव्य लिखा, जिसमें कबूतर को सन्देशवाहक बनाया गया है। &amp;lsquo;हंससन्देशः&amp;rsquo;&#xA;नामक काव्य तीन पृथक् कवियों द्वारा पृथक् रचे हुए प्राप्त होते हैं। श्रीमती त्रिवेणी (१८१७-१८८८) द्वारा रचे हुए दो दूतकाव्य प्राप्त होते हैं- &amp;lsquo;शुकसन्देशः&amp;rsquo; एवं &amp;lsquo;भृगसन्देशः&amp;rsquo;। १८२० ई. के लगभग रचे गए श्री गङ्गाधर शास्त्री मंगरुलकर के तीन श्रृंगार प्रधान काव्य प्राप्त होते हैं- &amp;ldquo;विलासगुच्छा, &amp;lsquo;भामाविलासः&amp;rsquo; तथा &amp;lsquo;अपराधमार्जनम् ।&#xA;उन्नीसवीं शताब्दी में काव्यों की विविध विधायें सामने आने लगी। इलत्तूर राम स्वामी (१८२४-१६०७) ने &amp;lsquo;अन्यापदेशद्विशती&amp;rsquo; काव्य लिखा, जिसमें अन्योक्तिपरक दो सौ पद्य हैं। यह अन्यापदेश-काव्य का सुन्दर उदाहरण है। मुडम्बीस वेंकटराम नरसिंहाचार्य (१८४२-१६२८) ने नीतिपरक काव्य &amp;lsquo;नीतिरहस्स्यम्&amp;rsquo; वीररसमय काव्य &amp;lsquo;युद्धप्रोत्साहनम् तथा सामान्य काव्य &amp;lsquo;दैवोपालम्भः&amp;rsquo; लिखे। इसी काल के कवि शंकरलाल माहेश्वर के दो काव्य &amp;lsquo;योगवती भाग्योदयम्&amp;rsquo; तथा &amp;lsquo;मेघप्रार्थना&amp;rsquo; प्राप्त होते हैं। हरिवल्लभ शर्मा (१८४८) का &amp;lsquo;मुक्तकसूक्तानि&amp;rsquo; सूक्तिपरक मुक्तक काव्य है। दूतकाव्यों की परम्परा में कृष्णनाथ शर्मा न्यायपञ्चानन भट्टाचार्य (१८३०-१६००) ने १८४५ ई. &amp;lsquo;वातदूतम्&amp;rsquo; काव्य की रचना की, जिसमें वायु को दूत बनाकर प्रेषित किया गया है। मेघदूत के अनुकरण पर कृष्णनाथ भट्टाचार्य द्वारा लिखे हुए, सौ मन्दाक्रान्ता वृत्तों के &amp;lsquo;वातदूतम्&amp;rsquo; काव्य की विशेषता यह है कि इसमें पतिवियोग से व्याकुल सीता वासन्ती वायु द्वारा अपना विरह-सन्देश राम के पास भेजती है। राम से&#xA;लघुकाव्य अपनी व्यथा बताती हुई सीता कहती है :&#xA;सा सिञ्चन्ती नयनसलिलैर्बाहुमूलं कदाचित त्वां पश्यन्ती नखरलिखितं कर्हिचिद् भूमिपृष्ठे। जातं वसं खलसद इवादृष्टिदोषं लपन्ती&#xA;दुःस्था कालं नयति रजसि व्यालुठन्ती क्वचिच्च ।। दुःखी वह सीता कभी अपने आँसुओं से अपने बाहुमूल को भिगोती हुई, कभी धरती के तल पर नाखूनों द्वारा चित्रित तुम्हें देखती हुई, उत्पन्न हुए वत्स से बिना दृष्टिदोष के बातचीत करती हुई और कहीं धूल में लेटती हुई समय बिताती है। इसी क्रम में सुब्रह्मण्य सूरि (१८५०-१६१३) के &amp;lsquo;बुद्धिसन्देशः&amp;rsquo; में बुद्धि द्वारा सन्देश भेजा गया है। चिन्तामणि सहस्रबुद्धे का &amp;lsquo;काकदूतम्&amp;rsquo;, रङ्गनाथाचार्य का &amp;lsquo;शुकसन्देशः&amp;rsquo; पञ्चानन तर्करन का &amp;lsquo;प्राणदूतम्&amp;rsquo;, अजितनाथ न्यायरत्न का &amp;lsquo;बकदूतम्&amp;rsquo;, प्रमथनाथ तर्कभूषण का &amp;lsquo;कोकिलदूतम्&amp;rsquo; कोच. नरसिंहाचार्य का &amp;lsquo;पिकसन्देशः आदि दूतकाव्य इस युग में प्रसिद्ध हुए।&#xA;मेघदूत के अनुकरण पर लिखे गए दूतकाव्य कहीं-कहीं व्यंग्यकाव्य के रूप में प्रस्तुत हुए हैं, जैसे चिन्तामणि रामचन्द्र सहस्रबुद्धे का &amp;lsquo;काकदूतम्&amp;rsquo;, के.वी. कृष्णमूर्ति का &amp;lsquo;शुकदूतम्&amp;rsquo;, तथा बटुकनाथ शर्मा का &amp;lsquo;बल्लवदूतम्&amp;rsquo; इसी कोटि के काव्य हैं। इन्हें &amp;lsquo;अनुकरणमूलक व्यंग्यकाव्य&amp;rsquo; कहा जा सकता है। सर्वमंगलेश्वर शास्त्री (१७५६-१८३६) ने अनेक हास्यव्यङ्ग्यपूर्ण कविताएँ लिखी हैं। वासुदेव आत्माराम लाटकर का &amp;lsquo;अर्धखरार्भक&amp;rsquo;, पाटिवीमूर कृष्णकवि का &amp;lsquo;कलिविलासमणिदर्पण&amp;rsquo;, श्रीनिवास दीक्षित का &amp;lsquo;कलिकष्टकोद्धार, पुन्नश्शेरि नीलकण्ठ शर्मा का &amp;lsquo;सात्त्विकस्वप्नः&amp;rsquo;, आर.वी. कृष्णमाचार्य का &amp;lsquo;वायसवैशसम, के.सी. राजगोपालाचार्य का &amp;lsquo;कांकः&amp;rsquo;, मुडुम्बी वेंकटराम-नरसिंहाचार्य का &amp;lsquo;खलावलेहनम् आदि सामाजिक व्यङ्ग्यपरक काव्य हैं। कहीं-कहीं स्तोत्रों में भी कवियों ने व्यङ्ग्य का सहारा लिया है, जैसे ब्रह्मतन्त्र परकाल स्वामी का &amp;lsquo;चपेटिकाहस्तिस्तुति&amp;rsquo;, शंकर-लाल माहेश्वर का &amp;lsquo;भ्रान्तिभयभञ्जनम्&amp;rsquo;, कुट्टमत्रु चेरिय रामकुरुप का &amp;lsquo;सर्वगरलप्रमोचनस्तोत्र, कृष्णभाऊ शास्त्री धुले का &amp;lsquo;वाचकस्य प्रतिस्तवः&amp;rsquo;, कृष्णचन्द्रदास का &amp;lsquo;बालिश-भञ्जनस्तोत्रम्&amp;rsquo; आदि । इस काल में कुछ अनुकरणमूलक लहरीकाव्य भी लिखे गए, जैसे पण्डितराज जगन्नाथ की गङ्गालहरी के अनुकरण पर गोदवर्म विद्वान इलिय तम्बुरान (१८००-१९५१) ने &amp;lsquo;सुधानन्दलहरी&amp;rsquo; लिखी, इसी तरह शङ्कराचार्य की सौन्दर्यलहरी के अनुकरण पर कैकुलगर राम वारियर (१८३३-१८६५) &amp;lsquo;वागानन्दलहरी&amp;rsquo; की रचना की। इस प्रकार उन्नीसवीं शताब्दी पूर्वार्ध में लघुकाव्यरचना की दृष्टि से दक्षिणभारत अधिक उर्वर रहा। दक्षिण भारत के कवियों ने विविध प्रकार के काव्यों का प्रणयन कर आधुनिक संस्कृत-साहित्य को समृद्ध बनाया। कुछ कवियों ने अठारहवीं शताब्दी की पूर्वस्थापित परम्परा का अनुवर्तन किया और कुछ ने युगानुरूप नये-नये प्रयोग किए। लघुकाव्य-रचना की दृष्टि से उन्नीसवीं शताब्दी का उत्तरार्ध पूर्वार्ध की अपेक्षा अधिक उर्वर रहा। अंग्रेज़ी शासन के विरुद्ध १८५७ का विद्रोह इसी काल में हुआ। देश में&#xA;आधुनिक संस्कृत साहित्य का इतिहास राजनीतिक उथल-पुथल रही। भारत को आंग्ल शासन की दासता से मुक्त कराने के लिए जो तड़प देश में थी वह राष्ट्र भक्ति से पूर्ण काव्यों के रूप में सामने आई। टी. गणपति शास्त्री ने &amp;lsquo;भारतवर्णनम्&amp;rsquo; काव्य लिखा तो अन्नदाचरण तर्कचूडामणि ने भारत के अतीत को याद करते हुए &amp;lsquo;तदतीतमेव&amp;rsquo; कृति का प्रणयन किया। शारदाचरण मित्र ने &amp;lsquo;भारतगौरवम्&amp;rsquo;, परवस्तु कृष्णमाचार्य ने &amp;lsquo;भारतगीतम्&amp;rsquo; तथा &amp;lsquo;तिलकमञ्जरीसङ्ग्रहः&amp;rsquo;, नगरकर ने &amp;lsquo;राष्ट्रियजागृतिः&amp;rsquo; जैसे काव्य लिखे। पराधीन भारत को पिंजड़े में बन्द तोते के समरूप मानकर अप्पाशास्त्री राशिवडेकर ने &amp;lsquo;पञ्जरबद्धशुकः&amp;rsquo; तथा विधुशेखर भट्टाचार्य ने &amp;lsquo;बद्धविहगः&amp;rsquo;, काव्यों की रचना की। विधुशेखर भट्टाचार्य के अन्य दो काव्य &amp;lsquo;भारतभूमिः&amp;rsquo; और &amp;lsquo;उद्बोधन्&amp;rsquo;, वरद कृष्णमाचार्य का &amp;lsquo;भारतखड्गाः&amp;rsquo; एम. के ताताचार्य का &amp;lsquo;भारतीमनोरथः रामावतार शर्मा का &amp;lsquo;अभिनवभारतम् चारुचन्द्र वन्द्योपाध्याय का &amp;lsquo;मातृसम्बोधनम्&amp;rsquo;, मेघाव्रताचार्य का &amp;lsquo;मातः का ते दशा&amp;rsquo; आदि अनेक काव्य हैं जो पराधीन भारत की दुर्दशा बताते हैं और भारतमाता को इस पारतन्त्र्य-जाल से मुक्त करने की प्रेरणा देते हैं। इसी तरह के काव्य &amp;ldquo;प्रबोधनम्&amp;rsquo; में कवि शालग्राम शास्त्री भारतवासियों को परतन्त्रता-पाश से मुक्ति हेतु उद्बोधित करते हैं&#xA;भज बोध राजभक्ति,जहि पारतन्त्र्य-पाशम्।&#xA;त्यज दैववादवगं ननु पौरुषं श्रयस्व ।। यद्यपि संस्कृत-काव्य में अंग्रेज़ी दासता से मुक्ति का स्वर मुखर रहा है, किन्तु संस्कृत-कवियों का बहुत बड़ा वर्ग ऐसा था, जिन्होंने अपने-अपने समय के अंग्रेजी शासकों के चरितों पर काव्य लिखे तथा उनके प्रशस्तिपरक काव्यों की भी पर्याप्त मात्रा में रचना हुई और ऐसे प्रशस्तिपरक काव्यों को प्रकाशन का सुअवसर भी प्राप्त होता रहा। उस काल में प्रकाशित कतिपय संग्रह-ग्रन्थों में ब्रिटिश सत्ताधारी राजाओं एवं राजकुमारों की प्रशस्तियाँ संगृहीत हैं। संग्रहरूप प्रशस्तिकाव्य के रूप में १८७० में &amp;lsquo;वाराणसी से &amp;lsquo;सुमनोऽञ्जलिः&amp;rsquo; का प्रकाशन हुआ जिसमें &amp;lsquo;ड्यूक ऑफ एडिनबरा&amp;rsquo; की प्रशस्ति है, तथा १८६२ में बाँकीपुर से प्रकाशित &amp;lsquo;मानसोपायनम्&amp;rsquo; में प्रिंस ऑफ वेल्स&amp;rsquo; की प्रशस्ति है। स्वतन्त्र काव्यों में मंजुलनैषधम् का &amp;lsquo;आंग्लाधिराजस्वागतम्&amp;rsquo; (१८२२-१९०६), महेशचन्द्र तर्क चूडामणि का &amp;ldquo;एडर्वमहोदयस्याभिनन्दनम्&amp;rsquo; (१८४५-१६०६), हृषीकेश भट्टाचार्य का &amp;lsquo;राजपुत्रागमनम्&amp;rsquo; (१८४६-१६१३), राजा सुरेन्द्र मोहन टैगोर का &amp;lsquo;प्रिंसपञ्चाशत् आदि हैं। सबसे अधिक संख्या में काव्य महारानी विक्टोरिया की प्रशस्ति में लिखे गए, जैसे विक्टोरियाचरितम् कोइतम्बुरान (१८८७) &amp;lsquo;चक्रवर्तिविक्टोरियायाः विजयपत्रम्&amp;rsquo;-बलदेव सिंह (१८८६), &amp;lsquo;विक्टोरियाप्रशस्तिः&amp;rsquo;-ब्रजनाथ शास्त्री (१८६२), विक्टोरियाप्रशस्तिः&amp;rsquo;-मुडम्बी व्यंकटराम नरसिंहाचार्य (१८४१-१६२८), विक्टोरियामाहात्म्यम्&amp;rsquo; (सुरेन्द्र मोहन टैगोर), &amp;lsquo;विक्टोरियावैभवम्&amp;rsquo; संपत् कुमार नरसिंहाचार्य (१REE), &amp;ldquo;विक्टोरियाप्रशस्तिः&amp;rsquo;,टी. गणपतिशास्त्री आदि। इसी तरह राजा जार्ज पञ्चम के जीवन चरित, राज्याधिरोहण आदि को लेकर भी कई काव्य लिखे गये। राधाकृष्ण गोस्वामी ने १८७० में वैवाहिकवर्णनम्&amp;rsquo; नाम से एक लघुकाव्य लिखा,&#xA;१३७&#xA;लघुकाव्य जिसमें &amp;lsquo;प्रिंस आफ वेल्स&amp;rsquo; के विवाह का वर्णन है। संग्रहरूप प्रशस्तिकाव्य के रूप में १८७० में वाराणसी से &amp;lsquo;सुमनोऽञ्जलिः&amp;rsquo; का प्रकाशन हुआ जिसमें &amp;lsquo;ड्यूक आफ एडिनबरा&amp;rsquo; की प्रशस्ति है तथा १८६२ में बांकीपुर से प्रकाशित मानसोपायनम् में प्रिंस आफ वेल्स&amp;rsquo; की प्रशस्ति है। श्रीश्वर विद्यालङ्कार ने १६०१ में &amp;lsquo;देहलीमहोत्सवम्&amp;rsquo; लिखा, जिसमें एडवर्ड के देहली-दरबार का वर्णन है, १६०२ में इलाहाबाद से &amp;lsquo;एडवर्ड-राज्याभिषेकम्&amp;rsquo; काव्य प्रकाशित हुआ, तथा १६०३ में शिवराम पाण्डेय ने &amp;lsquo;एडवर्डराज्याभिषेकदरबारम्&amp;rsquo; की रचना की। इस प्रकार उन्नीसवीं शताब्दी के मध्यकाल से लेकर बीसवीं शताब्दी के प्रारम्भिक काल तक अनेक संस्कृत-कवियों ने राष्ट्रभक्ति के साथ-साथ राजभक्ति से अधिक सम्बन्ध रखा और उस तरह के अनेक काव्यों की रचना की, जिनमें उस समय के अंग्रेज शासकों एवं सत्ताधारियों के प्रति भारतवासियों की भावना सकारात्मक अथवा नकारात्मक रूप से व्यक्त हो रही थी।&#xA;अर्वाचीन काल के संस्कृत-कवियों ने अंग्रेज़ शासकों के अतिरिक्त अपने आश्रयदाता राजाओं, सामन्तों आदि को विषय बनाकर तथा उनके जीवन के अनेक पक्षों को लेकर भी लघुकाव्यों की रचना की। इलत्तूर रामस्वामी का &amp;lsquo;तुलाभारप्रबन्धम्&amp;rsquo;, बाणेश्वर का &amp;lsquo;चित्राभिषेक&amp;rsquo; इसी तरह के काव्य हैं। उनीसवीं शती के उत्तरार्ध के काव्यों में वेलत्तेरि केशवन (१८३८-६७) का &amp;lsquo;विशाखविलासः&amp;rsquo;, कोटक्कोटि मानविक्रम का (१८४५-१६१६) का &amp;lsquo;तुलापुरुषदान&amp;rsquo; एवं &amp;lsquo;विशाखविजयोल्लासः&amp;rsquo;, पुनश्शेरि नीलकण्ठ शर्मा (१८५८-१९३५) का &amp;lsquo;पट्टाभिषेकप्रबन्ध&amp;rsquo;,टी. गणपति शास्त्री (१८६०-१६२६) का &amp;lsquo;श्रीमूलचरितम्&amp;rsquo; एवं &amp;lsquo;तुलापुरुषदानम्&amp;rsquo;, के.सी. केशव पिल्ला (१८६८-१E१४) का &amp;lsquo;केरलवर्मविलासः&amp;rsquo;, हरिहरकृपालु (१८७०-१६४६) का &amp;lsquo;रमेश्वरकीर्तिकौमुदी&amp;rsquo;, अप्पाशास्त्री राशिवडेकर (१८७३-१६१३) का &amp;lsquo;शाहोः कुमारावाप्तिः । एवं &amp;lsquo;उद्वाहमहोत्सवम्&amp;rsquo; तथा बालकृष्ण मिश्र (१८८०-१९३४) का &amp;lsquo;लक्ष्मीश्वरीचरितम्&amp;rsquo; आदि अनेक आश्रयदाता राजाओं के जीवन-प्रसंगों को विषय बनाकर लिखे गए काव्य हैं। आश्रयदाता राजाओं के अतिरिक्त ऐतिहासिक राजाओं के वृत्त को विषय बनाकर भी काव्य-रचना की गई है। मुड़म्बीस वेंकट नरसिंहाचार्य ने &amp;lsquo;जयसिंहाश्वमेधीयम् काव्य में राजा जयसिंह के अश्वमेध का वर्णन किया है। कोटिक्कोट् मानविक्रम ने &amp;lsquo;केरलविलासः&amp;rsquo; में केरल के इतिहास को प्रस्तुत किया है तथा &amp;lsquo;रणसिंगुचरितम्&amp;rsquo; लिखकर उज्जयिनी के राजा जयसिंह का चरित वर्णित किया है। इसी प्रकार तेजोभानु पण्डित (१८८०) ने &amp;lsquo;श्रीचन्द्रचरितम्&amp;rsquo; लिखकर उसमें चन्दबरदाई का इतिहास वर्णित किया है। निष्कर्ष रूप में कहा जा सकता है कि चरितनायकपरक लघुकाव्यों के प्रणयन की दृष्टि से यह काल अत्यधिक समृद्धिशाली रहा।&#xA;ऐतिहासिक काव्यों पर लेखनी चलाने के अतिरिक्त काल्पनिक काव्यों की भी परम्परा इस अवधि में प्रवर्तित हुई। कवि कोटिक्कोटि मानविक्रम ने १८८० में &amp;lsquo;प्रेतकामिनी&amp;rsquo; नामक उत्कृष्ट काव्य रचना प्रस्तुत की। शैलताताचार्य ने १८६२ में &amp;lsquo;दूतचरितम्&amp;rsquo; तथा राजराजवर्म कोइतम्बुरान ने १८६३ में &amp;lsquo;विटविभावरी&amp;rsquo; काव्य लिखे, जो काल्पनिक कथाओं पर आश्रित&#xA;१३८&#xA;आधुनिक संस्कृत साहित्य का इतिहास थे। ऐतिहासिक एवं काल्पनिक चरितनायकों के अतिरिक्त पौराणिक चरित नायकों पर भी अनेक लघुकाव्य रचे गये। राम, कृष्ण, शिव आदि पुराण-पुरुषों एवं देवताओं पर भी इस काल के कवियों ने लेखनी चलाई। १८४० ई. में तमिलनाडु में जन्मी कवयित्री कामाक्षी रामकोटि ने &amp;lsquo;रामचरितम्&amp;rsquo; नामक काव्य लिखा, जिसमें कालिदास के रघुवंश की शैली एवं शिल्प का अनुकरण प्राप्त होता है। १८४६ में जन्मे म. वेंकट राघवाचार्य सेतलूर ने &amp;lsquo;रामाष्टप्रास&amp;rsquo; नामक रामकथा-काव्य लिखा। इसी तरह केशव नम्बीशन (१८४६-१९२४) ने &amp;lsquo;रामायणम्&amp;rsquo; नाम से लघुकाव्य की रचना की तथा गोपालशास्त्री ने &amp;lsquo;रामाभ्युदयम्&amp;rsquo; में राम के सम्पूर्ण जीवन की गाथा को निबद्ध किया। दधिभूषण भट्टाचार्य (१८६२) ने पाँच सर्गों में &amp;lsquo;सीतापरिणयम्&amp;rsquo; नामक सीता के चरित्र पर आधृत काव्य लिखा। गणपति वेदान्त केसरी (१८७१-१६१३) ने &amp;lsquo;ताटकावधम्&amp;rsquo; काव्य की रचना कर विश्वामित्र-यज्ञ-प्रसंग एवं ताडका के वध की कथा को प्रस्तुत किया तो वेंकटेश वामन सोवाणी (१८८२-१६२५) ने चार सर्गों के काव्य &amp;lsquo;रामचन्द्रोदयम्&amp;rsquo; में रामायण की कथा का अपनी दृष्टि से निबन्धन किया। सी. शंगुन्नि नायर ने (१८६५-१६४२) ने &amp;lsquo;सीताहरणम्&amp;rsquo; काव्य लिखकर सीता के हरण एवं अनुवर्ती प्रसंग को भावपूर्ण शैली में निबद्ध किया है। एलत्तूर सुन्दरराज अय्यंगार (१६४१-१६०५) ने &amp;lsquo;नीतिरामायणम्&amp;rsquo; तथा सुब्रह्मण्य सूरि (१८५०-१६१३) ने &amp;lsquo;आसेचकरामायणम्&amp;rsquo; लिखकर रामायण के लघुरूप को नीतिपरकता के साथ प्रस्तुत किया। रामकाव्य-प्रणयन की परम्परा आगे बीसवीं शताब्दी के आरम्भ में भी प्रवर्तमान रही।&#xA;राम की भांति कृष्ण, शिव आदि देवताओं के चरितों को ग्रहण कर पर्याप्त काव्य-सर्जना इस काल में हुई। कुट्टमत्त चेरिय रामकुरुप का &amp;lsquo;रुक्मिणी-स्वयंवर&amp;rsquo; एक तीन सर्गों का काव्य है जिसमें रुक्मिणी से सम्बद्ध कृष्णकथा को यमक अलङ्कार के विशिष्ट प्रयोग सहित निबद्ध किया गया है। मूरिइल नारायण नम्बीश (१८५२-१६२२) ने &amp;lsquo;पूतनामोक्षम्&amp;rsquo; नामक एक चार सगों का काव्य लिखा, जिसमें बालक कृष्ण द्वारा स्तनपान द्वारा पूतना राक्षसी के वध की कथा है। काव्य में छन्दों एवं अलङ्कारों के सुन्दर प्रयोग प्राप्त होते हैं। पूतनामोक्ष का वर्णन कवि ने इस प्रकार किया है -&#xA;बालेन तेन मृगराजकिशोरलीलालोलेन दारितपयोधरकुम्भदीना। नक्तंचरी भयदकुञ्जरसुन्दरीव भूमौ पपात परिधूतकचोनदन्ती।।&#xA;(सिंहशावक के समान खेल में चञ्चल उस बालक कृष्ण के द्वारा कस कर स्तनों के काट लेने से दीन हुई, बिखरे बालों वाली, जोर से चीखती हुई वह राक्षसी पूतना भयानक हथिनी के समान भूमि पर गिर पड़ी)।&#xA;इसी प्रकार वटपल्लि भास्करन मूत्तत (१८०५-१८७५) का &amp;lsquo;कृष्णोदन्तम्&amp;rsquo;, वासुदेव आत्माराम लाटकर (१८५४) का &amp;lsquo;अहिमहिहननम्&amp;rsquo; तथा गुरुप्रसन्न भट्टाचार्य का &amp;lsquo;माथुरम्&amp;rsquo; तथा भट्टगिरिधारि शर्मा का &amp;lsquo;श्रीगोविन्दगीता&amp;rsquo; आदि काव्य कृष्ण के चरित पर रचे गए हैं। हरिदास सिद्धान्त-वागीश (१८७७-१६६५) ने कृष्णचरित पर &amp;lsquo;रुक्मिणीहरणम्&amp;rsquo; तथा शङ्कर&#xA;लघुकाव्य&#xA;१३ के चरित पर &amp;lsquo;शङ्करसम्भवम्&amp;rsquo; काव्यों की सर्जना की। शिव-पार्वती की कथा पर लिखे गये अन्य काव्य हैं - गोपाल शास्त्री (१८५३-१६२४) का &amp;lsquo;श्रीगौरीपरिणयम्&amp;rsquo;, अम्बिकादत्त व्यास (१८५८-१६००) का &amp;lsquo;शिवविवाहः&amp;rsquo;, तथा परीक्षित् रामवर्म राजा (१८७७-१६६५) का &amp;lsquo;सुकन्याचरितम्&amp;rsquo; आदि। शीवुल्लि नारायण नम्बूदरी का &amp;lsquo;पार्वतीविरहः&amp;rsquo; (१८६E) तथा नारायण शास्त्री खिस्ते का &amp;lsquo;यक्षाध्वरध्वंसम्&amp;rsquo; (१९१०) भी इस काल के सुन्दर शिवचरितपरक काव्य हैं। परीक्षित रामवर्म राजा ने अम्बरीषविजयम् नाम से भक्तिमय काव्य भी लिखा है। महाभारत एवं भागवत के चरितनायकों को काव्य का विषय बनाकर जिन काव्यों की रचना हुई उनमें प्रमुख हैं-शङ्करलाल माहेश्वर (१८४४-१६१६) के &amp;lsquo;पाञ्चालिचरितम्&amp;rsquo;, &amp;lsquo;अरुन्धतीविजयम्&amp;rsquo; तथा &amp;lsquo;प्रसन्नलोपामुद्रम्&amp;rsquo; कोटिक्कोट मानविक्रम एट्टन तम्बुरान के &amp;lsquo;ध्रुवचरितम्&amp;rsquo; तथा &amp;lsquo;विश्रुतचरितम्&amp;rsquo; और राधाकृष्ण तिवारी के दो काव्य प्राप्त होते हैं-&amp;lsquo;गजेन्द्रचरितम्&amp;rsquo;, जिसमें गजेन्द्र मोक्ष की कथा है तथा &amp;lsquo;दशावतारचरितम्&amp;rsquo;, जिसमें विष्णु के दस अवतारों का वर्णन है। कुछ कवियों ने अपने गुरुओं तथा अन्य श्रद्धेय जनों के चरित का चित्रण करने के लिए भी लघुकाव्यों की सर्जना की है, जिनमें पैंगानाडु पञ्चापगेश शास्त्री का &amp;lsquo;शकरगुरुचरितसङ्ग्रहः&amp;rsquo; उल्लेखनीय है। इसमें कवि ने शङ्कराचार्य का चरित प्रस्तुत किया है।&#xA;उन्नीसवीं शताब्दी के कावेयों ने अपने युग की परिस्थितियों के अनुरूप तथा अपनी प्रतिभा के अनुकूल विविध आधुनिक एवं पारम्परिक विषयों को ग्रहण कर काव्य-रचना की।&#xA;तत्कालीन राष्ट्रीय परिस्थितियों के अनुरूप हुई साहित्य-रचना के अतिरिक्त प्रेम एवं श्रृंगार के विषयों पर भी कवियों ने काव्य लिखे। इस काल में रचे गये अनेक काव्य ऐसे भी हैं जो रसराज शृंगार के माधुर्य से आप्लावित हैं। महेशचन्द्र तर्कचूडामणि ने &amp;lsquo;काव्यपेटिका&amp;rsquo; नामक सङ्ग्रह के अन्तर्गत &amp;lsquo;शृंगारकाव्यानि&amp;rsquo; (१८६६) में अनेक शृंगारपरक पद्य लिखे। इससे पूर्व शती के पूर्वार्द्ध में गंगाधरशास्त्री मंगरूलकर ने &amp;lsquo;विलासगुच्छः&amp;rsquo;, &amp;lsquo;भामाविलासः&amp;rsquo; तथा &amp;lsquo;अपराधमार्जनम्&amp;rsquo; ये तीन शृंगारपरक काव्य लिखे। कोटिक्कोट मानविक्रम तम्बुरान ने शृंगार के क्षेत्र में भी अपनी लेखनी चलाई तथा &amp;lsquo;शृंगारमञ्जरी&amp;rsquo; एवं &amp;lsquo;भामिनीचरितम्&amp;rsquo; ये दो संयोगशृंगारपरक काव्यों की सर्जना की। हरिवल्लभ शर्मा (१८४८) की &amp;lsquo;ललनालोचनोल्लासः&amp;rsquo; तथा &amp;lsquo;कान्तावक्षोजशतोक्तयः&amp;rsquo; अमर्यादित शृंगार की रचनायें हैं। व्रजरत्न भट्टाचार्य (१९५५) का &amp;lsquo;प्रमोदविलासः&amp;rsquo;, रंगाचार्य (१८५६-१६१८) का &amp;lsquo;शृंगारनायिकातिलकम्&amp;rsquo; , राजवर्म कोइतम्बुरान (१८६३-१६१८) का &amp;lsquo;शृंगारभृङ्गार&amp;rsquo;, विधुशेखर भट्टाचार्य का &amp;lsquo;यौवनविलासः&amp;rsquo; आदि अनेक इस काल की शृंगारपरक रचनायें हैं।&#xA;प्रकृति के सौन्दर्य को परिप्रेक्ष्य में रखकर लिखे गए काव्यों की भी इस काल में कमी नहीं है। इस काल के कवि का भी मन प्रकृति के विविध रूपों को देखकर मुग्ध होता है&#xA;और इसी भावभूमि पर अनेक काव्यों का सर्जन होता है। प्रकृति के आलम्बन एवं उद्दीपन दोनों रूपों को ग्रहण कर काव्य लिखे गए हैं। महेशचन्द्र तर्कचूडामणि के सुप्रसिद्ध काव्य-संग्रह &amp;lsquo;काव्यपेटिका&amp;rsquo; में प्रकृति-वर्णन भी पर्याप्त मात्रा में प्राप्त होता है। उन्होंने&#xA;|१४०&#xA;आधुनिक संस्कृत साहित्य का इतिहास षड्ऋतुओं का वर्णन सुन्दर रूप में किया है, साथ ही प्रातः मध्याहून, सायं, चन्द्रोदय आदि का वर्णन उद्दीपन रूप में प्रस्तुत किया है। इन वर्णनों में चारुता एवं सहजता है। वसन्त-वर्णन का यह पद्य कितनी सरल-सहज शैली में लिखा गया है&#xA;द्रुमाः सुवेषा इव जातपत्रा लताः सकामा इव पुष्पवत्यः। दिशश्च मृष्टा इव निस्तुषारा नवेव जाता जगती वसन्ते।।&#xA;(नये पत्तों से लदे हुए वृक्ष सुन्दर वेष वाले लोगों की भांति, पुष्पों से लदी लताएं काम से पीड़ित रजस्वला स्त्रियों की तरह, तथा बर्फ से रहित हुई दिशायें मांजी हुई सी, इस तरह वसन्त में सारी धरती नई-नई सी हो गई।&#xA;कवि सार्वभौम कुच्चुनि तम्बुरान (१८५८-१६२६) ने &amp;lsquo;सूर्योदयः&amp;rsquo; नामक काव्य लिखा। परमेश्वर झा (१८५६-१६२०) का &amp;lsquo;ऋतुवर्णनकाव्य&amp;rsquo; तथा अन्नदाचरण तर्कचूडामणि का &amp;lsquo;ऋतुचित्रम्&amp;rsquo; (१८६८), ये दो काव्य कालिदास के ऋतुसंहार के अनुकरण पर रचे गये हैं। हिन्दी साहित्य के क्षेत्र में प्रसिद्धि प्राप्त करने वाले दो कवियों, महावीर प्रसाद द्विवेदी तथा श्रीधर पाठक ने संस्कृत में भी लघु-काव्य रचना कर अपना योगदान किया है। द्विवेदीजी ने &amp;lsquo;प्रभातवर्णनम्&amp;rsquo; काव्य लिखा है जिसमें प्रकृति के केवल बाह्य रूप का चित्रण है। श्रीधर पाठक (१८५६-१६२८) का चौदह श्लोकों का अति लघुकाव्य है जिसमें शिमला के सौन्दर्य का सुन्दर वर्णन है। उनके &amp;lsquo;नववसन्तगीतम्&amp;rsquo;, के ऋतुवर्णन के साथ अन्त्यानुप्रास का मनोरम दर्शन है -&#xA;जय जय भारतभुवि नववसन्त सय जय नन्दनाच-दापतादगन्त।&#xA;कलरवनवशिक्षितमधुपमाल&#xA;क&#xA;र मञ्जरितनवलदलमृदुरसाल। नागालामाल पिकशुकनिनादनन्दितनिकुञ्ज&#xA;द्विगुणितवियोगिजनदहनपुञ्ज।। (भारतभूमि में विद्यमान हे नववसन्त! तुम्हारी जय हो, अपनी आनन्दित करने वाली कान्ति से दिशाओं को दीप्त करने वाले तुम्हारी जय हो। नये कलरव की शिक्षा पाये हुए भ्रमरसमूहों वाले, नई मञ्जरियों से शोभित कोमल आम्रवृक्षों वाले, कोयल एवं तोते के शब्दों से कुजों को गुज्जित करने वाले तथा वियोगी जनों की बिरहाग्नि को दुगना करने वाले वसन्त! तुम्हारी जय हो।)&#xA;बंगाल की कवयित्री सरोजमोदिनी देवी ने &amp;lsquo;क्षणप्रभा&amp;rsquo;, &amp;lsquo;शरत्&amp;rsquo; तथा &amp;lsquo;प्रावृट्&amp;rsquo; (१८६४-६५) इन कविताओं की रचना की है। रघुपति शास्त्री के &amp;lsquo;हेमन्तो वसन्तोत्सवः&amp;rsquo; (१८६७) में वसन्तोत्सव का, कृष्णराम व्यास के &amp;lsquo;होलामहोत्सव&amp;rsquo; में होली के त्योहार का सुन्दर चित्रण&#xA;लघुकाव्य&#xA;१४१ है। विधुशेखर भट्टाचार्य की &amp;lsquo;वर्षावैभवम्&amp;rsquo; &amp;lsquo;वसन्तः&amp;rsquo; तथा &amp;lsquo;ग्रीष्मः&amp;rsquo; ऋतुवर्णनपरक रचनायें हैं। पं. रामावतार शर्मा ने भी अपने काव्यों में ऋतुओं के मनोरम चित्र उपस्थित किए हैं। अप्पाशास्त्री राशिवडेकर ने मासिक पत्रिका &amp;lsquo;संस्कृतचन्द्रिका&amp;rsquo; के बारह अड्कों में चैत्र से फाल्गुन तक बारह महीनों का मनोरम वर्णन प्रस्तुत किया है। उनके लघु काव्यों में भी अनेकत्र प्रकृति का बिम्बग्राही चित्रण है। अम्बिकादत्त व्यास की &amp;lsquo;पुष्पवर्षाः एक भावपूर्ण कविता है। राजराज वर्म कोइतम्बुरान ने &amp;lsquo;मेघोपालम्भः&amp;rsquo; में मेघ को उलाहना दी है।&#xA;आधुनिक युग के कवियों ने अपने समकालीन समाज के विविध रूपों पर कटाक्ष एवं व्यंग्य अपने काव्यों के माध्यम से ही किया है। उन्नीसवीं शताब्दी के आरम्भ में बाबा दीक्षित वाटवे कुरुन्दवाडकर ने &amp;lsquo;कल्पितकलिवृत्तादर्शपराणम&amp;rsquo; जैसा पराणशैली का काव्य लिखकर अंग्रेजी सभ्यता में पले हुए लोगों पर अधिक्षेप किया था। काव्य में यह प्रवृत्ति आगे भी चली। गीता के अनुकरण पर मद्रास के एल. रंगीलादास ने &amp;lsquo;कांग्रेसगीता&amp;rsquo; (१९०५) लिखी, जिसमें सूरत के कांग्रेस अधिवेशन पर व्यंग्य है। तथा चिन्तामणि रामचन्द्र शर्मा की &amp;lsquo;श्रीचहागीता&amp;rsquo; (१E१६) है, जिसमें वासनासक्त लोगों पर व्यंग्य है, साथ ही एक अध्याय में व्यसनासक्त विद्यार्थियों पर व्यंग्य है। चहागीता का अन्तिम श्लोक गीता की भांति इस प्रकार है&#xA;यत्र पेयेशटीदेवो यत्र कप्यधरा नराः।&#xA;तत्राल्पायुर्विपद् रोगा ध्रुवाऽनीतिमतिर्मम।। चाय की तरह काफी भी कवि की लेखनी का रोचक विषय बनी। एम.वी. सम्पत्कुमार आचार्य ने काफी की स्तुति में तीन लघुकाव्यों की रचना की-&amp;lsquo;काफीषोडशिका&amp;rsquo;, &amp;lsquo;काफीपानीयम्&amp;rsquo; तथा &amp;lsquo;काफीत्याग-द्वादश-मञ्जरीका&amp;rsquo;। महावीर प्रसाद द्विवेदी भी तीखे व्यंग्य का सहारा लेकर अपनी बात कहते हैं। उन्होंने &amp;lsquo;कान्यकुब्जलीलामृतम्&amp;rsquo; में कान्यकुब्ज ब्राह्मणों पर व्यंग्य किया है। &amp;ldquo;सूर्यग्रहणम्&amp;rsquo; में धर्म के नाम पर होने वाले अनैतिक कार्यों का पर्दाफाश किया गया है। शालग्नाम शास्त्री ने आधुनिक युग की पाश्चात्त्य शिक्षा पर करारा व्यंग्य किया है&#xA;चातुर्य चाकरीमात्रे कौशलं बूटपालिशे। भाले लिखति चैतावत् शिक्षा पाश्चात्त्यचालिता।। बी.ए. पर्यन्तशिक्षायां सहस्राणां तु विंशतिः।&#xA;व्ययीभवति चित्तं तु केवलं दासवृत्तये ।। इस काल के प्रमुख दार्शनिक काव्य हैं - श्रीनिवासाचार्य का &amp;lsquo;हंसविलाप&amp;rsquo;, गंगाधर शास्त्री का &amp;lsquo;अलिविलासिसंलापकाव्य&amp;rsquo;, पंचानन तर्करन का &amp;lsquo;इन्द्रियानुशासन&amp;rsquo;, नीलकण्ठतीर्थपाद का &amp;lsquo;विधुनवसुधाझरी&amp;rsquo; तथा विधुशेखर भट्टाचार्य के &amp;lsquo;जीर्णतरु&amp;rsquo; एवं &amp;lsquo;चित्तविलास&amp;rsquo; काव्य ।&#xA;उन्नीसवीं शताब्दी के कवियों ने संस्कृत-काव्य-रचना की विविध धाराओं एवं विधाओं&#xA;१४२&#xA;आधुनिक संस्कृत साहित्य का इतिहास को अपनाते हुए नीतिकाव्यों का प्रणयन भी किया और प्रशस्तिकाव्यों का भी, शतक-काव्यों की भी रचना की और &amp;lsquo;लहरी&amp;rsquo;-काव्यों की भी, अनेकानेक देवी-देवताओं पर स्तोत्र-काव्य भी लिखे और दार्शनिक काव्य भी, अन्योक्तिपरक काव्य भी रचे गए और प्रतीकपरक भी। रस की सरसता से युक्त भी काव्यों की सर्जना हुई और व्यंग्य की वक्रता से युक्त काव्यों की। इस काव्यपरक विवेचन के पश्चात् अब उन्नीसवीं शताब्दी के उन कतिपय कवियों के कृतित्व का विवेचन किया जा रहा है जो लघुकाव्य-प्रणयन के क्षेत्र में स्तम्भभूत एवं प्रतिष्ठित हैं और जिनकी विशेष महत्ता के कारण उन पर पृथक् प्रकाश डालना अनिवार्य है। स्वल्प संख्या वाले ऐसे कवियों का स्वल्प विवरण यहाँ प्रस्तुत है&lt;/p&gt;</description>
    </item>
    <item>
      <title>०४ बीसवीं शताब्दी- कवि और काव्य</title>
      <link>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/07_Adhunika-sAhitya/03_laghukAvya/04_bIsavIM_shatAbdI-_kavi_aura_kAvya/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/07_Adhunika-sAhitya/03_laghukAvya/04_bIsavIM_shatAbdI-_kavi_aura_kAvya/</guid>
      <description>&lt;p&gt;ईसा की बीसवीं शताब्दी का काल संस्कृत काव्य रचना हेतु अत्यन्त उर्वरता का काल रहा। वस्तुतः बीसवीं शताब्दी ही आधुनिक संस्कृत-साहित्य का अर्वाचीनतम काल है। इस कालावधि में भी निरन्तर संस्कृत साहित्य की श्री का संवर्धन होता रहा। अन्य प्रकार के काव्यों की तरह लघुकाव्यों का भी प्रणयन होता रहा। आधुनिक लघुकाव्य के इतिहास की दृष्टि से बीसवीं शताब्दी को दो कालखण्डों में विभाजित किया जा सकता है। स्वातन्त्र्यपूर्व काल तथा स्वातन्त्र्योत्तर काल। भारत में स्वतन्त्रता-प्राप्ति के लिए चलने वाले लम्बे राष्ट्रीय संघर्ष के कारण संस्कृत-लघुकाव्यों में इसका व्यापक प्रतिबिम्ब दिखाई पड़ा। इन काव्यों में परतन्त्रता मुक्ति एवं राष्ट्रभक्ति की प्रबल धारा प्रवाहित हुई और सबसे अधिक संख्या में काव्य इसी धारा में लिखे गए। स्वातन्त्र्योत्तर काल अर्थात् बीसवीं शताब्दी के उत्तरार्ध से लघुकाव्य की दिशा में परिवर्तन हुआ। लघुकाव्य का क्षेत्रविस्तार हुआ, अनेक नवीन प्रवृत्तियों एवं शैलियों की उद्भावना हुई। उत्तरोत्तर विषय-वैविध्य भी बढ़ता गया। बीसवीं शताब्दी का उत्तरार्ध संस्कृत-लघुकाव्य विधा का चरमोत्कर्ष काल है। अनुदिन बढ़ती युग की दौड़ में बड़े काव्यों के स्थान पर लघु काव्यों की रचना को अधिक प्रोत्साहन दिया गया। लघुकाव्यों की इस दीर्घ परम्परा का विहंगावलोकन करते हुए, हम इस काल के प्रमुख कवियों और उनके काव्यों का समीक्षात्मक विवरण प्रस्तुत करते हैं।&#xA;१४८&#xA;आधुनिक संस्कृत साहित्य का इतिहास बीसवीं शताब्दी की काव्य परम्परा का आरम्भ हम उन कवियों से मानते हैं जिनका जन्म तो इस शताब्दी के आरम्भ से कुछ पहले हो गया था, परन्तु उनकी साहित्य-सर्जना का पूरा प्रतिफलन बीसवीं शताब्दी में ही हुआ। अतः यथा सम्भव कालक्रमानुसार इस काल के कवियों के कर्तृत्व का विवरण यहाँ प्रस्तुत किया जा रहा है।&lt;/p&gt;</description>
    </item>
    <item>
      <title>०५ अन्य कवि एवं काव्य</title>
      <link>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/07_Adhunika-sAhitya/03_laghukAvya/05_anya_kavi_evaM_kAvya/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/07_Adhunika-sAhitya/03_laghukAvya/05_anya_kavi_evaM_kAvya/</guid>
      <description>&lt;p&gt;बीसवीं शताब्दी में उत्पन्न हुए अनेक कवियों और रचे गए अनेक काव्यों का विवरण ऊपर दिया गया है। इन कवियों के अतिरिक्त कतिपय अन्य कवि भी इस कालावधि में हुए जिन्होंने किसी न किसी विधा या विषय में काव्य-सर्जना की। अर्वाचीनयुग के लघुकाव्यकारों ने जहाँ रघुवीर मिश्र &amp;lsquo;द्विरेफ&amp;rsquo; (१८६०-१९३७) ने अपने आश्रयदाता राजा की प्रशंसा में &amp;lsquo;लक्ष्मीश्वरोपायनम्&amp;rsquo; तथा &amp;lsquo;श्रीशारदोपायनम्&amp;rsquo; काव्य लिखे, वहाँ टी.ए. भण्डारकर ने आत्मभिव्यक्तिपरक काव्य &amp;lsquo;विद्यार्थीआत्मचरितम्&amp;rsquo; की रचना की। श्री अवधनाथ पाण्डेय ने दुर्गा की स्तुति में &amp;lsquo;श्रीदुर्गाशतक&amp;rsquo; की रचना की। राम नारायण शास्त्री पाण्डेय ने राधा की स्तुति में &amp;lsquo;श्रीहरिवल्लभास्तोत्रम्&amp;rsquo; लिखा तो स्वामी अखण्डानन्द सरस्वती ने &amp;lsquo;हनुमत्स्तोत्र&amp;rsquo; काव्य। पण्डितरामचन्द्र भारतीय का बुद्धभक्तिपरक काव्य &amp;lsquo;बुद्धभक्तिशतकम्&amp;rsquo; प्रकाशित हुआ तो पं. सूर्य नारायण मिश्र का &amp;lsquo;नग्नसिद्धचरितम्&amp;rsquo; भी। मिथिलेशकुमारी मिश्रा ने &amp;lsquo;व्यासशतकम्&amp;rsquo; लिखकर सौ पद्यों द्वारा व्यास के व्यक्तित्व एवं कृतित्व पर प्रकाश डाला है। अरविन्द आश्रम, पाण्डिचेरी से श्री अरविन्द-कृत भवानीभारती&amp;rsquo;&#xA;लघुकाव्य&#xA;२३५ का प्रकाशन हुआ। वसन्त त्र्यम्बक शेवडे ने एक ओर &amp;lsquo;रघुनाथतार्किकशिरोमणिचरितम्&amp;rsquo; जैसा चरितप्रधान काव्य लिखा तो दूसरी ओर &amp;lsquo;अभिनवमेघदूतम्&amp;rsquo; की रचना कर मेघदूत में अचर्चित स्थानों का वर्णन किया। जम्मू के वेद कुमारी तथा राम प्रताप का संस्कृत-कविता संग्रह &amp;lsquo;ऊर्मिका&amp;rsquo; नाम से प्रकाशित हुआ। शम्भुनाथ आचार्य ने स्वामी विवेकानन्द के जीवन पर &amp;lsquo;विवेकानन्दात्मकम्&amp;rsquo; खण्डकाव्य लिखा। रमाशङ्कर मिश्र ने &amp;lsquo;मारुति-चरितम्&amp;rsquo; तथा &amp;lsquo;करपात्रपूजाञ्जलिः&amp;rsquo; दो काव्यों का प्रणयन किया। वीरभद्र मिश्र ने &amp;lsquo;अनुनयः&amp;rsquo; नाम के शृङ्गारपरक काव्य की रचना की। कवि विद्यासागर का &amp;lsquo;पञ्चशती&amp;rsquo; नामक सङ्कलन भी प्रकाशित हुआ, जिसमें भ्रमणशतक, निरंजनशतक, भावनाशतक, परीशतक तथा सनीतिशतक ये पाँच शतक सङ्कलित है। विद्यासागर पाण्डेय का &amp;lsquo;अभिनवभारतराष्ट्रम्&amp;rsquo; राष्ट्रभक्तिपरक लघुकाव्य है, जो १EEO में प्रकाशित हुआ। इसी प्रकार १६८६ में यागेश्वर झा का &amp;lsquo;वन्दे वाणीविनायकौ&amp;rsquo; काव्य प्रकाश में आया।&#xA;१६६२ के भारत-चीन युद्ध के बाद कवि रामकैलाश पाण्डेय ने &amp;lsquo;भारतशतकम्&amp;rsquo; काव्य लिखा। क्षीरोदचन्द्र दाश का तारुण्य को विषय बनाकर लिखा गया शृङ्गारप्रधान काव्य &amp;lsquo;तारुण्यशतकम्&amp;rsquo; भी एक अच्छा काव्य है। कवि परड्डीमल्लिकार्जुन द्वारा प्रणीत &amp;ldquo;अक्कमहादेवीशतकम्&amp;rsquo; तथा &amp;lsquo;गङ्गाधरशतकम्&amp;rsquo; इस काल के सुन्दर भक्तिकाव्य हैं। चन्दनलाल पाराशर के &amp;lsquo;मङ्गलं भारतम्&amp;rsquo; लघुकाव्य में भारत की सांस्कृतिक, भौगोलिक और सामाजिक सुषमा का सुन्दर वर्णन है। श्री शुकदेव शर्मा मुनि द्वारा प्रणीत &amp;lsquo;मङ्गलानक्षत्रम्&amp;rsquo; ६३ कविताओं का सङ्कलन है जिसमें आधुनिक युग से सम्बन्धित अनेक सुभाषित विद्यमान हैं। उमा देशपाण्डे का &amp;lsquo;अर्चनम्&amp;rsquo; काव्य विविध विषय की प्रायः वन्दनापरक स्फुट कविताओं का सुन्दर संग्रह है। उमाशङ्कर शर्मा त्रिपाठी का &amp;lsquo;अहंराष्ट्री&amp;rsquo; काव्य राष्ट्रभक्तिपरक काव्यों में उत्तम है। कवि भूषण हेमचन्द्र राय ने तीन लघुकाव्यों का प्रणयन किया-सत्यभामापरिग्रहम, रुक्मिणीहरणम् तथा पाण्डवविजयः । इनके अतिरिक्त कतिपय अन्य लघुकाव्यों और उनके रचयिताओं के नाम इस प्रकार हैं-दयानन्दलहरी (मेधावताचार्य), वाताहह्वानम् (पं. केदारनाथ), सुगलार्थमाला (ब्रह्मश्रीनारायण), श्री शङ्करकथामृतम्- (वि. रामप्परेतवाल), देवदूतम् (सुधाकर शुक्ल), भावलहरी (प्रकाश शास्त्री), वाणी (राजशेषगिरि राब), सकल्पकल्पद्रुमः (विश्वनाथ चक्रवर्ती), श्रीगान्धिचरितम्-(श्री चारुदेव शास्त्री), प्रियदर्शिनी इन्दिरा (सुबोध कुमार मिश्र), इन्दिराकाव्यम् (भोलानाथ मिश्र), राष्ट्रतन्त्रम् (लक्ष्मी नारायण शुक्ल), मालतीमञ्जरी (सोमनाथ शर्मा), जवाहरचरितम् (मिजाजीलाल शर्मा), प्रेमलहरी (के भास्कर पिल्लई), श्रीवृन्दावनमहिमामृतम् (श्री प्रबोधानन्द सरस्वती), लोकमान्यतिलकचरितम् (कृ.वा.चितले), भारतसन्देश (शिवप्रसाद भारद्वाज), अम्बालहरी, होलिकालास, उदरप्रशस्तिकाव्य (हरिशर्मा दाधीच), राधानयनद्विशती (बालकृष्ण झा), अम्बाष्टादशी, गङ्गास्तव, चन्द्रोपालम्भवर्णन (रघुनाथ शास्त्री), स्तुतिमुक्तावली (कपिलदेव द्विवेदी), सुरवाणीप्रशस्तिका (विशुद्धानन्द शास्त्री), सौन्दर्यवल्ली (डॉ. अमरनाथ पाण्डेय), काव्यकौतुकम् (राजदेव मिश्र), मरीचिका (राजेन्द्रनानावती), सारस्वतमुपायनम् (रामनारायण मिश्र), पौरच्छात्रीयम् गणेश व्यासशतकम्,&#xA;२३६&#xA;आधुनिक संस्कृत साहित्य का इतिहास सुभाषितसुमनोञ्जलिः (मिथिलेशकुमारी मिश्रा), शान्तिशतकम् (प्रीतमलाल नृसिंहलाल कच्छी), शिवासम्बन्धः (पं. रामावध मिश्र), श्रीजगन्नाथरथोत्सवः (पं. गुणनिधिदाश शर्मा), राष्ट्रपतिराजेन्द्रवंशप्रशस्तिः (विष्णुकान्त झा), धन्वन्तरिजन्मामृतम् (प्रभुदत्त शास्त्री), हरिचरितम् (परमेश्वर भट्ट), सत्यविजयम् (श्री.ति.शु. वरदाचार्य), गान्धी-विजयः (सदाशिव दीक्षित), राजस्थानप्रस्थानम् (बदरीनाथ शर्मा), काव्यसरित् (अनन्त विष्णु काणे), श्रीमद्भगवत्परशुम विजयशतकम् (अमियचन्द्र शास्त्री) आदि। बीसवीं शताब्दी में अनेक दूतकाव्य एवं शतककाव्य भी लिखे गए, जिनकी संख्या बहुत अधिक है। उनमें से कतिपय प्राप्त एवं काव्य ये हैं -&#xA;सुभाषितशतकम् (कृष्णमाचार्य), जार्जदेवशतकम् (लक्ष्मणसूरि), भारतशतकम् (महादेव पाण्डेय), यतीन्द्रशतकम् (केवलानन्द शर्मा), गुरुमाहात्म्य (कैलाशनाथ द्विवेदी), विज्ञानशतकम् (कृष्णभाऊ शास्त्री धुले), दरिद्रनारायणशतकम्&amp;rsquo; (जगन्नाथ व्यास), इन्दिराशतकम् (रामकृष्ण शास्त्री), वचनदूत (मूलचन्द्र शास्त्री), भारतसन्देश (शिवप्रसाद भारद्वार), कर्गजशरदूत (रवीन्द्र कुलकर्णी), शुनकदूत झञ्झावातदूत (के के. कृष्णमूर्ति), दक्षिणानिलदूत (भोलाशङ्कर व्यास) आदि।&#xA;बीसवीं शताब्दी के दसवें एवं अन्तिम दशक में भी लघुकाव्य-प्रणयन प्रवर्तमान है। विगत दो दशकों में ऐसे अनेक कवि हुए हैं जिन्होंने कोई विशिष्ट काव्य नहीं लिखे अथवा ग्रन्थ रूप में काव्य प्रकाशित नहीं हुए, परन्तु उनका प्रौढ एवं सरस काव्य-प्रणयन स्फुट रूप से चलता रहा। विविध पत्र-पत्रिकाओं में उनके काव्यांश यत्र-तत्र प्रकाशित होते रहे हैं, अनेक कविगोष्ठियों आदि में उनकी काव्य-प्रतिभा के दर्शन होते हैं, तथा कतिपय कवि ऐसे हैं जो प्रमुखतया गीतकार हैं, लघुकाव्यविधा में उनका योगदान नहीं है, ऐसे अनेक प्रतिभा-प्रकर्ष से युक्त कवियों का विवरण या समीक्षण यहाँ प्रस्तुत नही किया गया है। कतिपय अन्य लघुकाव्य एवं लघुकाव्यकार ऐसे भी हो सकते हैं जो प्रयास करने पर भी यहाँ अनन्त कवि परम्परा में अदृष्ट रह गए हों, पर आधुनिक संस्कृत साहित्य में उनका स्थान एवं योगदान बहुमूल्य है।&lt;/p&gt;</description>
    </item>
  </channel>
</rss>
