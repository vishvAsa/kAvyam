+++
title = "०२ प्रमुख कवि और उनके रूपक"

+++
## विश्वेश्वर
बंग-प्रदेश में चट्टलानगरी के रहने वाले थे। इन्होंने एक दर्जन से अधिक नाटकों की रचना की है जिनमें 'प्रबुद्धहिमालय' और 'चाणक्यविजय' दो नाटक अच्छे बन पड़े हैं। प्रबुद्ध हिमालचल में उसकी नयी कथावस्तु और उसमें गुम्फित राष्ट्रीय समृद्धि के विचार हमारा ध्यान आकृष्ट करते हैं, यद्यपि उनका नाटकीय कौशल उतना उदात्त नहीं है।
## विष्णुपद भट्टाचार्य  
विष्णुपदभट्टाचार्य भी बंग प्रदेश के चौबीस परगना में भट्टपल्ली गांव के रहने वाले थे। इनके पिता और नाना सभी ख्यातिप्राप्त विद्वान रहे हैं। भट्टाचार्य जी ने समाज की वर्तमान समस्या गरीबी तथा बेरोज़गारी को अपने रूपकों का विषय बनाया है तथा रूपक रचना को सरस करने के लिए उसे विवाह की समस्या, अनुकूल वधू, अनुकूल पति जैसी अभिलाषाओं के सन्दर्भो से भी संयोजित कर दिया है। इनके इस प्रकार के रूपकों में 'काञ्चनकुञ्चिक' तथा 'धनंजयपुरंजय' उल्लेखयोग्य हैं, यद्यपि दोनों की कहानी में बेरोजगार युवक तथा दिशा-बोध विहीन पुत्र की समस्याओं का विस्तार किया गया है, तो भी इनको हिन्दी के सामाजिक समस्या (काम समस्या) के नाटकों की कोटि में नहीं समझना चाहिए। भट्टाचार्यजी ने अपने नाटकों की कहानी को पौराणिक पुट दिया है, परन्तु उसमें न तो मार्मिक सन्दर्भो का संयोजन है और न ही भारभूत प्रसंगों को छोड़ देने का विवेक । इनका एक रूपक 'कपालकुण्डला' है जो बंकिमचन्द्र के उपन्यास 'कपालकुण्डला' पर आधारित है। इनके पिता हरिचरण विद्यारल ने 'कपाल-कुण्डला' का अनुवाद संस्कृत में किया था, इन्होंने उसको अपनी रूपक रचना का विषय बनाया। नाटक सात अंकों का है, पर इसमें भी कथा-विस्तार अधिक है, अभिनेयता का अभाव है। रूपक तो वह रचना है, जो सीमित
आधुनिक संस्कृत साहित्य का इतिहास अभिनय में कथा के लम्बे विस्तार को समेट लेती है। यह इस नाटक में नहीं दीखता है। भट्टाचार्य फरवरी १६६४ में दिवंगत हुए।
## लीला राव  
ये संस्कृत की सुप्रसिद्ध लेखिका और कवयित्री क्षमा राव की सुपुत्री हैं। इन्होंने १६५० ईस्वी के अनन्तर छठे और सातवें दशक में एक दर्जन से अधिक रूपकों की रचना की है, इनका नाट्य-शिल्प अभिनव है, उस पर हिन्दी में लिखे जानेवाले अधुनातन रूपों की छाप है, विषय भी उनके नये हैं। आधे से अधिक रूपक ऐसे हैं जिनकी कथावस्तु लीला राव जी ने अपनी माता की लिखी कहानियों से ली हैं। पपकों के नाम हैं-बालविधवा, होलिकोत्सव, जयन्तु कमाउनीयाः, तुलाचलाधिरोहण, मायाजाल, कपोतालय, कटुविपाक, वृत्तशंसिच्छत्र, स्वर्णपुरकृषीबल, तुकारामचरित, ज्ञानेश्वरचरित । इन रूपकों में तुकारामचरित, ज्ञानेश्वरचरित, मीराचरित को छोड़कर शेष सभी रूपक समाज में घटित होने वाली समस्याओं छल, प्रपंच, चोरी, दुर्घटना, गरीबी आदि का चित्रण करते हैं। एक तरह से ये रूपक कम हैं, संवादात्मक कहानी अधिक हैं। 'तुलाचलाधिरोहण" गद्यकाव्य जैसी रचना है।
## यतीन्द्र विमल चौधुरी
इसी कालावधि में बीसवीं शती के छठे और सातवें दशक में बंगाल के यतीन्द्र विमल चौधुरी तथा उनकी पत्नी रमाचौधुरी ने संस्कृत में ४० के लगभग रूपक जैसी रचनायें की हैं। यतीन्द्र का जन्म कर्णफुली नदी के तट पर कथुर्खिल गांव में १६०८ ई. में हुआ, १६६४ ई. में वे दिवंगत हुए। पति-पत्नी दोनों ही उच्च शिक्षा सम्पन्न कुलों में उत्पन्न हुए थे। आक्सफोर्ड यूनिवर्सिटी लंदन से डी.फिल. उपाधि प्राप्त की थी। १६४३ ई. में यतीन्द्र ने प्राच्यवाणी संस्था की स्थापना की और इस संस्था के माध्यम से संस्कृत भाषा
और साहित्य के प्रचार-प्रसार का सराहनीय कार्य पति-पत्नी दोनों जनों ने किया। यतीन्द्र ने पालिभाषा में भी नाटक लिखा। रमा चौधुरी ने प्राच्यवाणी की अंगभूत संस्था प्राच्यवाणी संस्कृत पालि नाट्य संघ की स्थापना की और अपने इन नाटकों का अभिनय भी देश के उच्चसंस्थानों के आयोजनों में कराया।
यतीन्द्र विमल चौधुरी के लिखे प्रमुख नाटकों के नाम हैं-महिममयभारत, मेलनतीर्थ, भास्करोदय, सुभाषसुभाष, रक्षक श्रीगोरक्ष, निष्किंचनयशोधर, आनन्दराध, भारतलक्ष्मी, दीनदासरघुनाथ। इसके अतिरिक्त उन्होंने महर्षि अरविन्द, विवेकानन्द, राष्ट्रपति राजेन्द्र प्रसाद, चित्तरंजन दास, स्वामी रामकृष्ण की पत्नी सारदामणि, महाप्रभुचैतन्य की पत्नी विष्णुप्रिया, मीराबाई, प्रभु हरिदास, रामानुजाचार्य के चरितों को भी नाटकरूप में निबद्ध किया है।
देशभक्ति की प्रेरणा से और महापुरुषों के उज्ज्वल चरित के प्रति श्रद्धा रखकर संस्कृत नाट्य-साहित्य को समृद्ध करने के उत्साह में यतीन्द्र जी ने ये सारी रचनाएं की हैं। ये नाटक अभिनीत भी हुए हैं, इस कारण संस्कृत भाषा के प्रचार-प्रसार में इनके अमूल्य योगदान को नहीं भुलाया जा सकता। जहां तक नाटक रचना का प्रश्न है, नाट्यकृति की उदात्तता इनमें से किसी रचना में भी नहीं है। संवाद और पद्यों की ललित
४१७
नाट्य-साहित्य रचना इनकी विशेषता है। कथावस्तु के संचयन में नितान्त मनमानापन है, नाटक के कथा-विन्यास में ही नाट्यकार की दूरदृष्टि का पता चलता है वह यहाँ किसी कृति में नहीं है। आजकल जैसे सीरियल दूरदर्शन पर दिखाये जाते हैं उसी के समकक्ष महिममयभारत, भास्करोदय, मेलनतीर्थ, निष्किंचनयशोधर नाटकों को लिया जा सकता है। नाटककार ने कृतिकार की स्वतंत्र चेतना का परिचय भी नहीं दिया है। 'महिममयभारत' और 'मेलनतीर्थ' नाटकों में जैसे वह सरकारी सत्ता का प्रचार माध्यम बन गया है। 'महिममयभारत' में सिन्धुक्षित् वैदिक ऋषि, नारद, ब्रह्मा, विष्णु, शिव और कमण्डलु से उद्भूत गंगा से लेकर शाहजहां की पुत्री जहांनारा और यमुना नदी, महानगर के दो मजदूर राम और रहीम तथा दामोदरघाटी की योजना तक के चार प्रमुख कथा-प्रसंगों के माध्यम से प्राचीन से लेकर वर्तमान भारत तक और उसके समाज की रचना के प्रति समन्वित दृष्टि स्थापित करना लेखक का मुख्य प्रयोजन है। सरकार और हमारे संविधान की भी यही दृष्टि है। एक तरह से लेखक सरकार के मुख में समाया हुआ है। इसका अभिनय भी २० अप्रैल १६५६ ई. को केन्द्र सरकार के कुछ मंत्रियों के सम्मुख कराया गया है। वैसे सरकारी दृष्टि से ईसाई समाज का प्रतिनिधित्व इसमें नहीं हुआ और यह कमी रह गयी है। 'मेनलतीर्थ' नाटक भी इसी प्रकार का है और इसी दृष्टि से लिखा गया है। इसमें विविधता को अपनाकर भारतीय संस्कृति का विस्तार दिखाया गया है। इस नाटक में कुल दस अंक हैं। पहले चार अंकों तक अथर्वा ऋषि, अगस्त ऋषि, अशोक और उसके बौद्धधर्म के उपदेशकों की लंका-यात्रा के वृत्तान्त हैं। पंचम अंक में दीन इलाही के प्रवर्तक अकबर आ गये हैं, फिर क्रमशः चैतन्य महाप्रभु, विवेकानन्द, रवीन्द्रनाथ ठाकुर, गांधीजी की नोआखाली यात्रा और अन्तिम प्रसंग है जवाहर लाल नेहरू का विश्वमैत्री-प्रयास। अर्थात् प्रतीक रूप में संस्कृति ही पूरे नाटक की कथावस्तु है। कोई कथावस्तु नहीं है, एक तरह से यह नाटक नहीं, नाट्यदर्शन का अभिनय है और सारा कृतित्व सरकार की नीतियों के प्रति बुद्धिजीवी-समर्थन है, और इसीलिए इसमें महर्षि दयानन्द सरस्वती को नहीं सम्मिलित किया गया, जो कि आज हिन्दू समाज का एक बहुत बड़ा भाग उनका ही निर्माण किया हुआ है। ऐसी कृतियों को देखने से यह लगता है कि संस्कृत पढ़ने वालों में मध्यकाल के इतिहास में जो दरबारदारी घर कर गयी थी, वह आज भी बनी हुई है।
## रमा चौधुरी
रमा चौधुरी की प्रमुख नाट्यरचनाएं ये हैं - शंकरशंकर, कविकुलकोकिल, कविकुलकमल, कविकुलकुमुद, मेघमेदुरमेदिनीय, भारततात, भारताचार्य, भारतपथिक, देशदीप, पल्लीकमल । अन्तिम दो नाटकों, देशदीप और पल्लीकमल में सामाजिक दुःख-सुख की कहानी है। भारततात, भारताचार्य और भारतपथिक में क्रमशः महात्मागांधी, राष्ट्रपति राधाकृष्णन तथा राजा राममोहन राय की चरित गाथा है। कविकुलकोकिल और कविकुलकमल में कवि कालिदास के पूर्व एवं उत्तर जीवन की कथा कल्पित की गयी है। इसी प्रकार 'मेघमेदुरमेदिनीय' में मेघदूत में वर्णित यक्ष-यक्षी के पूर्व एवं शापमुक्ति के पश्चात् की सम्भावित जीवन-कथा है। शंकर-शंकर में आदि शंकराचार्य का जीवन है। इसके अतिरिक्त आपने तुलसीदास,
आधुनिक संस्कृत साहित्य का इतिहास स्वामी अभेदानन्द तथा भगिनी निवेदिता पर भी रूपक लिखे हैं। अपने पति यतीन्द्र की तरह रमा चौधुरी में भी नाट्यलेखन का सराहनीय उत्साह है। पति के और अपने नाटकों के भी उन्होंने अभिनय कराये हैं, इससे संस्कृत भाषा का प्रचार हुआ है और उसके प्रति लोकप्रियता बढ़ी है। संस्कृत भाषा की यह सेवा उल्लेखनीय है। किन्तु ऐसा लगता है कि लेखिका ने भी पति की तरह सरकारी कृपा की अभिलाषा रखकर नाट्य का लेखन-कार्य किया है। इन्होंने राष्ट्रपति राधाकृष्णन् पर भारताचार्य नाटक उनके जीवनकाल में ही लिखा
और अभिनय भी राष्ट्रपति भवन में इनके ही निर्देशन में १६६६ में हुआ। जिस अभिनय को राष्ट्रपति ने स्वयं सपरिवार देखा और उस पर पुरस्कार प्रदान किया।
- दूसरी बात यतीन्द्रविमल और रमा चौधुरी की कृतियों में इतिहास की अनभिज्ञता या इतिहास की उपेक्षा है जो खटकने वाली बात है, जिसके कारण सारा कृतित्व ही गड्डमगड्ड हो जाता है और कोई सारभूत प्रभावान्विति नहीं बन पाती। यतीन्द्रविमल ने 'निष्किंचनयशोधर' में यशोधरा को गौतम बुद्ध द्वारा भिक्षुणी-संघ बनाने की अनुमति दिये जाने का उल्लेख किया है, यह बात इतिहास सम्मत नहीं है। गौतम बुद्ध के जीवन काल तक भिक्षु-संघ में स्त्रियों का प्रवेश नहीं हुआ था। इसी प्रकार रमाचौधुरी ने कालिदास के जीवन और उनके मेघदूत को आधार बनाकर जो अपने तीन नाटक लिखे हैं, यदि कोई उनको ही सत्य मान ले तो कालिदास के काव्यों का अध्ययन करने में उसे असमंजस की स्थिति का सामना करना पड़ेगा। कालिदास के युग में गुरुकुल की स्थिति विद्यमान थी, जहां छात्र गोचारण करते थे। 'कविकुलकोकिल' में रमाचौधुरी ने विद्यालय के अपने युग के सोंटापण्डित को उपस्थित कर दिया है। कालिदास को लकड़हारा बनाया है आदि आदि-यह सब वृत्त उनको रघुवंश, कुमारसंभव, मेघदूत या ऋतुसंहार में क्या कहीं मिला है ? यदि नहीं मिला है तो ऐसी अनगढ़ कल्पनाओं से कालिदास के सारस्वत जीवन का उपहास नहीं करना चाहिए। 'मेघमेदुरमेदिनीय' में लेखिका ने मेघदूत के यक्ष-यक्षी के जीवन के पूर्ववृत्त तथा सन्देशानन्तर के जीवनवृत्त का जो चित्रण करना चाहा है, वह नितान्त बचकानापन है। हमें यह समझ लेना चाहिए कि 'यक्ष-यक्षी' केवल मेघदूत के जीवन-जगत् (संसार) में ही हैं, उससे न पूर्व में हैं और पर (बाद) में हैं, इस परिस्थिति का ठीक परिचय गीता के इस श्लोक से लेना चाहिए
अव्यक्तादीनि भूतानि व्यक्तमध्यानि भारत।
अव्यक्तनिधनान्येव तत्र का परिदेवना।। (गीता २/२८) जो कुछ मेघदूत में हम उस व्यक्तमध्य को ही देखें, न उसके पहले, न ही बाद में। शंकरशंकर नाटक में रमाचौधुरी ने सारा का सारा वृत्त 'शंकरदिग्विजय' महाकाव्य से लिया है। इस महाकाव्य में भी अनेक अंश श्रुत-परम्परा से कल्पित हैं। अतः रमा चौधुरी को नाटक लिखते समय शंकराचार्य के ब्रह्मसत्रभाष्य और उपनिषद् भाष्यों का अध्ययन भी करना चाहिए था। ब्रह्मविद्या गोपनीय विद्या है, सभी इसके अधिकारी नहीं होते, अतः
४१६
नाट्य-साहित्य ब्रह्मतत्त्व का उपदेश अधिकारी शिष्य को ही दिया जाता है, न कि जैसा कुछ इस नाटक में उल्लेख है, गुरु गोविन्दपाद शंकर को आदेश देते हैं
दिग्विजयं कुरु प्रचारय महिममयं ब्रह्मतत्त्वम् - सर्वमेव ब्रह्म।
वस्तुतः ऐसा आचार्य शंकर ने नहीं किया है, उन्होंने अन्य उपासनाओं, ईश्वरप्राप्ति के साधनों की अपेक्षा आत्मविद्या की श्रेष्ठता प्रतिपादित की है, जिसको कोई विरल ही कर सकता है तथा जिसकी प्राप्ति से पुनः इस संसार में नहीं आना होता -
अनावृत्तिः शब्दात, अनावृत्तिः शब्दात्। (यह ऋषि वचन है, फिर से संसार में नहीं आना होगा, नहीं आना होगा)
## वीरेन्द्रकुमार भट्टाचार्य
(जन्म १६१७ ई.) केन्द्रीय शासकीय सेवा में रहे हैं। इन्होंने अंग्रेज़ी, बांग्ला और संस्कृत में समान रूप से पुस्तकें लिखी हैं। संस्कृत में एक दर्जन नाटकों की रचना की है, जिनमें पांच सुन्दर बन पड़े हैं- गीतगौराङ्ग (काव्यरूपक), शूर्पणखाभिक्षम् (काव्यरूपक), सिद्धार्थचरित (नाटक), शार्दूलशकट (नाटक), वेष्टनव्यायोग। अन्तिम दो नाटक वर्तमान प्राशासनिक व्यवस्था की त्रुटियों का निर्देशन करते है इसीलिए महत्त्वपूर्ण भी हैं। 'शार्दूलशकट' नाटक राष्ट्रीय परिवहन संस्थान के कर्मचारियों की समस्याओं और समाधानों का व्यावहारिक चित्रण है।
इसी प्रकार 'वेष्टनव्यायोग' में श्रमिकों द्वारा घेराव और तज्जन्य स्थिति का रोचक, गम्भीर ब्यौरा दिया गया है, नाट्यरूप में उसकी रोचकता बढ़ गयी है।
'गीतगौराङ्ग' काव्यरूपक वीरेन्द्र कुमार की महत्त्वपूर्ण कृति है। इसमें कुल ५ अंक और ३० दृश्य हैं। इन्होंने १६७४ ई. में इसकी रचना की थी। कृष्णभक्ति के भावावेश के साक्षात् अवतार गौराङ्ग महाप्रभु चैतन्य की जीवन-लीला का जीवन्त चित्रण इस गीतिनाटिका में संभव हुआ है। भक्ति और प्रेम के दिव्यभाव से समुल्लसित काव्य-छन्द विश्वमंगल के कृष्णकर्णामृत के पदों की स्मृति दिलाते हैं। फाल्गुन की पूर्णिमा के दिन विष्णुप्रिया अपने पति प्रभु चैतन्य का कीर्तन देखने को आकुल हैं, इस आकुलता के साथ उनको पति के साहचर्य के दिनों का स्मरण हो आता है, इस प्रसंग की ये पंक्तियां वैसे ही भाव को प्रत्यक्ष कर रही हैं -
मार्गशीर्षो जायते कनकधान्यं सर्वसद्मसु विहितं नरैर्नवान्नम् लभसे त्वमपि बहुधनं हृदयरमणं कुरुषे च सुखशयनं निशि मया कान्त श्रयामि तवाङ्क विचित्रजल्पा विभावरी याति मुहूर्तकल्पा
आधुनिक संस्कृत साहित्य का इतिहास तदानीं प्रभो विष्णुप्रियाया निलये मातं स्वर्गदुर्लभमपि सुखम् ।
इदानीं भक्तशरणवंचिताया हृदये जातं रौरवसुलभं दुःखम्।। (अगहन में सुवर्ण-जैसी धान की बालियां पकती है, सभी घरों में अन्न का भण्डार भर जाता है। हृदयरमण! तुम भी बहुत धन प्राप्त करते हो और मेरे साथ रात में सुख पूर्वक शयन करते हो। मैं तुम्हारी गोद में अनेक प्रकार की बातें करती हुई लेटी हूँ और रानि एक मुहूर्त-सी अत्यन्त छोटी होकर बीत जाती है। हे प्रभो, क्या बात थी कि उस समय विष्णुप्रिया के घर में स्वर्गदुर्लभ सुख तुमसे वंचित मेरे हृदय में नरक में मिलने वाला दुःख
समाया हुआ है।)
## श्रीराम वेलणकर
महाराष्ट्र के रत्नागिरि जिले के श्रीराम वेलणकर (जन्म १६१५ ई.) ने सातवें दशक में एक दर्जन नाटकों की रचना की है, जिनमें कुछ तो सामाजिक हैं किन्तु उनके नाट्यशिल्प एवं कथावस्तु को सराहा नहीं जा सकता, फिर भी तीन नाटक उल्लेखनीय हैं
और अच्छे बन पड़े हैं- 'रानी दुर्गावती' (१६६४ ई.) में गोडवाना की महारानी दुर्गावती का वीर चरित अंकित हुआ है, जिसने बादशाह अकबर से युद्ध किया था। 'स्वातन्त्र्यलक्ष्मी' में झांसी की महारानी लक्ष्मीबाई द्वारा ब्रिटिश राज्य सत्ता से स्वतंत्रता के युद्ध की कहानी है। 'छत्रपतिशिवराज' (१९७४ ई.) पांच अंकों का नाटक है, जो भारतीय इतिहास के प्रसिद्ध नायक शिवाजी के चरित्र को उजागर करता है। नाटक पाठ्य अधिक है, अभिनेय कम। छन्दों के विविध प्रयोगों से संवाद काव्यमय हो गये हैं। पहले दो नाटकों का रेडियो प्रसारण भी हुआ है।
श्रीराम बेलणकर ने संवादों के माध्यम से देश और युग के अन्तः का दर्शन किया है। काव्य-रचना के क्षेत्र में जिस स्थिति को आजकल युगबोध कहा जाता है और जिसके लिए प्राचीन शब्दावली सम्यक् समाधि है, वेलणकर में वह बात पायी जाती है। इस प्रसंग में 'रानी दुर्गावती' के दो छन्द उद्धृत किये जाते हैं, पहले छन्द में प्रकृति-दर्शन के माध्यम से उन्होंने अपनी देशभक्ति प्रकट की है
गोण्डानामविता पुराणविहितो विन्ध्याचलः संकटे रेवा मातृपदस्थिता शुचिजला लीलारता प्रीतिदा। अद्रिः सप्तपुटः सखा समरसः शश्वत् प्रजानां प्रिय
स्ते रक्षन्त्वधुना गिरीशकृपया मत्प्राणहारैरपि।। (पुराण-प्रसिद्ध विन्ध्याचल पर्वत संकटकाल में इस गोण्डवाना (दश) का रक्षक कहा गया है, माता के रूप में स्थित पवित्र जल वाली रेवा नदी चंचल गति से बहती हुई हमें प्रसन्नता प्रदान करती है। सप्तपुड़ा पहाड़ मित्र है, सदैव से प्रजा का एक समान प्रिय रहा है, ये सभी आज मेरे प्राणों की बलि लेकर भी भगवान शिव की कृपा से हमारे देश की रक्षा करें।) दूसरे छन्द में कुर्सीधारी नेताओं के प्रति क्षोभ व्यक्त किया गया है
नाट्य-साहित्य नेतारो बहवो वसन्ति भुवने सत्तासनाधिष्ठिता नित्यं सर्वजनोपदेशचतुराः स्वार्थार्जनैर्निर्जिताः। त्यक्तासुर्विरला तु भूमितनया राजीव दुर्गावती
तस्या जीवनमृत्युकाव्यरचितं स्फूर्तिप्रदं स्यादिह ।। (लोक में कुर्सी पर बैठने वाले सत्ताधारी नेता बहुत हैं, जो जनता को उपदेश देने में तो चतुर होते हैं, पर स्वयं अपने स्वार्थ की सिद्धि के लिए चिन्तित रहते हैं। धरती की पुत्री रानी दुर्गावती के समान देश के लिए अपने प्राण निछावर करने वाले तो पुनः विरल हैं। यहां मैंने उसी रानी के जीवन-मृत्यु की गाथा को लेकर काव्य की रचना की है जो
ओजस्विता प्रदान करेगा।)
ऐसे ही जीवन और युगबोध से प्रेरित एक अंक का नाटक का. र. वैशम्पायन ने १६७० में लिखा, नाम है-'देशस्वातन्त्र्य-समरकाले राष्ट्रधर्मः'। छोटे से नाटक में अस्पृश्यता, गोरक्षा, न्याय-निषेध, स्त्री स्वातन्त्र्य आदि विषयों पर मार्मिक एवं रोचक प्रसंग उद्भावित किये गये हैं। जैसे चाय निषेध करने वाला चाय पीने का तो निषेध करता है किन्तु स्वयं पीने के लिए बोतल में मदिरा रखे है, आदि ।
## सत्यव्रत वेदविशारद
राष्ट्रपुरुष महर्षि दयानन्द सरस्वती पर कई काव्य नाटक लिखे गये हैं उनमें सत्यव्रत वेदविशारद का 'महर्षिचरितामृत' (१६६५ ई.) नाटक उल्लेखनीय है, अच्छा बन पड़ा है। कवि कालिदास के काव्य में आये पात्रों और उनके जीवन चरित को लेकर नाटक रचना की रुझान हिन्दी और संस्कृत दोनों में समान रूप से रही है जो अब तक जारी है।
## श्री कृष्णकुमार  
श्री कृष्णकुमार ने 'अस्ति कश्चिद् वागविशेषः' नाटक कालिदास और विद्योत्तमा की विवाह सम्बन्धी जनश्रुति के आधार पर लिखा है जो उल्लेखनीय है।
## हरिनारायण दीक्षित
हरिनारायण दीक्षित का 'मेनकाविश्वामित्रम्' नाटक प्रशस्त कृति है। इस बीच इतिहास के एक अनकहे अध्याय को नाटक-रचना का विषय बनाया गया। द्वितीय शती ईस्वी में भारशिव नागकुल के सम्राट वीरसेन नाग ने कुषाणों को पराजित कर काशी और मथुरा पर अपना प्रभुत्व स्थापित किया था और इस विजय के उपलक्ष्य में उसने काशी में दस अश्वमेध यज्ञ किये थे। उसके दौहित्र-पुत्र वाकाटक प्रवसरसेन ने अपने ताम्रपत्रों में भारशिवनाग की इस महान विजय का उल्लेख किया है और लिखा है कि उन्होंने गंगा की धारा को स्वतंत्र कर दश अश्वमेध यज्ञ कर अवभृथ स्नान किया था। भारशिवनाग क्षत्रियों के इतिहास का पता पहली बार वीरसेन नाग की प्राप्त स्वर्णमुद्रा से चला और इसका श्रेय श्री जयचन्द्र विद्यालंकार को है। हिन्दी में तब इस ऐतिहासिक वृत्त को लेकर प्रसिद्ध नाटककार लक्ष्मीनारायण मिश्र ने 'दशाश्वमेध' नाटक सन् १९५० ई. में लिखा था।
## हरिशंकर त्रिवेदी
संस्कृत नाटक लेखन की इस कालावधि में श्री हरिशंकर त्रिवेदी ने भी इस ऐतिहासिक वृत्त पर 'नागराजविजय' नाम से एक अंक का रूपक लिखा है जिससे यथासम्भव राष्ट्रीय भावना का बोध प्रकट होता है, पर उनकी कथावस्तु में इतिहास की घटनाओं का व्यतिक्रम खटकने वाली बात है। नागराज की निम्न
४२२
आधुनिक संस्कृत साहित्य का इतिहास प्रतिज्ञा सामान्यरूप से उस युग के ऐतिहासिक घटना-पटल का परिचय है -
हित्वा स्वां विदिशामतिक्रमपरैः पद्मावतीमाश्रितैः सद्यः कान्तिपुरी तथा च मथुरामाक्रम्य में पूर्वजैः। या कीर्तिः समुपार्जितेन्दुभवने जेगीयमाना भृशं
सा स्थैर्य कथमाप्नुयादविजिते देशागृहां सञ्चये।। (मेरे पूर्वज अपनी नगरी पद्मावती को छोड़कर आगे बढ़े, उन्होंने विदिशा को जीता, तदनन्तर शीघ्र कान्तिपुरी में संगठित हुए और मथुरा पर आक्रमण कर कुषाणों की विजय कर जो कीर्ति अर्जित की, इन्द्र के भवन में जिस कीर्ति का अनेकशः गान हो रहा है, उस कीर्ति को स्थिरता नहीं प्राप्त हो सकती है यदि देशद्रोहियों के समूह का दमन नहीं कर दिया जाता)।
त्रिवेदी ने ५ अंको में वर्तमान भारतगणराज की स्थापना के घटनावृत्त को लेकर भी "गणाभ्युदय' नाटक की रचना की है, जो उनके वर्तमान-बोध का परिचायक है।
## सुब्बाराम
इसी प्रकार श्री सुब्बाराम ने भी एक अनकहे प्रसंग को नाटक का विषय बनाया है, इनकी कृति का नाम है-'मेधोदय' । कथा है कि राजा लोमपाद के राज्य में वृष्टि नहीं हो रही थी, वृष्टि तब होती जब विभाण्ड मुनि के पुत्र ब्रह्मचारी ऋष्यशृंग उनके राज्य में आते। ऋषि के शाप के भय से वेश्यायें उनको लाने में असमर्थ रहीं। शालि गोपिकायें किसी प्रकार उनको ले आयीं। ऋष्यश्रृंग ने नारी को पहले कभी देखा नहीं था, नारी के प्रथम परिचय की अनुभूति उनको कैसी हुई, नाटक का यह अतिशय रोचक प्रसंग है। शिल्प, संवाद और भाषा की दृष्टि से मेघोदय एक अच्छी रचना है।
## विश्वनाथ केशव छत्रे
राष्ट्रीयता बोध के प्रसंग में श्री विश्वनाथ केशव छत्रे का नाटक 'अपूर्वशान्तिसंग्रामः' (१६२७ ई.) प्रेरक कृति है। नाटक एक अंक का है, इसमें गांधीजी की दाण्डी-यात्रा का प्रसंग है जिसमें उन्होंने नमक-कानून को तोड़ा था, कथावस्तु के नायक भाऊराव वकील हैं, जिन्होंने गांधीजी के सत्याग्रह में सम्मिलित होने के लिए अपनी वकालत छोड़ दी। भाऊराव को जेल जाना पड़ा, जेल से लौटने पर उन्होंने गांधीजी के सत्याग्रह संग्राम की पूरी जागृति गांववालों में पैदा की, जिससे हमें स्वतंत्रता प्राप्त होनी थी
अन्यायं प्रतिरोद्भुमुज्ज्वलधिया धीराग्रणीगान्धिना सत्याधिष्ठितसंगरस्त्वभिनवो हिंसाविहीनः कृतः। साश्चर्य जगतेक्षितः स सफलस्तं मार्गमार्ता जना
धैर्येणानुसरन्त्वतो विजयतां ख्यातो महात्मा चिरम्।। (धीरों में अग्रणी उज्ज्वल-बुद्धि गान्धी ने अन्याय का विरोध करने के लिए हिंसा-रहित सत्य पर आश्रित एक नया युद्ध का आरम्भ किया। संसार ने आश्चर्य के साथ इस युद्ध की सफलता को देखा। जो पीड़ित हैं, वे धैर्य के साथ इस अहिंसात्मक सत्याग्रह युद्ध का अनुसरण करें। विख्यात महात्मा गांधी सदैव विजयी हो।)
नाट्य-साहित्य
४२३ नाटकों के नूतन शिल्प और आधुनिक चिन्तन की दृष्टि से गोपालशास्त्री दर्शन केसरी के तीन नाटक संस्कृत-नाट्य साहित्य की श्रीवृद्धि करते हैं, इनके नाम हैं पाणिनीय, नारी-जागरण, गोमहिमाभिनय। इनमें पहले नाटक का विषय पाणिनि का अष्टाध्यायी ग्रन्थ है और कृतिकार ने इसमें ज्ञान-विज्ञान का परिचय कराया है।
## विश्वनाथ मिश्र
बिहार निवासी विश्वनाथ मिश्र ने सातवें दशक में 'कलिकौतुक' 'कवि-सम्मेलन' नाम से दो प्रहसन और वामनविजय नाम से एक अंक का रूपक लिखा है जो अच्छे बन पड़े हैं। कवि सम्मेलन में विविध भाषाओं की मिश्र शब्दावली का प्रयोग परिहास की दृष्टि से किया गया है। परीक्षार्थी का कविता पाठ है
पेपर जहां आउट नहीं, नहीं नकलस्य साधनम् ।
छायास्तत्र न तिष्ठेषुः स्थानं पिछड़ा तदेव हि।।
(जहां पर प्रश्न पत्र पहले ही न मालूम हो जाते हों, और नकल करने के साधन न हों, वहां परीक्षार्थियों की छाया भी नहीं पड़नी चाहिए। वह बहुत पिछड़ा स्थान है।)
## गजेन्द्रशंकर लालशंकर पण्डया
प्रहसनों की परम्परा में श्री गजेन्द्रशंकर लालशंकर पण्ड्या का 'कः श्रेयान्' (१९७६) प्रहसन घूर्तपुर पाठशाला के आचार्य शौनक की बेतुकी बातों का नाटकीय निबन्धन है, जो मनोरंजन के साथ धन-लोभ और घूस का भण्डाफोड़ करता है।
## गजानन बालकृष्ण पलसुले
इस काल के अन्य नाटककार और उनकी उल्लेखनीय कृतियां इस प्रकार हैं श्री गजानन बालकृष्ण पलसुले ने १E६१ में भारत की एकात्मता विषय को लेकर 'समानमस्तु मे मनः' नामक तीन अंकों का नाटक लिखा।
## श्री विष्णुदत्त त्रिपाठी
श्री विष्णुदत्त त्रिपाठी ने पौराणिक संदर्भो को लेकर 'अनसूयाचरित' नाटक १९८७ में लिखा।
## शिवसागर त्रिवेदी  
शिवसागर त्रिपाठी ने 'प्राणाहुति' नाटक की रचना १६७७ में की। नाटक देशभक्त मीरमकबूल के बलिदान की कहानी कहता है, जो १६४७ में पाकिस्तान द्वारा कश्मीर पर आक्रमण किये जाने पर बारामूला के निकट पाकिस्तानी सैनिकों द्वारा मारे गये। वेलादेवी ने १६७६ में 'नासिकेतश्चरित' नाटक लिखा।
##  रेवाप्रसाद द्विवेदी  
रेवाप्रसाद द्विवेदी ने १८७६ में शेक्सपीयर के रोमियो जूलियट पर आधारित 'यूथिका' नाटिका लिखी। वेंकटरत्न ने 'इन्दिराविजय' नाटक १६७२ में लिखा। हजारीलाल शर्मा का 'हकीकत राय' नाटक शाहजहाँ की न्याय-निष्ठा को उजागर करता है।
## ओगेटि परीक्षित शर्मा
ओगेटि परीक्षित शर्मा ने संस्कृतभाषा के प्रयोग का व्यावहारिक पक्ष लेकर नये अभिनय-शिल्प के साथ छोटे-बड़े २७ चाटक लिखे हैं जो 'परीक्षिन्नाटकचक्रम' के नाम से प्रकाशित हैं। (१६८३)।
## भवानीशंकर त्रिवेदी, वीणापणि पाटनी, कपिलदेव द्विवेदी
भवानीशंकर त्रिवेदी का 'मोक्षमूलरवैदुष्यम्' १६८१ वीणापाणि पाटनी का "मधुरामलम् (१९८६), शिवप्रसाद भारद्वाज का 'त्रिपत्री' एकांकी संग्रह (१९८५) तथा कपिलदेव द्विवेदी का सामाजिक नाटक 'परिवर्तन' अच्छे रूपकों में है।
## हरिदत्त शर्मा
हरिदत्त शर्मा के तीन एकांकी उनके "त्रिपथगा' संकलन में संगृहीत हैं। शर्माजी ने अपने एकांकियों में वर्तमान समस्याओं का प्रस्तुतीकरण किया है। एकांकियों में पात्रों की संख्या अधिक है जो अभिनय की दृष्टि से चिन्तनीय है। कुछ रचनाकारों ने अपनी नाट्यकृतियों में नाट्यशिल्प को ही अधिक उजागर करना चाहा है उनमें हैं-
## हनुमन्त राव, श्रीकृष्ण जोशी, कृष्ण लाल
'सीताहरणम्' के लेखक कालूरि हनुमन्तराव (हैदराबाद), 'कृतार्थकौशिकम्' के रचयिता श्रीकृष्ण जोशी, दिल्ली विश्वविद्यालय के कृष्णलाल का 'चमत्कारः' (नवलघु रूपकों का संग्रह) तथा मिथिलेश कुमारी मिश्रा की 'आम्रपाली' नाटिका, दोनों में भी नाट्यशिल्प की नवीनता झलकती है।
##  कलानाथ शास्त्री
संस्कृत में अच्छे रेडियो रूपक (ध्वनिरूपक) भी लिखे गये हैं। पीछे श्रीराम वेलणकर के रेडियो रूपों की चर्चा हुई है। राजस्थान के श्री कलानाथ शास्त्री ने उत्कृष्ट ध्वनिरूपकों की रचना की है। उनके 'पृथ्वीराज विजयः' तथा 'प्रतापसिंहीयम्' शिल्पसंवाद, प्रभावान्विति की दृष्टि से श्रेष्ठ रेडियो रूपक हैं। राणा प्रताप के साथ 'सिंह' पद का प्रयोग अवश्य चिन्त्य है, यतः इतिहासकार उनके नाम के साथ 'सिंह' नहीं लिखते।
## रमाकान्त शुक्ल, रामलिंग शास्त्री, भगवान दास सफाडिया, वासुदेव पाठक
रमाकान्त शुक्ल ने कच-देवयानी के प्रेम-प्रसंग को लेकर 'अभिशापम्' नाम के रेडियो एकांकी १९८५ में लिखा। देवयानी की इसी पौराणिक कथा को लेकर सातवें दशक में रामलिंग शास्त्री ने 'देवयानी' रेडियो रूपक लिखा था जिसमें कथा का विस्तार अधिक है, ऐसे ही शास्त्रीजी का दूसरा रेडियो रूपक 'यामिनी' है जिनमें महाकवि विल्हण और उनकी प्रेयसी राजकन्या यामिनी की प्रेम-कहानी है। आकाशवाणी केन्द्रों की मांग पर रेडियो रूपक लिखे जाते रहते हैं, नाटक को ध्वनि नाट्य-विधा के अनुसार परिवर्तित कर देना ही उसकी विशेषता है, शेष कथावस्तु, संवाद आदि का कौशल कवि की प्रतिभा पर ही आश्नित होता है। -
वैज्ञानिकों की अन्तरिक्ष यात्रा को लेकर भी संस्कृत में एकांकी रूपक एवं ध्वनिरूपक लिखे गये हैं। बहुत पहले १६६६ में प्रयाग से प्रकाशित 'संगमनी' त्रैमासिक पत्रिका वर्ष २ अंक -३-४ में ऐसा एक रूपक प्रकाशित है जो अनूदित है, शीर्षक है- 'एकविंशति शताब्दी-द्वाविंशति शताब्दी'। इसके लेखक हैं-भगवान दास सफाड़िया, मूल रूपक हिन्दी में है, संस्कृत अनुवाद प्रेमशंकर शास्त्री ने किया है। इस रूपक में भविष्य की कई कल्पनायें की गई हैं, जैसे २०६० ई. में मनुष्य शुक्र ग्रह पर विचरण करेगा, दूसरे नक्षत्र लोक में भी अनेक कार्यक्रम होंगे। मनुष्य की परमायु ३० वर्ष होगी। इसमें एक प्रसंग है, जिसमें नक्षत्रयात्री ज्ञानव्रत अपनी सहयात्री चित्रा से प्रेम करने लगता है। जब वह रासरंग करना चाहता है तब पता चलता है कि वह प्लास्टिक की बनी रोबेट है। इसी संगमनी के अंकों में इनका एक दूसरा एकांकी है-'ऐतिहासिकी परम्परा' । इसमें लेखक ने बदलती संस्कृति पर तीखा व्यंग्य किया है।
- काव्यात्मक नाटिकाएं भी लिखी गयी हैं। अहमदाबाद के प्राचार्य वासुदेव पाठक ने कई लघु नाटकों का प्रणयन किया है। उनमें उनकी काव्यात्मकता नृत्य-नाटिका 'आराधना' अपने नये अभिनय-प्रयोग से आकृष्ट करती है। ऐसे रूपक कौशिकी वृत्ति के माने जाते हैं, जो नृत्य, विलास और गीतप्रधान होते हैं। इन रूपकों में हल्लीश' ऐसी ही विधा का रूपक है। इसी का नूतन शिल्प 'आराधना' में है।
## ब्रह्मदेव शास्त्री
कैशिकी वृत्ति के ऐसे ही नृत्य, विलास, गीतमयात्मक प्रयोग को लेकर कथावस्तु में नाटक भेद की उदात्त कहानी संजोते हुए तथा उसे भारतीवृत्ति से समन्वित कर स्व. ब्रह्मदेव
नाट्य-साहित्य शास्त्री ने काव्य नाटिका का एक नया रूप प्रस्तुत किया, नवें दशक में उन्होंने ऐसी दो नाटिकायें लिखी हैं - एक है 'वेला', दूसरी है 'सावित्री', कवि की प्रतिभा से चमत्कृत ये काव्य नाटिकाएं संस्कृत नाट्य साहित्य के लिए नयी समृद्धि हैं और इनसे संस्कृत नाट्य-लेखन का स्वतंत्र अस्तित्व सामने आता है। इनमें संस्कृत नाट्य-प्रणयन की मूल वृत्ति काम (श्रृंगार) भाव की उदात्त संयोजना है तथा ये नूतन शिल्प भाषा और भाव की सुषमा से मंडित है। यहां इनका विस्तृत परिचय दिया जा रहा है।
'वेला' की कथावस्तु एक कवि-गोष्ठी की कहानी है। नाटिका में कुल चार अंक हैं, कवि गोष्ठी अन्तिम अंक में सम्पन्न होती है जिसका विषय कवि वाल्मीकि हैं। यहां कवि का वाल्मीकि से अभिप्राय उनकी मानस स्थिति से है जिसके प्रवेग से उनके कण्ठ से कवि वाणी फूट पड़ी थी। कौंञ्ची का अपने क्रौञ्च के प्रति विरह विकल करुण विलाप सुनकर वाल्मीकि का हृदय कांप उठा। उस कम्पन से सरस्वती की धारा फूट पड़ी, किन्तु यह कम्पन केवल क्रौंच्ची के करुण-विलाप से ही नहीं था, कवि के हृदय में कम्पन का यह ज्वालामुखी पहले से विद्यमान था। क्रौंञ्ची का विलाप छोटी सी चिनगारी बनकर उस कंपन का स्पर्श मात्र करता है जिसके स्पर्श से रामकथा की कल्लोलिनी युग-युग के लिए प्रवाहित हो उठती है। क्रौंञ्ची का रुदन सुनने के अनन्तर ही वाल्मीकि को हा राम! हा राम! का विलाप सुनायी पड़ता है, और कवि को ज्ञात हो ही जाता है कि यह पवित्र रुदन सीता का है -
किन्तु किमैतत् ?
कैषा आक्रन्दति मया सह तमसा-तटे हंसिनी सा। हा राम हा राम इति रवति धरा प्रद्रवति ग्रावा प्रत्यरण्ये।। यदि चेत् सीता पुनीता
वनमुपगता रामेण निर्वासिता।। कविगोष्ठी की यह अन्तिम कविता होती है, अर्थात् हृदय के महत्तम अभाव वियोग से उत्पन्न वेदना) को दूर करने के लिए भाव की पवित्र सृष्टि ही काव्य की रचना है, जिस काव्य में न जरा (जीर्ण होने का भाव) है, न विरह है, न अभिशाप है, न विस्मृति है, रात्रि-विहीन नीलाम्बर देवलोक है
अत्र नीलाम्बरा भाति देवो भाति अरात्रकः। नात्र जरा, न विरहः नाभिशापो न विस्मृतिः।।
४२६
आधुनिक संस्कृत साहित्य का इतिहास इस काव्य-संगीत के साथ ही नाटिका समाप्त हो जाती है, नाटिका का उद्देश्य अमर काव्य की कहानी और भारत की दिव्य काव्य-वाणियों का कथात्मक परिचय देना था। काव्य के सम्बन्ध में (अर्थात् सृष्टि रूपी काव्य के सम्बन्ध में) उपनिषद् के ऋषि ने भी यही बात कही है -
पश्य देवस्य काव्यं न ममार न जीर्यति। अर्थात् देवता के काव्य को देखो, न मरता है, न जीर्ण होता है, सदैव नित्य-नवीन दिखायी पड़ता है।
इस काव्यगोष्ठी के अभिनय में ब्रह्मदेव शास्त्री ने भारत महाद्वीप के साथ अन्यान्य द्वीपों की दिव्य काव्य-वाणियों के काव्य-पाठ का रोचक संयोजन किया है। यह बात स्मरण रखनी चाहिए कि नाटिका की कहानी का स्थान हिमशिखर है। उसके पात्र यक्ष, किन्नर, साम-गायक तथा पृथ्वी के कुछ द्वीपों के प्रतीक पात्र हैं और दिवोदास, पृथ्वीराज, कवि जनबल्लभ इनके मुख्य पात्रों में हैं। पात्र तो नितान्त पौराणिक हैं और काव्य पाठ में बातें आज तक की कही गयी हैं इसीलिए चमत्कारजनक हैं। वाल्मीकि का कथा-काव्य पाठ तो अंत में होता है। उसके पूर्व इसी भाव को कई नाना कल्पनाओं में उपस्थापित करने के लिए नाटककार ने जिन-जिन कवियों, कवयित्रियों और बाल कवियों से काव्य-पाठ कराये हैं उनसे इस काव्य-पाठ में कई द्वीपों का प्रतिनिधित्व हो जाता है। हम इन कविताओं में वैदिक, ऐतिहासिक, पौराणिक, प्राकृतिक एवं मानवीय संवेदनाओं के अद्भुत सामंजस्य का दर्शन करते हैं, स्वर और संगीत के साथ मानव के भावलोक की कहानी कहती हुई यह नाटिका हमें भावों में डुबाती और विचारों में उठाती चलती है। निदर्शन के रूप में दो तीन काव्य-पाठ यहां दिये जाते हैं -
पहला काव्य-पाठ किशोर वय यक्षकवि वामदेव का है
मनुरभवं सूर्यश्च वरुणे मरुत्वान्।
वसिष्ठश्चेन्द्रसकाशः बृहतीवाक् बृहस्पतिः।। (मैं ही मनु था, सूर्य, वरुण और मरुत्वान था। मैं ही वसिष्ठ था। मैं इन्द्र के समान हूँ, विराट वाणी का प्रवर्तयिता बृहस्पति हूँ। इसके बाद बालकिन्नर कवि वेणु का कविता-पाठ है, उसकी कविता का विषय है-सनातन काम-राग का अश्वत्थ वृक्ष
सुदूरे मूर्च्छति वेणुः अदूरे मायावी स्थितः। विदिशा में दिशा भाति रजा पृथ्वी मनोहरा ।। सुदूरे मूर्च्छति वेणुः मायावी तु इहागताः। मृगो भांति शरो माति दृशि क्षणं हृदि क्षणम् ।। सुदूरे मूर्च्छति वेणुः वयमत्र विमोहिताः। ऊर्बो भाति अधो भाति अश्वत्थः स सनातनः।।
४२७
नाट्य-साहित्य (वंशी तो दूर बज रही है, मोहक मायावी निकट ही स्थित है। मेरे सामने कोई दिक् नहीं है (अथवा दिशाएं उलटी प्रतीत हो रही हैं।) धूल ही मनोहर पृथ्वी है। वंशी दूर बज रही है, मायावी सामने है (भाव है कि मोहका आकर्षण किसी परोक्ष प्रेरणा से उत्पन्न है।) हरिण सा चंचल नयन सामने है वह क्षण भर के लिए आंख में आता है और चंचल नयन से छूटा बाण दूसरे क्षण हृदय को बेध देता है। अनुराग की वंशी कहां बज रही है और हम यहां विमोहित हैं। यह राज यह मोह ऊपर-नीचे सर्वत्र छाया हुआ है। काम-राग का यह विस्तार सनातन अश्वत्थ वृक्ष है।)
उत्तर सागर तट से आयी लीना अप्सरा के काव्यपाठ की कुछ पंक्तियां हैं
सूर्य आसीत् मम पिता। बाल्ये मां विससर्ज सः। तीर्थयात्रामुपाक्रमत् ।। तुषारधवला माता। स्वाके मां पर्यपालयत् । सागरेण परावृता।। षण्मासान्तरे सहसा। उषागात्री दिशा बभी।
आकाशश्चारुणोऽभवत्।। रक्ताम्बरः सुदिव्यांगः। गंगाजलपुटीकृतः।
पिता में पर्यवर्तत।। कविता वैदिक गायत्री छन्द में है। ध्रुव प्रदेश में छह महीने के अन्तराल से सूर्य के पूर्ण दर्शन होते हैं, इसी भाव से प्रेरित यह कविता है। भाव है-सूर्य मेरा पिता था, उसने जन्म देकर मुझे त्याग दिया और तीर्थयात्रा में चला गया। तुषार से धवल वर्ण हुई दुःखी समुद्र से घिरी हुई माता ने अपनी गोद में लेकर मेरा पालन किया। छह महीने के बाद सहसा उषा के उदय से दिशा शोभित हुई और आकाश लाल हुआ। तब लाल वस्त्र पहने सुन्दर दिव्य शरीर गंगा जल से नहाकर पवित्र मेरा पिता सूर्य लौटा।
कोरिया से आयी काया कवयित्री का काव्य-पाठ अपने भाव-बोध में बृहत्तर भारत की कल्पना प्रकट करता है -
अहन्तु भारतपुत्री गयानगरीराज्यकन्या! सम्यक् स्मरामि जन्मान्तरकथाम् - एकदा तरलतारुण्ये तरुणवेलानामपोतोपरि सेवकसैनिकाऽभिभावकसहाया प्रवसिता स्म समुद्रशोभासमाकर्षिता हर्षिता च।
४२८
आधुनिक संस्कृत साहित्य का इतिहास तदैवेकेन देवोपमेन तरुणेन वयमन्यपोतोपरि उद्धृताः सन्तः समुत्तरमवगाहन्तः कोरिया तटेऽवतरिताः। तत्र ते मां राजकन्यामिवाभिनन्ध स्नेहेन राजसिंहासनोपरि प्रतिष्ठापितवन्तः। यद्यपि इयम्मे जन्मान्तरकथा, तथापि अद्यापि
दीप्यते काया गयापर्याया कोरियाप्रायद्वीपे। (मैं भली भांति अपने जन्मान्तर का स्मरण कर रही हूँ, मैं भारत की पुत्री गयानगरी की राजकन्या थी। एक बार तरुणाई की चंचलता में समुद्र की शोभा से आकृष्ट होकर प्रसन्नचित्त वरुणवेला नामक पोत में सेवक-सैनिकों के साथ सवार होकर समुद्र-यात्रा पर निकल पड़ी। (समुद्र में तूफान आ गया और पोत डूबने-डूबने को हुआ) तभी एक देवोपम तरुण ने हम सब को एक दूसरे पोत पर बैठा दिया, उत्तर की ओर अवगाहन करते हुए हम कोरिया के तट पर उतर पड़े। वहां पर सबने राजकुमारी के रूप में मेरा अभिनन्दन किया, और स्नेह से राजसिंहासन पर प्रतिष्ठित कर दिया। यद्यपि यह मेरी जमान्तर की कहानी है, तथापि आज भी गया की पर्याय काया कोरिया प्रायद्वीप में प्रकाशित हो रही है) मदिरा कवयित्री की निम्न सूक्ति भी पुराने भाव को नया पल्लवन प्रदान करती है
धन्यं ते छविलोचनं पीयूष-विष-मदिरम्।
उज्जीवति मृत्युमेति मूर्च्छतीव समीक्षितः।। (शोभा से भरी तेरी आंख धन्य है, यह अमृत और विष का एकत्र समन्वय है, जब तुम आंख खोलकर देखती हो तो मृत्यु (मूर्छा) आ जाती है, पलकें मूंदती हो तभी वह देखी जा सकती है।
पक्षियों और किन्नरियों का उलटा गीत गायन भी निबद्ध किया गया है, जो काव्य-पाठ में नयी रोचकता लाता है, जैसे -
बपि रे संरमरा, संरमरा। (पिब रे रामरसम् रामरसम्।) रेदिम, वमेत्व मे मणर्वात्रिने दीमुको मे योनयन।
(मदिरे, त्वमेव में नेत्रनिर्वाणम्। कौमुदी मे नयनयोः।) मुख्य विधेय नाटिका का चतुर्थ अंक ही है, प्रथम, द्वितीय और तृतीय अंक इस चतुर्थ अंक की अवतारणा की भूमिका नहीं निभाते। यदि वे न भी हों तो चतुर्थ अंक की कथावस्तु में कोई न्यूनता नहीं आती। पहले अंक में कैलाश शिखर के परिसर में ऋषि का
नाट्य-साहित्य
४२६ दृश्य है जहां होम और तर्पण होता है। दूसरे अंक में अभिशापित यज्ञ तडाग की कल्पना की गयी है जहां पहुंचने पर दिवोदास, योद्धा पृथ्वीराज ओर कवि जनवल्लभ के मानस के पूर्वजन्म की दिव्य स्मृतियां जाग उठती हैं। तीसरे अंक में संगीतिका समारम्भ है, जिसमें कथक, ओडिसी, भरत नाट्य और भाव-नाट्य का कुशल प्रदर्शन होता है। सम्पूर्ण नाटिका संगीत और रागानुराग के भावों से ओतप्रोत है। कवि की भाषा में वैदिक, लौकिक और अद्यतन लौकिक संस्कृत के कुशल प्रयोग का चमत्कार उसकी प्रतिभा को चमत्कृत करता है।
कवि की दूसरी नाटिका 'सावित्री' है। पुराण प्रसिद्ध सावित्री-सत्यवान् की कथा को लेकर रचित यह काव्य-नाटिका चार अंकों में निबद्ध है। महाभारत का यम-सावित्री संवाद इस रचना का मूल आधार है, पर लेखक ने इस कथा में दो अपने काल्पनिक संदर्भो से अधिक रोचक और आश्चर्य भरे कथानक को बुद्धि-संगत बना दिया है। कल्पित संदर्भो के साथ कथावस्तु का विस्तार इस प्रकार है- पहले अंक में असुरों द्वारा अणु विस्फोट होता है, उससे व्याकुल होकर सावित्री और सत्यवान् के माता-पिता उनकी खोज ऋभु वन में करने लगते हैं। दूसरे अंक में सावित्री मूर्छित सत्यवान् के लिए विलाप कर रही है, उसी समय शुक्राचार्य से अमृत संजीवनी विद्या सीखकर बृहस्पति पुत्र कच आकाश मार्ग से वहां अवतरण करता है। सावित्री को देखकर उसे अपनी देवयानी की याद आती है जिसे छोड़कर वह चला आया है, उस परिदेवना में कुछ क्षण वह सावित्री के साथ करुणाविगलित होता है। पुनः अपनी अमृतविद्या से सत्यवान् को जीवित करने का प्रयास करता है, पर कर नहीं पाता, उस अमृतमंत्र की दीक्षा सावित्री को देता है, जिसका प्रयोग कर वह सत्यवान् को जीवित कर लेगी। यहां पर कच-देवयानी के प्रसंग की उद्भावना कर लेखक ने कथा को अधिक संवेदनशील बना दिया है। तीसरे अंक में असुरों का आपानक गृह, उनके द्वारा ऋषियों के तपोवन और देवनगर का आत्मसात् होना आदि दृश्य है, इसी बीच कच के आगमन से देवों में उल्लास आ जाता है। देवगण हिमशिखर पर जाते हैं। सावित्री मानस तट पर अमृत विद्या की साधना करने आ जाती है, त्रियाम रात्रिभर सावित्री को अमृत विद्या की सिद्धि के लिए शेष है। इन्द्र ने कहा, कच की विद्या देवयानी के शाप से निष्फल हो गयी, सावित्री यदि अमृत विद्या की सिद्धि प्राप्त कर लेती है तो उसी से देवों का कल्याण होगा, अन्य देवों ने भी कहा कि सावित्री सामान्य स्त्री नहीं है। यम ने कहा, मैं तो सत्यवान् को लेने जा रहा हूँ लेकिन यदि सावित्री की अमृत साधना से देवकार्य सिद्ध होता है तो मैं इसका सहायक बनूंगा -
तदा परीक्षाऽवसरोऽयं यमस्य च सावित्र्याः।
आशासे साधयिष्यामि भवतामभीप्सितम् ।। (अब यम और सावित्री के लिए यह परीक्षा का अवसर है, आशा करता हूँ कि मैं आप लोगों का अभीष्ट सिद्ध करूंगा।)
आधुनिक संस्कृत साहित्य का इतिहास चिौथे अंक का कथा विन्यास विशिष्ट है, कविकल्पना ने उसे बुद्धि-सम्मत तथा भाव-प्रवण दोनों बना दिया है। सावित्री स्वप्नावस्था में सत्यवान् की आत्मा को लेकर जाते हुए यम का पीछा करती है, इस अनुसरण में प्रेम-जगत् के अतीत-अनागत के कई कथादृश्य सामने आ जाते हैं जैसे वे चिरन्तन हैं। अमृतविद्या की साधना करती हुई जब सावित्री सिद्धि के निकट आती है तब स्वप्नावस्था में प्रवेश कर जाती है। यम जब वहां सत्यवान् को लेने पहुंचा तो वहां अप्सराओं का नृत्य और गीत हो रहा था, जिसमें मृत्यु से दूर अमृत-देश की जयकार हो रही थी, जैसे
मृत्युपरे अमृतदेशमभिजाने, अभिजाने।
विरहविकलस्वरोन्मेषमभिजाने, अभिजाने। (मृत्यु से बहुत दूर अमृत देश को मैं जानती हूँ, जानती हूँ, विरह से विकल कण्ठ के स्वरोन्मेष कैसे होते हैं, जानती हूँ, जानती हूँ।) यम नै सावित्री को वरदान भी ऐसा दिया जिसमें सत्यवान के जीवित होने का ही विधान था सावित्री ने वर मांगा था
वरं यद् मया वरणीयः यातु मे पितृकुलं शीघ्रं शतसन्ततिकुलायकम्। सत्यवता सह मे भातु औरसपुत्रशतं भुवि।।
यमः। तथास्तु सावित्रि, मान्यथा गतिर्मे तवाग्रे। (मेरे द्वारा वरणीय वर यह है - मेरा पितृकुल शीघ्र ही सौ सन्ततियों का निवास बन जाये। और सत्यवान् के साथ मैं पृथ्वी पर सौ पुत्रों से शोभित होऊँ। यम ने कहा- सावित्री, ऐसा ही हो, तुम्हारे सामने मेरी दूसरी गति नहीं है।) मा
वस्तुतः सावित्री के अमृत तप से यम किंकर्तव्यविमूढ़ होता जा रहा है। ये सभी घटनाएं स्वप्न में घट रही हैं। सावित्री लौटी नहीं, यम के पीछे चली जा रही है, यम के पाश में सत्यवान् की आत्मा है। आगे गहन नीला अन्धकार था, सहसा आकाश में पाटल प्रकाश फूट पड़ा, यह प्रकाश ऐसे ही लगा जैसे शिप्रा तट पर महाकाल की उज्जयिनी नगरी हो। सावित्री और यम दोनों दिव्यदृष्टि से मुक्त हो जाते हैं। आगे कवि अपनी मधुर कल्पना में रागानुराग के अतीत अनागत के कई दृश्य ले आता है, ये दृश्य प्रकाश की सहायता से ही अभिनेय हो सकते हैं जो 'छाया नाटक' के रूप हैं। पर हमारे मन और बुद्धि को अभिभूत कर लेते हैं भाव से और विचार से। ये दृश्य हैं जैसे-समुद्रमन्थन से निकल रहे हैं उर्वशी और धन्वन्तरि, विषपान से मत्तलोचन शिव हैं, वहीं सप्तर्षि तप कर रहे हैं, गंगा कल-कल करती हुई नीचे प्रवाहित हो रही हैं। क्रमशः अगस्त के साथ लोपामुद्रा, परशु के साथ जामदग्न्य, राम-सीता, द्रौपदी पाण्डव, कृष्ण का वेणु वादन और मूर्छित राधा, बाणासुर के सौधशिखर में उषा-अनिरुद्ध, ग्रीक कवि आरफियस्, विलास कक्ष से यशोधरा को छोड़कर निकलते कुमार गौतम, इसके अनन्तर रामगिरि पर निर्वासित यक्ष के रूप में
सा नाट्य-साहित्य
कालिदास दिखायी पड़ते हैं। तब तक निशावसान ब्रह्मवेला का समय हो जाता है, पार्वती मानस तट पर स्नान करने आती हैं। सावित्री भी प्रत्यूषवेला देखकर मानस तट पर लौटना चाहती हैं, उस समय यम अपने पाश को देखता है तो पाश भार-विहीन है, सत्यवान् की आत्मा विमुक्त होकर अपने शरीर में लौट आयी है। मानस तट पर सावित्री की समाधि टूट जाती है। सत्यवान् उठकर बैठ जाता है। यह सावित्री से पूछता है कि हम इस समय कहां पर हैं। कच आकर सावित्री-सत्यवान का अभिनन्दन करता है, आकाश में शंखनाद
और अप्सरागीति सुनाई पड़ती हैं। इस गीति में स्वदेश के गौरव का ही गान है -
कालिन्दीपरिरम्भा सुरसरिता विश्रमा शाम्भवी निर्झरणी। मा रामकृष्णबुद्धधरा धर्मपरा शान्तिस्वरा सुरसभृता अवनी।
गीति के साथ नाटिका समाप्त होती है। काव्य-नाटिका न केवल प्रबन्धकल्पना में अभिनव है वरंच उसके संवाद सृष्टि-दर्शन और मनुष्य के राग को एक कर मनोरम वाणी में दर्शाती हैं। एक उदाहरण दिया जा रहा है
यमः
जायते मे समाधानम्, सावित्रि परिज्ञाता ते प्रसंख्यानसिखिः। सुलोचने, पश्यतु तावद् अदूरे काल-विवरे तद्गर्गरसागरमन्थनम् समुज्झितघनम्।
सावित्री कथं विस्मयावतरणमिव मे नयने
अहो, सिन्धुतलात् निःसृता सद्यःस्नाता उर्वशी। शृणोमि तस्या नूपुरक्वणितम्। विद्युल्लेखेव कति विभाति सा तटांकिता तत्र।
यमः तत्र अवतरति पार्वती मानस-तटे
उपगता तस्याः स्नानवेला।
अपि च वितरति उषा स्वर्णरिखाः। (यम ने कहा-मेरा समाधान हो गया, तुम्हारी भावसिद्धि प्रकट हो गयी सुलोचने! देखो निकट ही काल के विवर में बादल उठ रहे हैं, सागर का गर्गर मन्थन हो रहा है। सावित्री कहती है-क्या मेरी आंख में विस्मय का अवतरण जैसा हो रहा है ! अहो सिन्धुतल से तुरन्त नहायी उर्वशी निकल रही है। उसके नूपुर का क्चणित सुन रही हूं। सिन्धुतट पर वह बिजली की लेखा के समान कितने प्रकार से शोभित है। नाटिका की समाप्ति में यम कहते हैं-वहां मानस तट पर पार्वती आ रही हैं। उनकी स्नानबेला उपस्थित है उषा अपनी सुनहली रेखाओं का विस्तार कर रही है।)
४३२
आधुनिक संस्कृत साहित्य का इतिहास पार्वती हों या सावित्री नारी की महान शक्ति उनमें निहित है, वही अमृत है, कच की अमृतविद्या देवयानी (नारी) के अभिशाप से ही कुंठित होती है, तब वह उस अमृत विद्या का उपदेश सावित्री को देकर उसे उज्जीवित या सार्थक करता है, कच को सावित्री के रूप में मूर्तिमान् अमृतविद्या के दर्शन होते हैं, नाटिका के कथानक में भी सावित्री की अमृत-साधना ही देवों की विजय का कारण बनती है, इस सन्दर्भ में कच के उद्गार इसी सृष्टि दर्शन को प्रकट करते हैं जैसे
त्वमेव हि आद्या सन्ध्या सपर्या, त्वमेव समिधा, वेदविधिस्त्वमेव । त्वमेव सा मै विचितिः सुपर्णा त्वमेव अर्चिश्च शिखा तुरीया। त्वमेव मे विद्या तत् सचित्रा, श्रद्धाश्रिता अमृता संवित्-श्रीः। श्रुणु मे अभिहिताम् अमृताऽवधरणाम् सर्वथैव अव्यम् । त्वमेव खलु सा प्रणिधानसंज्ञा, त्वमेव निद्रा जागर्तिस्त्वमेव।
त्वमेव प्रकृतिः प्रसृतिश्च रात्रिः, कालत्रयाणां हि निधानमैकम् । सावित्रि, यापय प्रतीक्षान्तु त्रियामशेषाम् मन्त्रं जपन्ती मद्वीक्षितं ऋतम्।
तुरीयप्रान्ते तमसि तिरोहिते विमुक्तस्वापो हि सत्यवान् भवेत् । (तुम ही सृष्टि की आदि सन्ध्या वेला हो, पूजा हो, तुम ही यज्ञ की समिधा (ग्रीष्म इध्मः शरद्-हवि) और वेद की विधि हो। तुम ही वह हो जिस कमल सरोवर की खोज मैं कर रहा था, तुम प्रकाश की किरण हो, दृश्य सृष्टि के अनन्तर (चतुर्थ) प्रकाश ज्वाला हो। मूर्तिमान प्रकट ज्ञान से समृद्ध श्रद्धा के आश्रित तुम ही मेरी वह अमृत विद्या हो। ....
तुम मेरी उपदिष्ट अमृतविद्या को सुनो, जो कभी व्यर्थ न होने वाली अमोघ है। कर्म की वह शक्ति तुम ही हो, तुम ही निद्रा हो, तुम ही जागरण हो, तुम ही प्रकृति हो, तुम ही सृष्टि हो। तीनों कालों की जन्मभूमि तुम ही हो।.... सावित्रि! तुम तीन प्रहर रात्रि की प्रतीक्षा करो इस बीच सत्य से प्रकाशित ऋत मन्त्र को जपती रहो। अन्धकार के परदे में तिरोहित (उसके उस पार) चौथे लोक में सत्यवान् अपनी निद्रा को तोड़कर उठ बैठेंगे।)
कवि मिश्र की तीसरी नाटिका 'प्रतिध्वनिः' अभी कुछ समय पूर्व प्रकाशित हुई है। इसमें याज्ञवल्क्य और मैत्रेयी की उत्कण्ठापूर्ण कहानी चार अंकों में निबद्ध है। नाटिका अपने नूतन नाट्यशिल्प से संस्कृत साहित्य की श्रीवृद्धि करती है।
नारी प्रकृति द्वारा सृष्टि-दर्शन का यह विश्लेषण कवि ने सांख्य-दर्शन के अनुसार किया है, जहां प्रकृति की विभुत्व शक्ति ही सृष्टि-रचना का मूल है।
कवि ने तीनों नाटिकाओं में संस्कृत नाट्य-परम्परा की पद्धति को अक्षुण्ण रखा है। तीनों में नान्दी, प्रस्तावना और भरत-वाक्य हैं। तथा कवि ने अपनी सर्जनात्मक कल्पना से उन्हें अभिनव रूप प्रदान कर युगानुकूल नूतनता का संचार किया है।
नाट्य-साहित्य
४३३
## सिंहावलोकन  
दो सौ वर्षों (उन्नीसवीं-बीसवीं शताब्दी) के संस्कृत नाट्य साहित्येतिहास का यह आलोचनात्मक परिचय है, जिसमें परम्परा और कृतित्व दोनों को आंका गया है। ब्रिटिश राज्य की स्थापना और विज्ञान के कारण जो भौतिक सुविधायें विश्व और भारत को इन शताब्दियों में प्राप्त हुई इससे हमारी नाट्यपरम्परा नित्य नूतन होती रही है। उन्नीसवीं शती के आरम्भ से लेकर बीसवीं शती के प्रारम्भ तक प्रायः प्राचीन नाट्यपद्धति का ही पिष्टपेषण होता रहा, पर बीसवीं शती में नाट्यपरम्परा की पद्धति में परिवर्तन हुआ, उससे नान्दी, प्रस्तावना और भरतवाक्य की पद्धति प्रायः लुत होती गयी। बीसवीं शती के सातवें दशक में संस्कृत के नाटक आकाशवाणी से प्रसारित होने लगे, उनका शिल्प आधुनिक हिन्दी नाटकों का सा हो गया। हिन्दी ने दृश्य की दृष्टि से संस्कृत नाटक रचना को प्रेरित किया यह नयी बात हुई। अंकों की कथावस्तु और दृश्यों का विभाजन उसी प्रकार होने लगा तथा प्रवेशक-विष्कम्मक हट गये। संस्कृत नाटकों में अभिनय की दृष्टि से इनका अपना औचित्य था, जो हिन्दी में अंग्रेजी के अनुसरण के कारण नहीं आ सका और बीसवीं शती के अन्त में संस्कृत नाटकों से भी यह लुप्त हो गया। संस्कृत नाट्य रचना के लिए यह उसकी मौलिक क्षति थी। संस्कृत नाटकों ने जिस पद्धति को दो हजार वर्षों से अधिक अवधि तक जीवित रखा और जिसका आरम्भ ५०० वर्षों, ईसवी पूर्व भास के नाटकों से होता है, उसका तिरोभाव शक्तिमान हिन्दी नाट्य साहित्य के उदय ने अपने एक ही आलोक में कर दिया है। पं. लक्ष्मीनारायण मिश्न आधुनिक हिन्दी नाटकों के जनक माने जाते हैं। सन् १८३२ में इनके 'सिन्दूर की होली' नामक समस्यात्मक नाटक का प्रकाशन हुआ, जिसने अंग्रेजी नाट्य-रचना का अनुसरण करने वाले हिन्दी नाटककारों की आंखें खोल दी और सभी ने मिश्र जी के नाट्यशिल्प का अनुसरण किया। आज हिन्दी के प्रायः सभी नाटक उसी नाट्यशिल्प में लिखे जा रहे हैं। स्वातन्त्र्योत्तरकाल में संस्कृत के सजग नाट्यकारों ने भी इसी पद्धति पर अपने नाटकों की रचना आरम्भ की है। इतिहास की परम्परा का यह परावर्तन अद्भुत है, संस्कृत के लेखकों ने न केवल हिन्दी नाट्यपरम्परा का अनुसरण किया, हिन्दी की काव्य रचनाओं का संस्कृत काव्यानुवाद भी बीसवीं शती में किया जाने लगा। 'कामायनी' और 'रामचरितमानस' का संस्कृत अनुवाद तो बड़े उत्साह से किया गया है।
नाट्यशिल्प के साथ-साथ नये विषयों का समावेश भी संस्कृत नाट्य रचनाओं में हुआ। यह युग और नवजागरण का प्रभाव है, पर नये विषयों के प्रवेश के साथ संस्कृत नाटक की अपनी विशेषता-रसाभिव्यक्ति, जो विश्व साहित्य में विख्यात है, लुप्त होती गयी। स्वातंत्र्योत्तर काल में दो चार नाटकों को छोड़कर रस-परिपाक के दर्शन नहीं होते। नये विषयों को इन नाटककारों ने अपनी रचना का विषय अवश्य बनाया, पर अधिकांश में प्रस्तुतीकरण की क्षमता का अभाव है। कहीं-कहीं तो ऐसा प्रतीत होता है कि जैसे वे हिन्दी के नाटकों की नकल कर रहे हों, जब कि उनका उत्तरदायित्व संस्कृत की महान नाट्य परम्परा का स्वतन्त्र अस्तित्व स्थापित करना होना चाहिए। कुछ नाटककारों ने अपनेआयुनिक संस्कृत साहित्य का इतिहास नाटकों के लिए प्रायः कालिदास आदि के महाकाव्यों के प्रभावकारी सन्दर्भो का चयन किया है, जो प्रतिभा का उथलापन प्रकट करता है। कई एक ने शंकराचार्य जैसे वीतराग को नाटक का विषय बनाया है, वस्तुतः ऐसे महापुरुष महाकाव्य के ही विषय हैं, भरतमुनि भी शान्तरस को नाटक के लिए उपयुक्त नहीं मानते। शंकराचार्य को नाटक में प्रतिष्ठित करते हुए नाटककार की प्रतिभा अपने नाट्यरंग में ही खो गयी है। मामा
'कुछ नाटककारों ने प्राचीन पद्धति के अनुसार पात्रों को ध्यान में रखकर जहां प्राकृत, "अपभ्रंश का प्रयोग होता था, हिन्दी भाषा का प्रयोग किया है, वह समुचित नहीं है। आज हिन्दी का वही स्थान है जो कभी संस्कृत का था। यदि कोई पात्र उच्च नागरिक नहीं है तो उसके द्वारा उसकी जनपदीय बोली का प्रयोग उचित कहा जा सकता है, परन्तु संस्कृत के साथ आज की जनपदीय बोली का प्रयोग अस्वाभाविक लगेगा, असमानता प्रकट करेगा। जब संस्कृत के साथ प्राकृत या अपभ्रंश का प्रयोग संवादों में किया जाता था तब वह अस्वाभाविक नहीं था, संस्कृत और प्राकृत-अपभ्रंश के शब्द-विन्यासों, क्रिया-पदों में ऐसे तत्सम तद्भव शब्द होते थे, जो बिल्कुल निकट के जगत में, उनमें कोई दूरी नहीं थी। संस्कृत के साथ हिन्दी या जनपदीय बोली का प्रयोग समय की विषम दूरी प्रकट करता है और संवाद अप्राकृतिक ही नहीं बेतुके हो जाते है। यदि संस्कृत नाट्य-रचना अपनी मौलिक स्थापना के लिए उद्यत है तो उसे भाषा-प्रयोग के इस पक्ष पर गहराई से सोचना होगा। हम यह भी ध्यान में रखें कि संस्कृत भाषा आज भी जीवित है, उसे बोलने वाले और उसका व्यवहार करने वाले हमारे बीच विद्यमान हैं, भले ही उसकी संख्या अल्प है, पर आज प्राकृत या अपभ्रंश भाषाओं का व्यवहार कौन करता है, उसका स्थान अन्य भाषाएं या बोलियां ले चुकी हैं। आज संस्कृत नाटकों में संस्कृत के साथ अवर पात्रों के संवाद की भाषा प्राकृत या अपभ्रंश रखा जाना, संस्कृत नाट्य-रचना को सचमुच नाटक बना देना होगा, और यह भी प्रकट करना होगा कि प्राकृत, अपभ्रंश की तरह संस्कृत भी मृतभाषा हो गयी है। अतः हम संस्कृत की जीवन्तता को कोई क्षति न पहुंचायें, इसका ध्यान सदा रखना चाहिए।
संस्कृत में साहित्य-रचना अन्य विधाओं को भी लेकर हुई, पर नाटक-रचना ने संस्कृत की भाषा-शक्ति को उजागर किया है और भाषा-कोश की अभिवृद्धि की है। अनेक नये शब्द आये हैं, दूसरी भाषा के शब्दों को भी आत्मसात किया गया है। इन कारणों से नयी परिस्थितियों में संस्कृत की व्यवहार-क्षमता असीम है, यह प्रकट होता है, और जो यह कहा जाता है कि आसेतु हिमाचल तक व्यवहार में समान रूप से आ सकने वाली संस्कृत इस देश की राष्ट्रभाषा होने की क्षमता रखती है-इस सच्चाई में सन्देह नहीं रह जाता। संस्कत-साहित्य की रचना का प्रमाण हिन्दीतर प्रदेशों का अधिक है, केरल, तमिल, महाराष्ट्र और बंगाल में तो सर्वाधिक ग्रन्थों की रचना हुई है। हिन्दी भाषी प्रदेश में संस्कत नाट्यकारों की भाषा पर हिन्दी के वाक्य विन्यास-शैली का पूरा प्रभाव है, इससे उसमें सुबोधता तो आयी है पर संस्कृतभाषा की मूल प्रकृति की उपेक्षा खटकती है। इनमें संस्कृत
४३५
नाट्य-साहित्य के कुछ वाक्य ऐसे भी मिल जायेंगे जिनमें यदि क्रिया हिन्दी की रख दी जाये, विभक्तियां हटा दी जाये तो पूरा वाक्य हिन्दी का हो जायेगा। कहीं विभक्तियां ही संस्कृत की हैं, शेष शब्द-विन्यास हिन्दी का है। लगता है कि संस्कृत हिन्दी के निकट आ रही है। कुछ वाक्य देखिये, जिनके हिन्दी अनुवाद के लिए कुछ सोचना नहीं पड़ेगा
धूम्राक्षमृतम् इमम् कचं पेषयित्वा समुद्राम्भः मिश्रय । होरात्रयम् मया समुद्राम्भसि लीनेन व्यतीतम्। (अभिशापम्, पृ. २६) यहां व्यतीतम् तो हिन्दी की भी क्रिया है।
चित्रं यत् त्वयैव अभिशप्ता मे संजीवनी विद्या। यदि चेत् स्मुत्कण्ठा वर्तते तत्प्रयोगे। तत्र शोभन्ते सांची-अजन्ता-नालन्दा-बोधगया प्रभृतयः सौगतधर्मतीर्थाः। (सावित्री पृ. २७, ४२) बीसवीं शती के इन संस्कृत नाटककारों ने भाषाई दृष्टि से राष्ट्रीय एकता को अभिसिंचित और पल्लवित किया है। सब मिलाकर बीसवीं शती का संस्कृत नाट्य साहित्य सामान्य नहीं है, जैसा कि पीछे विश्लेषण किया जा चुका है, चार-पांच महनीय कृतियां हमारे नाट्य साहित्य को गौरवान्वित करती हैं। राज्याश्रय नहीं रहा और संस्कृत के पाठकों की संख्या न्यून होती गयी, नये के प्रति आदर का भाव भी कम उपज रहा है, अतः कहीं-कहीं प्राचीन रचनाओं से भी प्रशस्त ऐसी कृतियों का यश विस्तारित नहीं हो सका है।
पञ्चम अध्याय