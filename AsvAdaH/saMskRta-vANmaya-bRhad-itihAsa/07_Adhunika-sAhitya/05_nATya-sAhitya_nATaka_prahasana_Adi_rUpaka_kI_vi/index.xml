<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०५ नाट्य-साहित्य (नाटक, प्रहसन आदि रूपक की विविध विधाएं) on काव्ये विश्वासटिप्पन्यः</title>
    <link>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/07_Adhunika-sAhitya/05_nATya-sAhitya_nATaka_prahasana_Adi_rUpaka_kI_vi/</link>
    <description>Recent content in &#43;०५ नाट्य-साहित्य (नाटक, प्रहसन आदि रूपक की विविध विधाएं) on काव्ये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/07_Adhunika-sAhitya/05_nATya-sAhitya_nATaka_prahasana_Adi_rUpaka_kI_vi/index.xml" rel="self" type="application/rss+xml" />
    <item>
      <title>०१ पृष्ठभूमि</title>
      <link>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/07_Adhunika-sAhitya/05_nATya-sAhitya_nATaka_prahasana_Adi_rUpaka_kI_vi/01_pRShThabhUmi/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/07_Adhunika-sAhitya/05_nATya-sAhitya_nATaka_prahasana_Adi_rUpaka_kI_vi/01_pRShThabhUmi/</guid>
      <description>&lt;p&gt;उन्नीसवीं-बीसवीं शती ईस्वी (१८०० से लेकर १६६० ईस्वी तक) का संस्कृत साहित्य और उसमें भी नाट्य साहित्य की रचना जिस विपुल मात्रा में है, वह सब भारत देश में संस्कृत भाषा की जीवन्तता का अभिलेख है। इस देश में हिमालय से लेकर कन्याकुमारी तक संस्कृत भाषा, उसके व्याकरण, साहित्य तथा अन्य विविधशास्त्रों का अध्ययन-अध्यापन अनवरत होता रहा है। उन्नीसवीं-बीसवीं सदी में परिमाण की दृष्टि से उसमें और भी वृद्धि हुई। गुणवत्ता की दृष्टि से उसका मूल्य भले ही कम हो सकता है। इस परिमाणवृद्धि का ऐतिहासिक कारण है। संस्कृत भाषा के इस अध्ययन, परिशीलन तथा उसमें साहित्य लेखन का अमित उल्लास उत्तरमध्यकाल के बाद अंग्रेजी राज्य की स्थापना के कारण हुआ। उत्तरमध्यकाल में हिन्दू राजा संस्कृत को संरक्षण प्रदान किये हुए थे और उससे संस्कृत भाषा का प्रवाह देश में उच्छिन्न नहीं हुआ, लेकिन सूख तो रहा ही था। मुस्लिम राज्य की स्थापना से संस्कृत काफिरों (विधर्मियों) की भाषा हो गयी थी, ब्राह्मणों को &amp;lsquo;जजिया कर&amp;rsquo; देना पड़ता था, उनको अपनी बहू-बेटियों के अपहरण का संकट हमेशा घेरे रहता था, ऐसी परिस्थिति में स्वधर्म का स्वाभिमान, भगवान् का गुणानुवाद, धार्मिक साहित्य का पठन-पाठन तो स्वाभाविक बात थी, पर नूतन संस्कृत साहित्य के लेखन का उल्लास वहीं था, जहां हिन्दू राज्य थे और उनका संरक्षण कवियों तथा विद्वानों को पूर्ण रूप से प्राप्त था। कुछ मुसलमान शासकों, जैसे अकबर, दारा शिकोह ने भी संस्कृत विद्वानों और उनकी कृतियों को आदर प्रदान किया था। अंग्रेजी राज्य की स्थापना ने इस स्थिति को उलट दिया। अंग्रेजों का राज्य तो विदेशी तो अवश्य था पर प्राचीन साहित्य, विशेष रूप से संस्कृत साहित्य, तथा इस देश की विविध कलाओं एवं ऐतिहासिक स्मारकों के प्रति उन्होंने जो अभिरुचि दिखाई वह अभूतपूर्व थी। उन्होंने स्वयं संस्कृत भाषा और उसके साहित्य का अध्ययन किया, संस्कृत ग्रन्थों का सम्पादन और उनका अंग्रेजी में अनुवाद किया। इसका सूत्रपात सन्१७८६ में कलकत्ता हाईकोर्ट के चीफ जस्टिस सर विलियम जोन्स के कालिदास कृत अभिज्ञानशाकुन्तल नाटक के अंग्रेजी अनुवाद से होता है। सर विलियम जोन्स को संस्कृत भाषा सीखने के लिए बड़ी कठिनाई उठानी पड़ी थी, बड़ी मुश्किल से एक बंगाली ब्राह्मण उनको संस्कृत पढ़ाने के लिए तैयार हुए थे। अभिज्ञानशाकुन्तलम् नाटक का अंग्रेजी अनुवाद जब यूरोप में पहुंचा तो पश्चिम वाले चकित हो गये कि भारत में इतना उच्चकोटि का नाट्य-साहित्य है और बड़ी तेजी से उनकी रुचि संस्कृतभाषा के अध्ययन की ओर आकृष्ट हुई। वेद, व्याकरण,&#xA;नाट्य-साहित्य आयुर्वेद, तथ रामायण, महाभारत, रघुवंश आदि संस्कृत साहित्य एवं इसके साथ ही प्राकृत और अपभ्रंश साहित्य के अध्ययन में कितने यूरोपीय विद्वानों ने जीवन ही बिता दिया, जबकि हमारे देश में महामहोपाध्याय पं. मधुसूदन ओझा, महामहोपाध्याय पं. रामावतार शर्मा, महामहोपाध्याय गणपतिशास्त्री, डॉ. शाम शास्त्री आदि कुछ इने-गिने विद्वान ही इस टक्कर के दिखायी पड़ते हैं। इस प्रकार उन्नीसवीं-बीसवीं शती का यह युग संस्कृतभाषा का नवजागरणकाल था, जिस काल में संस्कृत विद्वानों के लिए अन्धकार के समान प्रतीत होने वाला मुस्लिम राज्य का आतंक अंग्रेजी राज्य के अभ्युदय से मिट गया था। इस परिस्थिति से संस्कृत साहित्य के पठन-पाठन और लेखन में नया उत्साह उमग पड़ा।&#xA;_इन दो शतियों में काव्य-कथा आदि अन्य साहित्य की अपेक्षा नाटकों की रचना बहुत हुई है। साहित्य-रचना अपने में देश, काल और अपने रचयिता व्यक्ति की अभिव्यक्ति छिपाये रहती है, जिस रचना में इनमें से एक भी अभिव्यक्ति नहीं होती, उस रचना में जीवन्तता नहीं आती। इन दो शतियों में लगभग दो सौ नाटक तो अवश्य लिखे गये, पर उनमें जीवन्तता का ऐसा अभाव रहा कि किसी एक दो नाटक को ही वर्तमान किसी भारतीय भाषा में अनूदित होने का सौभाग्य प्राप्त हो सका है। जब कि हिन्दी की साहित्यिक रचना संस्कृत में अनूदित की गयीं। कदाचित् संस्कृत के इन नाटकों के प्रति उनके रचयिताओं, उनकी पाठकलाओं अथवा उनके संस्कृत-समाज से अतिरिक्त दूसरे लोग बहुत कम आकृष्ट हुए हैं, सम्भवतः उनमें रचना-कौशल का अभाव ही इस अनाकर्षण का कारण रहा होगा। नाटक लिखने के प्रति उत्सुकता भी विदेश में शाकुन्तलनाटक का सम्मान देखकर जागृत हुई प्रतीत होती है।&#xA;संस्कृत देववाणी है, यह परम्परा से कहा जाता रहा है। अर्थात् आरम्भ में यह देवों की मातृभाषा थी तब इसका रूप वैदिक संस्कृत का था। आज हम जिस संस्कृत को बोलते हैं, रामायण और महाभारत की रचना जिस भाषा में हुई, उसका यह रूप देवोत्तरकाल में प्रतिष्ठित हुआ, यही नहीं वेद के तीन-चौथाई सूक्त देवोत्तरकाल के हैं। देवों के बाद संस्कृत उसी क्रम में ऋषियों, ब्राह्मणों और राजर्षियों के व्यवहार की भाषा बनी रही। इतिहास की अनेक घटनायें बीतीं, किसी समय प्राकृत और अपभ्रंश भाषाओं ने लोकमन को अपनी मधुरता से आक्रान्त कर लिया, किन्तु आश्चर्य है वे भाषाएं भी समाप्त हो गयीं, संस्कृत का अस्तित्व सनातन बना हुआ है। अतीत में सेनापति पुष्यमित्र शुंग तथा सम्राट् समुद्रगुप्त ने इस भाषा को हिमालय से कन्याकुमारी तक प्रतिष्ठित करने का श्रेय प्राप्त किया तथा इस देश के बुद्धिजीवी वर्ग में इस भाषा के सतत अध्ययन का कारण पाणिनि एवं पतञ्जलि के व्याकरण ग्रन्थ रहे। यदि ये व्याकरणग्रन्थ न पढ़े जाते तो रामायण, महाभारत आदि ग्रन्थों को पढ़ते हुए तथा वेद-पाठ करते हुए भी ब्राह्मण इस भाषा को जीवित नहीं रख सकते थे। इसकी जीवन्तता की रक्षा इसका अमृत (पाणिनीय) व्याकरण है। मुस्लिम साम्राज्य में, जब ब्राह्मणों पर दुगुना &amp;lsquo;जजिया कर&amp;rsquo; लगाकर गांवों से भागने को लाचार किया जा रहा था तब भी इन संस्कृत-प्रेमियों ने पाणिनीय व्याकरण पढ़नेआधुनिक संस्कृत साहित्य का इतिहास में जीवन बिता दिया। दरिद्र बने रहे पर पाणिनीय व्याकरण का पढ़ना न छूटा। पाणिनीय व्याकरण को सरल करने के लिए इसी मुस्लिम काल में पाणिनीय सूत्रों के आधार पर सिद्धान्तकौमुदी तथा लघुसिद्धान्तकौमुदी जैसे अतिशय लोकप्रिय ग्रन्थों की रचना हुई। ग्रीष्मकाल में नदियों की धारा क्षीण हो जाती है, वर्षाकाल में वे कगार तोड़कर बहने लगती हैं। संस्कृत-अध्ययन की क्षीण स्रोतस्विनी में अंग्रेजी राज्य की स्थापना ने विद्या-प्रेम की सुखद सघन छाया और बरसात दोनों की। जर्जरी होती संस्कृत पाठशालाएं स्वस्थ और चैतन्य हो गयीं। हिन्दू मानस में जैसे अंग्रेजी-राज्य वरदान होकर आ गया था। अंग्रेजी-राज्य की स्थापना के साथ समूचे देश में यह भावना घर करती जा रही थी, क्योंकि अंग्रेजी सरकार ने धर्म और संस्कृति में कोई हस्तक्षेप नहीं किया था। शती के आठवें दशक में भारतेन्दु हरिश्चन्द्र ने देश की पीड़ा से मर्माहत होकर भारतदुर्दशा नाटक लिखा है, उस नाटक में अंग्रेजों की इस नीति की प्रशंसा की है और भारतीयों को नवजागरण के लिए उठकर आगे चलने की चेतावनी दी है। देश में नया जागरण हुआ, हमने फिर से स्वतंत्रता प्राप्त कर ली, यह सब हमारे सामने घटित हुआ। जो बात सामने घटित हुई, वह है संस्कृतभाषा के अध्ययन एवं अनुशीलन का नूतन उत्कर्ष, जो केवल भारत में ही नहीं, विदेश में भी घटित हुआ। इस अध्ययन-अनुशीलन के साथ संस्कृत भाषा में साहित्य लिखने की बात भी आती है। यद्यपि इन दो शतियों में संस्कृत में विपुल साहित्य लिखा गया, लेकिन एक चौथाई साहित्य में ही जीवन्तता के लक्षण प्राप्त होते हैं। शेष पिष्ट-पेषण है अथवा भाषा का अभ्यास मात्र। ऐसा क्यों हुआ इसके कारण हैं। वे कारण ये हैं १. संस्कृत जिस समाज की भाषा थी उसमें नवीन चेतना का अभाव था। दूसरी ओर&#xA;संस्कृत पढ़नेवालों की दृष्टि देश के विस्तृत समाज के भाव-अभाव की समस्याओं&#xA;से ओझल थी। २. अंग्रेजी राज्य का नव जागरण हमें आगे की शतियों की ओर बुला रहा था। संस्कृत&#xA;के पढ़ने वाले अपने अतीत के गुणानुवाद में लग गये। फलस्वरूप अधिकांश रचनायें पौराणिक कथाओं, भक्ति कथाओं और पुराणवृत्तों के आधार पर ही लिखी गयीं, जिनसे किसी नव शक्ति और उत्साह की उपलब्धि भी सामने नहीं आयी। राजाओं की यशोगाथा गाने का संस्कृतज्ञों का व्यसन फिर से उदित हो गया। जिस घटना की कोई सामाजिक या राष्ट्रीय पृष्ठभूमि न हो, जो केवल राजभवन की चहारदीवारी में ही सीमित हो, ऐसे अनावश्यक घटना-चक्र भी साहित्य के विषय बनाये गये। गोपीनाथ दाधीच का माधवस्वातंत्र्यनाटक (१८८३ ई.) ऐसा ही है। कुछ नाटककारों ने प्रेम-गाथा को नाटक का विषय बनाया है। नाटक की मूलप्रेरणा प्रेम गाथाएं ही है, अभिनय की सच्ची परिणति उसी में होती है। किन्तु यह सत्य है कि जिन प्रेमगाथाओं को लेकर नाटक लिखे गये वे गाथाएं कल्पित नहीं सत्य थीं,&#xA;नाट्य-साहित्य नाटक में उनको कल्पना के आवरण में प्रस्तुत किया गया। उनकी सत्यता के कारण ही उनमें जीवन्तता प्रतिष्ठित हुई। और शतियों बाद भी वे पढ़े जाते एवं अभिनीत होते हैं। विवेच्य शती के नाट्यकारों ने भी प्रेमगाथाओं पर नाटक लिखे हैं, पर उनको वैसी उदात्त गाथाओं की उपलब्धि नहीं हुई है। पुराण की प्रेम-गाथाएं अथवा पुराने प्रसिद्ध काव्य की कथाएं उनके लिए नाटक की कथावस्तु बनी हैं। किन्तु प्रणीत सन्दर्भ को नयी रचना का विषय बनाना कवि की प्रतिभा के लिए जबर्दस्त कसौटी है। सामान्य कवि जन उसमें असफल ही होते हैं। ऐसी कई असफल रचनाएं इस काल में हुई हैं, वे प्रकाशित हैं, पर पढ़ी नहीं गयीं, अपनी पाठशालाओं या अपने मंच पर अभिनीत भले कर ली गयी हों। जैसे- ययाति-देवयानीचरित (वल्ली सहायकृत) कुमारसम्भव (जीव न्यायतीर्थकृत) मधमेदुरमेदिनीय (रमाचौधुरीकृत)।&#xA;एक विशेष बात इस काल के साहित्य रचना की यह है कि इसके रचनाकार उत्तरभारत के नहीं हैं, प्रायः दक्षिणभारत, पूर्वी भारत (बंग, असम) और पश्चिमी भारत (गुजरात,महाराष्ट्र) के हैं। इसका जबर्दस्त ऐतिहासिक कारण है। उत्तर भारत पर अंग्रेजों की विजय बाद में हुई तथा विजय के लघु अन्तराल के बाद ही १८५७ की क्रांति हो गयी। अंग्रेज शासकों ने क्रान्ति का दमन कर दिया। उसके बाद युद्धोत्तर विभीषिका से देश का यह भाग आक्रान्त रहा। पश्चिमी भारत (महाराष्ट्र, गुजरात) की स्थिति दूसरी थी, यहाँ उस समय मराठा-राज्य पिशवाओं का शासन) संस्कृत भाषा के अध्ययन-मनन तथा साहित्य-लेखन के लिए अनुकूल वातावरण था। १८५७ की क्रान्ति का क्षेत्र न पूर्व भारत (बंग, असम) था न दक्षिण भारत और न पश्चिम । १८५७ की क्रान्ति की चिनगारी शान्त तो हो गयी, पर बुझ नहीं गयी थी। अंग्रेजी शासन के विरुद्ध क्रान्ति और आंदोलन का क्रम जारी रहा। उसमें धीरे-धीरे पूरे देश की सक्रियता बढ़ी, सन १E२० से १E४७ के बीच स्वतन्त्रता आन्दोलन अपने चरम उत्कर्ष पर रहा। इस काल में सभी भारतीय भाषाओं में स्वतंत्रता और देशप्रेम तथा सामाजिक क्रांति की रचनायें हुई। संस्कृत में भी इन दो शतियों के बीच सर्वाधिक उत्कृष्ट साहित्य इन तीस वर्षों की अवधि में प्रणीत हुआ।&#xA;इन दो शतियों में जो भी संस्कृत साहित्य लिखा गया, उसकी एक विशेष उपलब्धि यह रही कि संस्कृत भाषा प्रयोग की दृष्टि से लोक मानस के सन्निकट आती प्रतीत हुई। विशेष रूप से संस्कृत में जो अनेक समाचार-पत्र प्रकाशित हुए, उनसे संस्कृत भाषा में न केवल नये शब्दों का प्रयोग हुआ, वाक्य-विन्यास में भी केवल नये शब्दों का प्रयोग हुआ, विन्यास भी संस्कृत पद्धति के हटकर सरल होता गया। नाटक रचना में मेरी यह बात विशेष रूप से देखने को मिलती है। नाटकों ने संस्कृत भाषा को अधिक सुगम बनाने में मदद की है।&#xA;इन दो शतियों में संस्कृत-साहित्य का विपुल प्रणयन साहित्य की दृष्टि से बहुत उत्कृष्ट न होते हुए भी संस्कृत भाषा की सनातन सत्ता को उजागर करने में अत्यन्त सफल&#xA;३६६&#xA;आधुनिक संस्कृत साहित्य का इतिहास रहा। हिमालय से लेकर समुद्र (कन्याकुमारी) तक और सिन्धु नदी से लेकर असम तक सम्पूर्ण भारत में संस्कृत भाषा में साहित्य की रचना हो रही थी। इस उन्नीसवीं-बीसवीं शताब्दी में भी यह श्रेय केवल संस्कृत भाषा को प्राप्त था। भारत की शेष भाषाओं के अपने सीमित क्षेत्र थे, संस्कृत के बाद केवल हिन्दी ही ऐसी भाषा थी जिसमें देश के आधे भाग (समूचे उत्तर भारत) में साहित्य का प्रणयन हो रहा था। बंगभाषा के क्षेत्र कलकत्ता नगर से भी सन् १८२६ में हिन्दी का पहला समाचार-पत्र &amp;lsquo;उदन्तमार्तण्ड&amp;rsquo; प्रकाशित हुआ। संस्कृत में पहले पत्रिका &amp;lsquo;विद्योदय&amp;rsquo; का प्रकाशन सन् १९७० ई. में हुआ। संस्कृत भाषा के प्रयोग&#xA;और उसके साहित्य-लेखन की इस व्यापकता को देखकर स्वतंत्रता के पश्चात् अनेक मनीषियों ने &amp;ldquo;संस्कृत&amp;rsquo; को ही राष्ट्रभाषा बनाये जाने का आग्रह किया था । कदाचित् यदि संविधान में संस्कृत को ही राष्ट्रभाषा स्वीकार किया गया होता तो देश में राष्ट्रभाषा के प्रश्न पर कोई विवाद न होता।&#xA;दो सौ वर्षों के काल-खंड की अवधि साहित्य लेखन के इतिहास की दृष्टि से लम्बी अवधि नहीं मानी जा सकती। तो भी इस काल खंड में इतिहास के तीन घटनाचक्र घटित हुए&#xA;अंग्रेजी राज्य की स्थापना २. अंग्रेजी राज्य के विरुद्ध क्रान्ति आंदोलन&#xA;स्वतंत्रता की प्राप्ति। इन घटनाओं का भारतीय भाषाओं के साहित्य-प्रकाशन पर बहुत प्रभाव पड़ा है। उसी अनुपात में किसी न किसी दृष्टि से संस्कृत-साहित्य के लेखन पर भी वह प्रभाव लक्षित होता है। प्रभाव से लेखन की दृष्टि में किंचित् अन्तर आया है, अतः इस प्रभाव और तज्जन्य अन्तर को देखते हुए इस काल-खंड को चार भागों में विभाजित किया जा सकता है १. ॥ १८०० से १८७० तक का समय-इस काल में संस्कृत विद्वानों ने मुसलमानों के दमनात्मक शासन से मुक्त होकर उल्लासपूर्वक अपने अतीत की ओर देखा तथा पुराण, महाभारत, रामायण, आदि के कथा-वृत्तों को लेकर नाटकों की रचना की है। १८७० से १E२० तक का काल-इस अवधि में इन नाट्यप्रणेतारों ने देश के वर्तमान को भी देखा है। कुछ-कुछ राष्ट्रीयता की भावना से ओतप्रोत नाटकों की रचना&#xA;३. १२० से १६५० तक का काल-यह कालखंड देश में साहित्यरचना की दृष्टि से&#xA;बहुत समृद्ध रहा। हिन्दी में अनेक क्रांतिकारी रचनायें हुई, जिनमें से अधिकांश को सरकार ने प्रकाशित होते ही जब्त कर लिया। संस्कृत में भी राष्ट्रीय भावना से&#xA;ओत-प्रोत काव्य और नाटक इस काल में लिखे गये।। ४. १६५० से १६६० तक का समय-यह अवधि स्वातंत्र्योत्तर कालखंड है। इस अवधि&#xA;नाट्य-साहित्य में सरकार ने संस्कृत भाषा की उन्नति के लिए नये-नये विकल्प प्रस्तुत किये। संविधान में भारतीयभाषाओं (जीवित) की सूची में संस्कृत का भी नाम है। प्रत्येक वर्ष अन्य भाषाओं के समान संस्कृत में लिखी उच्च कोटि की रचना पर साहित्य-अकादमी का पुरस्कार मिलता है। संस्कृत की उन्नति के लिए तीन संस्कृत विश्वविद्यालयों और आठ केन्द्रीय संस्कृत विद्यापीठों की स्थापना हुई। इनके अतिरिक्त भी संस्थान स्थापित हुए। संस्कृत के अध्ययन की ओर सभी लोगों (ब्राह्मणों से अतिरिक्त भी) का झुकाव हुआ। लेकिन सरकार के इन सारे विकल्पों का संस्कृत की उन्नति में समुचित उपयोग नहीं हो सका। इसके पीछे संस्कृत के लोग ही कारण हैं। जो भी हो इस अवधि में संस्कृत में नाटक, काव्य तथा दूसरी रचनायें निरन्तर लिखी जाती रहीं, छपती रहीं और पुरस्कृत भी होती रहीं। नाटक लिखे गये। इधर संस्कृत के पंडितों ने अतीत की अपेक्षा वर्तमान को अधिक लिया। सामाजिक नाटक भी लिखे गये। कुछ वैज्ञानिक एकांकियों का संस्कृत में रूपान्तर हुआ। ऐसा एक एकांकी प्रयाग की &amp;lsquo;संगमनी&amp;rsquo; पत्रिका (१८६५ई.) में प्रकाशित हुआ। रचनाओं की तो विपुलता रही, पर किसी रचनाकार का उदात्त कृतित्व नजर नहीं&#xA;आता।&#xA;एक बात और है, संस्कृत में नाटक, काव्य और दूसरी रचनाओं के प्रणेता अपनी कृतियों का प्रकाशन करते समय उनका अनुवाद अंग्रेजी और हिन्दी में भी देते हैं, जिनके दो अर्थ निकलते हैं-एक तो यह कि अंग्रेजी वाले (विदेशीय) हमें पढ़े और कौन जाने वे मेरी कृति का ऊँचा मूल्यांकन करें, दूसरा अर्थ है, वे स्वयं स्वीकार करते हैं कि संस्कृत का कोई पाठक नहीं है। वे संस्कृत वाले भी नहीं हैं, जो पाठशालाओं में पढ़ते हैं। इसलिए वे अंग्रेजी तथा हिन्दी भाषान्तर अपनी कृतियों के साथ छाप देते हैं। पर ऐसी बात नहीं है। यदि कृति महान होगी और उसमें अमृत जीवन्तता होगी, तो साहित्य के पाठक उसे ढूंढ-ढूँढ कर पढ़ेंगे, यदि संस्कृत नहीं जानते हैं, उसका अनुवाद करा कर उसे जानना चाहग। प्रणता द्वारा स्वयं उसका अंग्रेजी भाषान्तर प्रस्तुत करना अपनी कति को हीन घोषित करना है। होना ऐसा चाहिए कि रचना के अनुपमेय होने के कारण पाठक को स्वयं संस्कृत सीखने के लिए बाध्य होना पड़े। __इस काल में एक बात और हुई, संस्कृत पंडितों या साहित्यकारों का राजसभा या राजा के प्रति अपनी स्वार्थपूर्ण आस्था प्रकट करने की प्रवृत्ति पुनः बलवती हो उठी। स्वतंत्रता के संघर्ष का लम्बा इतिहास है, कितने महान लोगों ने जीवन का बलिदान किया। लेकिन प्रधानमंत्री पद पं. जवाहरलाल नेहरू ने संभाला इसलिए उनके लिए तथा नेहरू परिवार के लिए भावार्पित श्लाघा-पूर्ण कृतियां रची गयीं। संस्कृत के एक विद्वान ऐसे भी हैं जिन्होंने अपनी आस्था को परिवर्तित भी किया। १६७७ में जब इन्दिरा गांधी आपातकाल के बाद चुनाव हार गयीं तब उन्होंने कांग्रेसपराभवः नाटक की रचना की। और जब १६८०&#xA;३६८&#xA;आधुनिक संस्कृत साहित्य का इतिहास में इन्दिरागांधी चुनाव जीतकर पुनः प्रधानमंत्री पद पर प्रतिष्ठित हुई तब उन्होंने स्वातंत्र्यसम्म काव्य की रचना की, जो विशुद्ध रूप से नेहरू परिवार की गुण-गाथा का काव्यगान है, इसमें स्वातंत्र्य के जन्म का ध्वन्यर्थ जवाहरलाल नेहरू के जन्म से हैं। काव्य कालिदास के कुमारसम्भवम् की नकल पर लिखा गया है।&#xA;संस्कृत में जो नाटक लिखे गये उनका अभिनय भी प्रायः यत्र-तत्र संस्थाओं में हुआ है। इन पंक्तियों के लेखक को भी उनको देखने का कभी-कभी सौभाग्य मिलता रहा। भरत मुनि के अनुसार रस-चवर्णा (साधारणीकरण) ही अभिनय की कसौटी है। पर संस्कृत के अभिनयों में ही भरतमुनि के सिद्धान्त को ी प्रत्यक्ष नहीं किया गया। भाण एवं प्रहसन के अभिनय अवश्य प्रभावशाली प्रतीत हुए। आगे उक्त विभाजन के कालखंडों के अनुसार प्रमुख नाटककारों तथा उनकी कृतियों का परिचय दिया जा रहा है।&lt;/p&gt;</description>
    </item>
    <item>
      <title>०२ प्रमुख कवि और उनके रूपक</title>
      <link>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/07_Adhunika-sAhitya/05_nATya-sAhitya_nATaka_prahasana_Adi_rUpaka_kI_vi/02_pramukha_kavi_aura_unake_rUpaka/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/07_Adhunika-sAhitya/05_nATya-sAhitya_nATaka_prahasana_Adi_rUpaka_kI_vi/02_pramukha_kavi_aura_unake_rUpaka/</guid>
      <description>&lt;h2 id=&#34;वशवशवर&#34;&gt;विश्वेश्वर&lt;/h2&gt;&#xA;&lt;p&gt;बंग-प्रदेश में चट्टलानगरी के रहने वाले थे। इन्होंने एक दर्जन से अधिक नाटकों की रचना की है जिनमें &amp;lsquo;प्रबुद्धहिमालय&amp;rsquo; और &amp;lsquo;चाणक्यविजय&amp;rsquo; दो नाटक अच्छे बन पड़े हैं। प्रबुद्ध हिमालचल में उसकी नयी कथावस्तु और उसमें गुम्फित राष्ट्रीय समृद्धि के विचार हमारा ध्यान आकृष्ट करते हैं, यद्यपि उनका नाटकीय कौशल उतना उदात्त नहीं है।&lt;/p&gt;&#xA;&lt;h2 id=&#34;वषणपद-भटटचरय&#34;&gt;विष्णुपद भट्टाचार्य&lt;/h2&gt;&#xA;&lt;p&gt;विष्णुपदभट्टाचार्य भी बंग प्रदेश के चौबीस परगना में भट्टपल्ली गांव के रहने वाले थे। इनके पिता और नाना सभी ख्यातिप्राप्त विद्वान रहे हैं। भट्टाचार्य जी ने समाज की वर्तमान समस्या गरीबी तथा बेरोज़गारी को अपने रूपकों का विषय बनाया है तथा रूपक रचना को सरस करने के लिए उसे विवाह की समस्या, अनुकूल वधू, अनुकूल पति जैसी अभिलाषाओं के सन्दर्भो से भी संयोजित कर दिया है। इनके इस प्रकार के रूपकों में &amp;lsquo;काञ्चनकुञ्चिक&amp;rsquo; तथा &amp;lsquo;धनंजयपुरंजय&amp;rsquo; उल्लेखयोग्य हैं, यद्यपि दोनों की कहानी में बेरोजगार युवक तथा दिशा-बोध विहीन पुत्र की समस्याओं का विस्तार किया गया है, तो भी इनको हिन्दी के सामाजिक समस्या (काम समस्या) के नाटकों की कोटि में नहीं समझना चाहिए। भट्टाचार्यजी ने अपने नाटकों की कहानी को पौराणिक पुट दिया है, परन्तु उसमें न तो मार्मिक सन्दर्भो का संयोजन है और न ही भारभूत प्रसंगों को छोड़ देने का विवेक । इनका एक रूपक &amp;lsquo;कपालकुण्डला&amp;rsquo; है जो बंकिमचन्द्र के उपन्यास &amp;lsquo;कपालकुण्डला&amp;rsquo; पर आधारित है। इनके पिता हरिचरण विद्यारल ने &amp;lsquo;कपाल-कुण्डला&amp;rsquo; का अनुवाद संस्कृत में किया था, इन्होंने उसको अपनी रूपक रचना का विषय बनाया। नाटक सात अंकों का है, पर इसमें भी कथा-विस्तार अधिक है, अभिनेयता का अभाव है। रूपक तो वह रचना है, जो सीमित&#xA;आधुनिक संस्कृत साहित्य का इतिहास अभिनय में कथा के लम्बे विस्तार को समेट लेती है। यह इस नाटक में नहीं दीखता है। भट्टाचार्य फरवरी १६६४ में दिवंगत हुए।&lt;/p&gt;</description>
    </item>
  </channel>
</rss>
