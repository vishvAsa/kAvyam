+++
title = "०१ पृष्ठभूमि"

+++
उन्नीसवीं-बीसवीं शती ईस्वी (१८०० से लेकर १६६० ईस्वी तक) का संस्कृत साहित्य और उसमें भी नाट्य साहित्य की रचना जिस विपुल मात्रा में है, वह सब भारत देश में संस्कृत भाषा की जीवन्तता का अभिलेख है। इस देश में हिमालय से लेकर कन्याकुमारी तक संस्कृत भाषा, उसके व्याकरण, साहित्य तथा अन्य विविधशास्त्रों का अध्ययन-अध्यापन अनवरत होता रहा है। उन्नीसवीं-बीसवीं सदी में परिमाण की दृष्टि से उसमें और भी वृद्धि हुई। गुणवत्ता की दृष्टि से उसका मूल्य भले ही कम हो सकता है। इस परिमाणवृद्धि का ऐतिहासिक कारण है। संस्कृत भाषा के इस अध्ययन, परिशीलन तथा उसमें साहित्य लेखन का अमित उल्लास उत्तरमध्यकाल के बाद अंग्रेजी राज्य की स्थापना के कारण हुआ। उत्तरमध्यकाल में हिन्दू राजा संस्कृत को संरक्षण प्रदान किये हुए थे और उससे संस्कृत भाषा का प्रवाह देश में उच्छिन्न नहीं हुआ, लेकिन सूख तो रहा ही था। मुस्लिम राज्य की स्थापना से संस्कृत काफिरों (विधर्मियों) की भाषा हो गयी थी, ब्राह्मणों को 'जजिया कर' देना पड़ता था, उनको अपनी बहू-बेटियों के अपहरण का संकट हमेशा घेरे रहता था, ऐसी परिस्थिति में स्वधर्म का स्वाभिमान, भगवान् का गुणानुवाद, धार्मिक साहित्य का पठन-पाठन तो स्वाभाविक बात थी, पर नूतन संस्कृत साहित्य के लेखन का उल्लास वहीं था, जहां हिन्दू राज्य थे और उनका संरक्षण कवियों तथा विद्वानों को पूर्ण रूप से प्राप्त था। कुछ मुसलमान शासकों, जैसे अकबर, दारा शिकोह ने भी संस्कृत विद्वानों और उनकी कृतियों को आदर प्रदान किया था। अंग्रेजी राज्य की स्थापना ने इस स्थिति को उलट दिया। अंग्रेजों का राज्य तो विदेशी तो अवश्य था पर प्राचीन साहित्य, विशेष रूप से संस्कृत साहित्य, तथा इस देश की विविध कलाओं एवं ऐतिहासिक स्मारकों के प्रति उन्होंने जो अभिरुचि दिखाई वह अभूतपूर्व थी। उन्होंने स्वयं संस्कृत भाषा और उसके साहित्य का अध्ययन किया, संस्कृत ग्रन्थों का सम्पादन और उनका अंग्रेजी में अनुवाद किया। इसका सूत्रपात सन्१७८६ में कलकत्ता हाईकोर्ट के चीफ जस्टिस सर विलियम जोन्स के कालिदास कृत अभिज्ञानशाकुन्तल नाटक के अंग्रेजी अनुवाद से होता है। सर विलियम जोन्स को संस्कृत भाषा सीखने के लिए बड़ी कठिनाई उठानी पड़ी थी, बड़ी मुश्किल से एक बंगाली ब्राह्मण उनको संस्कृत पढ़ाने के लिए तैयार हुए थे। अभिज्ञानशाकुन्तलम् नाटक का अंग्रेजी अनुवाद जब यूरोप में पहुंचा तो पश्चिम वाले चकित हो गये कि भारत में इतना उच्चकोटि का नाट्य-साहित्य है और बड़ी तेजी से उनकी रुचि संस्कृतभाषा के अध्ययन की ओर आकृष्ट हुई। वेद, व्याकरण,
नाट्य-साहित्य आयुर्वेद, तथ रामायण, महाभारत, रघुवंश आदि संस्कृत साहित्य एवं इसके साथ ही प्राकृत और अपभ्रंश साहित्य के अध्ययन में कितने यूरोपीय विद्वानों ने जीवन ही बिता दिया, जबकि हमारे देश में महामहोपाध्याय पं. मधुसूदन ओझा, महामहोपाध्याय पं. रामावतार शर्मा, महामहोपाध्याय गणपतिशास्त्री, डॉ. शाम शास्त्री आदि कुछ इने-गिने विद्वान ही इस टक्कर के दिखायी पड़ते हैं। इस प्रकार उन्नीसवीं-बीसवीं शती का यह युग संस्कृतभाषा का नवजागरणकाल था, जिस काल में संस्कृत विद्वानों के लिए अन्धकार के समान प्रतीत होने वाला मुस्लिम राज्य का आतंक अंग्रेजी राज्य के अभ्युदय से मिट गया था। इस परिस्थिति से संस्कृत साहित्य के पठन-पाठन और लेखन में नया उत्साह उमग पड़ा।
_इन दो शतियों में काव्य-कथा आदि अन्य साहित्य की अपेक्षा नाटकों की रचना बहुत हुई है। साहित्य-रचना अपने में देश, काल और अपने रचयिता व्यक्ति की अभिव्यक्ति छिपाये रहती है, जिस रचना में इनमें से एक भी अभिव्यक्ति नहीं होती, उस रचना में जीवन्तता नहीं आती। इन दो शतियों में लगभग दो सौ नाटक तो अवश्य लिखे गये, पर उनमें जीवन्तता का ऐसा अभाव रहा कि किसी एक दो नाटक को ही वर्तमान किसी भारतीय भाषा में अनूदित होने का सौभाग्य प्राप्त हो सका है। जब कि हिन्दी की साहित्यिक रचना संस्कृत में अनूदित की गयीं। कदाचित् संस्कृत के इन नाटकों के प्रति उनके रचयिताओं, उनकी पाठकलाओं अथवा उनके संस्कृत-समाज से अतिरिक्त दूसरे लोग बहुत कम आकृष्ट हुए हैं, सम्भवतः उनमें रचना-कौशल का अभाव ही इस अनाकर्षण का कारण रहा होगा। नाटक लिखने के प्रति उत्सुकता भी विदेश में शाकुन्तलनाटक का सम्मान देखकर जागृत हुई प्रतीत होती है।
संस्कृत देववाणी है, यह परम्परा से कहा जाता रहा है। अर्थात् आरम्भ में यह देवों की मातृभाषा थी तब इसका रूप वैदिक संस्कृत का था। आज हम जिस संस्कृत को बोलते हैं, रामायण और महाभारत की रचना जिस भाषा में हुई, उसका यह रूप देवोत्तरकाल में प्रतिष्ठित हुआ, यही नहीं वेद के तीन-चौथाई सूक्त देवोत्तरकाल के हैं। देवों के बाद संस्कृत उसी क्रम में ऋषियों, ब्राह्मणों और राजर्षियों के व्यवहार की भाषा बनी रही। इतिहास की अनेक घटनायें बीतीं, किसी समय प्राकृत और अपभ्रंश भाषाओं ने लोकमन को अपनी मधुरता से आक्रान्त कर लिया, किन्तु आश्चर्य है वे भाषाएं भी समाप्त हो गयीं, संस्कृत का अस्तित्व सनातन बना हुआ है। अतीत में सेनापति पुष्यमित्र शुंग तथा सम्राट् समुद्रगुप्त ने इस भाषा को हिमालय से कन्याकुमारी तक प्रतिष्ठित करने का श्रेय प्राप्त किया तथा इस देश के बुद्धिजीवी वर्ग में इस भाषा के सतत अध्ययन का कारण पाणिनि एवं पतञ्जलि के व्याकरण ग्रन्थ रहे। यदि ये व्याकरणग्रन्थ न पढ़े जाते तो रामायण, महाभारत आदि ग्रन्थों को पढ़ते हुए तथा वेद-पाठ करते हुए भी ब्राह्मण इस भाषा को जीवित नहीं रख सकते थे। इसकी जीवन्तता की रक्षा इसका अमृत (पाणिनीय) व्याकरण है। मुस्लिम साम्राज्य में, जब ब्राह्मणों पर दुगुना 'जजिया कर' लगाकर गांवों से भागने को लाचार किया जा रहा था तब भी इन संस्कृत-प्रेमियों ने पाणिनीय व्याकरण पढ़नेआधुनिक संस्कृत साहित्य का इतिहास में जीवन बिता दिया। दरिद्र बने रहे पर पाणिनीय व्याकरण का पढ़ना न छूटा। पाणिनीय व्याकरण को सरल करने के लिए इसी मुस्लिम काल में पाणिनीय सूत्रों के आधार पर सिद्धान्तकौमुदी तथा लघुसिद्धान्तकौमुदी जैसे अतिशय लोकप्रिय ग्रन्थों की रचना हुई। ग्रीष्मकाल में नदियों की धारा क्षीण हो जाती है, वर्षाकाल में वे कगार तोड़कर बहने लगती हैं। संस्कृत-अध्ययन की क्षीण स्रोतस्विनी में अंग्रेजी राज्य की स्थापना ने विद्या-प्रेम की सुखद सघन छाया और बरसात दोनों की। जर्जरी होती संस्कृत पाठशालाएं स्वस्थ और चैतन्य हो गयीं। हिन्दू मानस में जैसे अंग्रेजी-राज्य वरदान होकर आ गया था। अंग्रेजी-राज्य की स्थापना के साथ समूचे देश में यह भावना घर करती जा रही थी, क्योंकि अंग्रेजी सरकार ने धर्म और संस्कृति में कोई हस्तक्षेप नहीं किया था। शती के आठवें दशक में भारतेन्दु हरिश्चन्द्र ने देश की पीड़ा से मर्माहत होकर भारतदुर्दशा नाटक लिखा है, उस नाटक में अंग्रेजों की इस नीति की प्रशंसा की है और भारतीयों को नवजागरण के लिए उठकर आगे चलने की चेतावनी दी है। देश में नया जागरण हुआ, हमने फिर से स्वतंत्रता प्राप्त कर ली, यह सब हमारे सामने घटित हुआ। जो बात सामने घटित हुई, वह है संस्कृतभाषा के अध्ययन एवं अनुशीलन का नूतन उत्कर्ष, जो केवल भारत में ही नहीं, विदेश में भी घटित हुआ। इस अध्ययन-अनुशीलन के साथ संस्कृत भाषा में साहित्य लिखने की बात भी आती है। यद्यपि इन दो शतियों में संस्कृत में विपुल साहित्य लिखा गया, लेकिन एक चौथाई साहित्य में ही जीवन्तता के लक्षण प्राप्त होते हैं। शेष पिष्ट-पेषण है अथवा भाषा का अभ्यास मात्र। ऐसा क्यों हुआ इसके कारण हैं। वे कारण ये हैं १. संस्कृत जिस समाज की भाषा थी उसमें नवीन चेतना का अभाव था। दूसरी ओर
संस्कृत पढ़नेवालों की दृष्टि देश के विस्तृत समाज के भाव-अभाव की समस्याओं
से ओझल थी। २. अंग्रेजी राज्य का नव जागरण हमें आगे की शतियों की ओर बुला रहा था। संस्कृत
के पढ़ने वाले अपने अतीत के गुणानुवाद में लग गये। फलस्वरूप अधिकांश रचनायें पौराणिक कथाओं, भक्ति कथाओं और पुराणवृत्तों के आधार पर ही लिखी गयीं, जिनसे किसी नव शक्ति और उत्साह की उपलब्धि भी सामने नहीं आयी। राजाओं की यशोगाथा गाने का संस्कृतज्ञों का व्यसन फिर से उदित हो गया। जिस घटना की कोई सामाजिक या राष्ट्रीय पृष्ठभूमि न हो, जो केवल राजभवन की चहारदीवारी में ही सीमित हो, ऐसे अनावश्यक घटना-चक्र भी साहित्य के विषय बनाये गये। गोपीनाथ दाधीच का माधवस्वातंत्र्यनाटक (१८८३ ई.) ऐसा ही है। कुछ नाटककारों ने प्रेम-गाथा को नाटक का विषय बनाया है। नाटक की मूलप्रेरणा प्रेम गाथाएं ही है, अभिनय की सच्ची परिणति उसी में होती है। किन्तु यह सत्य है कि जिन प्रेमगाथाओं को लेकर नाटक लिखे गये वे गाथाएं कल्पित नहीं सत्य थीं,
नाट्य-साहित्य नाटक में उनको कल्पना के आवरण में प्रस्तुत किया गया। उनकी सत्यता के कारण ही उनमें जीवन्तता प्रतिष्ठित हुई। और शतियों बाद भी वे पढ़े जाते एवं अभिनीत होते हैं। विवेच्य शती के नाट्यकारों ने भी प्रेमगाथाओं पर नाटक लिखे हैं, पर उनको वैसी उदात्त गाथाओं की उपलब्धि नहीं हुई है। पुराण की प्रेम-गाथाएं अथवा पुराने प्रसिद्ध काव्य की कथाएं उनके लिए नाटक की कथावस्तु बनी हैं। किन्तु प्रणीत सन्दर्भ को नयी रचना का विषय बनाना कवि की प्रतिभा के लिए जबर्दस्त कसौटी है। सामान्य कवि जन उसमें असफल ही होते हैं। ऐसी कई असफल रचनाएं इस काल में हुई हैं, वे प्रकाशित हैं, पर पढ़ी नहीं गयीं, अपनी पाठशालाओं या अपने मंच पर अभिनीत भले कर ली गयी हों। जैसे- ययाति-देवयानीचरित (वल्ली सहायकृत) कुमारसम्भव (जीव न्यायतीर्थकृत) मधमेदुरमेदिनीय (रमाचौधुरीकृत)।
एक विशेष बात इस काल के साहित्य रचना की यह है कि इसके रचनाकार उत्तरभारत के नहीं हैं, प्रायः दक्षिणभारत, पूर्वी भारत (बंग, असम) और पश्चिमी भारत (गुजरात,महाराष्ट्र) के हैं। इसका जबर्दस्त ऐतिहासिक कारण है। उत्तर भारत पर अंग्रेजों की विजय बाद में हुई तथा विजय के लघु अन्तराल के बाद ही १८५७ की क्रांति हो गयी। अंग्रेज शासकों ने क्रान्ति का दमन कर दिया। उसके बाद युद्धोत्तर विभीषिका से देश का यह भाग आक्रान्त रहा। पश्चिमी भारत (महाराष्ट्र, गुजरात) की स्थिति दूसरी थी, यहाँ उस समय मराठा-राज्य पिशवाओं का शासन) संस्कृत भाषा के अध्ययन-मनन तथा साहित्य-लेखन के लिए अनुकूल वातावरण था। १८५७ की क्रान्ति का क्षेत्र न पूर्व भारत (बंग, असम) था न दक्षिण भारत और न पश्चिम । १८५७ की क्रान्ति की चिनगारी शान्त तो हो गयी, पर बुझ नहीं गयी थी। अंग्रेजी शासन के विरुद्ध क्रान्ति और आंदोलन का क्रम जारी रहा। उसमें धीरे-धीरे पूरे देश की सक्रियता बढ़ी, सन १E२० से १E४७ के बीच स्वतन्त्रता आन्दोलन अपने चरम उत्कर्ष पर रहा। इस काल में सभी भारतीय भाषाओं में स्वतंत्रता और देशप्रेम तथा सामाजिक क्रांति की रचनायें हुई। संस्कृत में भी इन दो शतियों के बीच सर्वाधिक उत्कृष्ट साहित्य इन तीस वर्षों की अवधि में प्रणीत हुआ।
इन दो शतियों में जो भी संस्कृत साहित्य लिखा गया, उसकी एक विशेष उपलब्धि यह रही कि संस्कृत भाषा प्रयोग की दृष्टि से लोक मानस के सन्निकट आती प्रतीत हुई। विशेष रूप से संस्कृत में जो अनेक समाचार-पत्र प्रकाशित हुए, उनसे संस्कृत भाषा में न केवल नये शब्दों का प्रयोग हुआ, वाक्य-विन्यास में भी केवल नये शब्दों का प्रयोग हुआ, विन्यास भी संस्कृत पद्धति के हटकर सरल होता गया। नाटक रचना में मेरी यह बात विशेष रूप से देखने को मिलती है। नाटकों ने संस्कृत भाषा को अधिक सुगम बनाने में मदद की है।
इन दो शतियों में संस्कृत-साहित्य का विपुल प्रणयन साहित्य की दृष्टि से बहुत उत्कृष्ट न होते हुए भी संस्कृत भाषा की सनातन सत्ता को उजागर करने में अत्यन्त सफल
३६६
आधुनिक संस्कृत साहित्य का इतिहास रहा। हिमालय से लेकर समुद्र (कन्याकुमारी) तक और सिन्धु नदी से लेकर असम तक सम्पूर्ण भारत में संस्कृत भाषा में साहित्य की रचना हो रही थी। इस उन्नीसवीं-बीसवीं शताब्दी में भी यह श्रेय केवल संस्कृत भाषा को प्राप्त था। भारत की शेष भाषाओं के अपने सीमित क्षेत्र थे, संस्कृत के बाद केवल हिन्दी ही ऐसी भाषा थी जिसमें देश के आधे भाग (समूचे उत्तर भारत) में साहित्य का प्रणयन हो रहा था। बंगभाषा के क्षेत्र कलकत्ता नगर से भी सन् १८२६ में हिन्दी का पहला समाचार-पत्र 'उदन्तमार्तण्ड' प्रकाशित हुआ। संस्कृत में पहले पत्रिका 'विद्योदय' का प्रकाशन सन् १९७० ई. में हुआ। संस्कृत भाषा के प्रयोग
और उसके साहित्य-लेखन की इस व्यापकता को देखकर स्वतंत्रता के पश्चात् अनेक मनीषियों ने "संस्कृत' को ही राष्ट्रभाषा बनाये जाने का आग्रह किया था । कदाचित् यदि संविधान में संस्कृत को ही राष्ट्रभाषा स्वीकार किया गया होता तो देश में राष्ट्रभाषा के प्रश्न पर कोई विवाद न होता।
दो सौ वर्षों के काल-खंड की अवधि साहित्य लेखन के इतिहास की दृष्टि से लम्बी अवधि नहीं मानी जा सकती। तो भी इस काल खंड में इतिहास के तीन घटनाचक्र घटित हुए
अंग्रेजी राज्य की स्थापना २. अंग्रेजी राज्य के विरुद्ध क्रान्ति आंदोलन
स्वतंत्रता की प्राप्ति। इन घटनाओं का भारतीय भाषाओं के साहित्य-प्रकाशन पर बहुत प्रभाव पड़ा है। उसी अनुपात में किसी न किसी दृष्टि से संस्कृत-साहित्य के लेखन पर भी वह प्रभाव लक्षित होता है। प्रभाव से लेखन की दृष्टि में किंचित् अन्तर आया है, अतः इस प्रभाव और तज्जन्य अन्तर को देखते हुए इस काल-खंड को चार भागों में विभाजित किया जा सकता है १. ॥ १८०० से १८७० तक का समय-इस काल में संस्कृत विद्वानों ने मुसलमानों के दमनात्मक शासन से मुक्त होकर उल्लासपूर्वक अपने अतीत की ओर देखा तथा पुराण, महाभारत, रामायण, आदि के कथा-वृत्तों को लेकर नाटकों की रचना की है। १८७० से १E२० तक का काल-इस अवधि में इन नाट्यप्रणेतारों ने देश के वर्तमान को भी देखा है। कुछ-कुछ राष्ट्रीयता की भावना से ओतप्रोत नाटकों की रचना
३. १२० से १६५० तक का काल-यह कालखंड देश में साहित्यरचना की दृष्टि से
बहुत समृद्ध रहा। हिन्दी में अनेक क्रांतिकारी रचनायें हुई, जिनमें से अधिकांश को सरकार ने प्रकाशित होते ही जब्त कर लिया। संस्कृत में भी राष्ट्रीय भावना से
ओत-प्रोत काव्य और नाटक इस काल में लिखे गये।। ४. १६५० से १६६० तक का समय-यह अवधि स्वातंत्र्योत्तर कालखंड है। इस अवधि
नाट्य-साहित्य में सरकार ने संस्कृत भाषा की उन्नति के लिए नये-नये विकल्प प्रस्तुत किये। संविधान में भारतीयभाषाओं (जीवित) की सूची में संस्कृत का भी नाम है। प्रत्येक वर्ष अन्य भाषाओं के समान संस्कृत में लिखी उच्च कोटि की रचना पर साहित्य-अकादमी का पुरस्कार मिलता है। संस्कृत की उन्नति के लिए तीन संस्कृत विश्वविद्यालयों और आठ केन्द्रीय संस्कृत विद्यापीठों की स्थापना हुई। इनके अतिरिक्त भी संस्थान स्थापित हुए। संस्कृत के अध्ययन की ओर सभी लोगों (ब्राह्मणों से अतिरिक्त भी) का झुकाव हुआ। लेकिन सरकार के इन सारे विकल्पों का संस्कृत की उन्नति में समुचित उपयोग नहीं हो सका। इसके पीछे संस्कृत के लोग ही कारण हैं। जो भी हो इस अवधि में संस्कृत में नाटक, काव्य तथा दूसरी रचनायें निरन्तर लिखी जाती रहीं, छपती रहीं और पुरस्कृत भी होती रहीं। नाटक लिखे गये। इधर संस्कृत के पंडितों ने अतीत की अपेक्षा वर्तमान को अधिक लिया। सामाजिक नाटक भी लिखे गये। कुछ वैज्ञानिक एकांकियों का संस्कृत में रूपान्तर हुआ। ऐसा एक एकांकी प्रयाग की 'संगमनी' पत्रिका (१८६५ई.) में प्रकाशित हुआ। रचनाओं की तो विपुलता रही, पर किसी रचनाकार का उदात्त कृतित्व नजर नहीं
आता।
एक बात और है, संस्कृत में नाटक, काव्य और दूसरी रचनाओं के प्रणेता अपनी कृतियों का प्रकाशन करते समय उनका अनुवाद अंग्रेजी और हिन्दी में भी देते हैं, जिनके दो अर्थ निकलते हैं-एक तो यह कि अंग्रेजी वाले (विदेशीय) हमें पढ़े और कौन जाने वे मेरी कृति का ऊँचा मूल्यांकन करें, दूसरा अर्थ है, वे स्वयं स्वीकार करते हैं कि संस्कृत का कोई पाठक नहीं है। वे संस्कृत वाले भी नहीं हैं, जो पाठशालाओं में पढ़ते हैं। इसलिए वे अंग्रेजी तथा हिन्दी भाषान्तर अपनी कृतियों के साथ छाप देते हैं। पर ऐसी बात नहीं है। यदि कृति महान होगी और उसमें अमृत जीवन्तता होगी, तो साहित्य के पाठक उसे ढूंढ-ढूँढ कर पढ़ेंगे, यदि संस्कृत नहीं जानते हैं, उसका अनुवाद करा कर उसे जानना चाहग। प्रणता द्वारा स्वयं उसका अंग्रेजी भाषान्तर प्रस्तुत करना अपनी कति को हीन घोषित करना है। होना ऐसा चाहिए कि रचना के अनुपमेय होने के कारण पाठक को स्वयं संस्कृत सीखने के लिए बाध्य होना पड़े। __इस काल में एक बात और हुई, संस्कृत पंडितों या साहित्यकारों का राजसभा या राजा के प्रति अपनी स्वार्थपूर्ण आस्था प्रकट करने की प्रवृत्ति पुनः बलवती हो उठी। स्वतंत्रता के संघर्ष का लम्बा इतिहास है, कितने महान लोगों ने जीवन का बलिदान किया। लेकिन प्रधानमंत्री पद पं. जवाहरलाल नेहरू ने संभाला इसलिए उनके लिए तथा नेहरू परिवार के लिए भावार्पित श्लाघा-पूर्ण कृतियां रची गयीं। संस्कृत के एक विद्वान ऐसे भी हैं जिन्होंने अपनी आस्था को परिवर्तित भी किया। १६७७ में जब इन्दिरा गांधी आपातकाल के बाद चुनाव हार गयीं तब उन्होंने कांग्रेसपराभवः नाटक की रचना की। और जब १६८०
३६८
आधुनिक संस्कृत साहित्य का इतिहास में इन्दिरागांधी चुनाव जीतकर पुनः प्रधानमंत्री पद पर प्रतिष्ठित हुई तब उन्होंने स्वातंत्र्यसम्म काव्य की रचना की, जो विशुद्ध रूप से नेहरू परिवार की गुण-गाथा का काव्यगान है, इसमें स्वातंत्र्य के जन्म का ध्वन्यर्थ जवाहरलाल नेहरू के जन्म से हैं। काव्य कालिदास के कुमारसम्भवम् की नकल पर लिखा गया है।
संस्कृत में जो नाटक लिखे गये उनका अभिनय भी प्रायः यत्र-तत्र संस्थाओं में हुआ है। इन पंक्तियों के लेखक को भी उनको देखने का कभी-कभी सौभाग्य मिलता रहा। भरत मुनि के अनुसार रस-चवर्णा (साधारणीकरण) ही अभिनय की कसौटी है। पर संस्कृत के अभिनयों में ही भरतमुनि के सिद्धान्त को ी प्रत्यक्ष नहीं किया गया। भाण एवं प्रहसन के अभिनय अवश्य प्रभावशाली प्रतीत हुए। आगे उक्त विभाजन के कालखंडों के अनुसार प्रमुख नाटककारों तथा उनकी कृतियों का परिचय दिया जा रहा है।
## १. १८०० से १८७० ई. तक का अतीत स्मरणकाल
इस काल के सभी नाटककार दक्षिण भारत के हैं और उन्होंने अतीत की पौराणिक गाथाओं पर नाटकों की रचना की, जो प्रायः भक्ति से प्रेरित हैं। राजकुल की प्रेमकथा पर भी नाटक-रचना हुई है। इन पर रासलीला का प्रभाव है, और किसी न किसी देवता के महोत्सव में इनका अभिनय हुआ है।
### कस्तूरि रङ्गनाथ  
कस्तूरि रंगनाथ ने उन्नीसवीं शती के आरम्भ में "रघुवीर-विजय' नाटक की रचना की है। इनके इस नाटक का प्रथम अभिनय शेषाद्रीश के महोत्सव में हुआ था, वे बाधूल कुल में उत्पन्न हुए थे। "रघुवीरविजय" की कथा अटपटी है तथा रामकथा को विकृत करती है। इस नाटक में विश्वामित्र के साथ मिथिला गये राम के विवाह के प्रसंग आरम्भ होने के पूर्व ही राक्षास सीता का हरण कर लेते हैं। राम युद्ध कर रावण को मार कर सीता का उद्धार करते हैं और तब मिथिला में उनका विवाह और वहीं राज्याभिषेक भी हो जाता है। कोई विद्वान इसे रामकथा में अद्भुत परिवर्तन कहते हैं, सत्य बात यह है कि यह सब रामकथा का विकृतीकरण है।
अभिनय की दृष्टि से भी कथावस्तु के अतिशय प्रपंच से नाटक असफल है। किन्हीं कारणों से इसके प्रति आदरभाव से शेषाद्रीश-महोत्सव में इसका मंचीकरण हुआ, अतः यह नाटक साहित्य के इतिहास में उल्लेख्य है तथा इसे लोकधर्मी परमपरा का नाटक कहना चाहिए।
नाटक की मूल प्रेरणा श्रृंगार कवि की भावना में है, अतः वह उचितानुचित का विचार किये बिना ऋषि विश्वामित्र के मुख से सीता के सौन्दर्य का खुला चित्रण करता है
मन्दं मन्दं मदनमहिषी कामनर्मोपचारा स्थानोधाना कलिततटिनी राजहंसीव गत्वा । चारुश्रीमद्वदनकमला पीनवक्षोजकुम्भा रामस्कन्धे कुवलयसरं संक्षिपत्यद्य सीता।।
नाट्य-साहित्य
GE यहां विश्वामित्र पीनवक्षोजकुम्भा सीता को देख रहे हैं। स्मरण रहे कि कवि भवभूति ने इसके विपरीत चित्रण "उत्तररामचरित" में किया है जहां सीता विवाह के समय केवल छह वर्ष की हैं और उनके दूध के सभी दांत भी नहीं टूटे हैं। (उत्तररामचरित अंक १/२०)
### वीर राघव  
वीरराघव ने 'वल्लीपरिणय' नामक नाटक की रचना की है। ये तंजौर-नरेश शिवाजी के सभा-कवि थे, जिन्होंने १८३३-५५ ई. तक राज्य किया। वीरराघव का जन्म १८२० ई. और मृत्यु १८८२ ई. में हुई। 'वल्लीपरिणय' नाटक में कुल पांच अंक हैं। वल्ली शिवभक्त व्याधराज की कन्या है। नारद की प्रेरणा से षडानन उसके प्रति 'आकर्षित होते हैं। नाटककार ने इस प्रेम-प्रपंच को क्रमशः विस्तारित किया है। चौथे अंक में षडानन नायिका वल्ली की चेटी की सहायता से उसे उसके राजसदन से उठाकर वन में चले जाते हैं। पांचवें अंक में इस बात का पता चलने पर षडानन और वल्ली के पिता व्याधराज के बीच घोर संग्राम होता है। षडानन से पराजित होकर व्याघराज मारा जाता है। वल्ली की प्रार्थना पर षडानन उसको तथा अन्य व्याधों को जीवित कर देते हैं। तदनन्तर देवों तथा सप्तर्षियों के साक्ष्य में षडानन एवं वल्ली का विवाह सम्पन्न होता है। ब्रह्मा पुरोहित बनते हैं। नाटक के घटनाक्रमों के अनुसार इसकी आरभटी वृत्ति है। कथा की नवीनता के अतिरिक्त भाव और वस्तु-अभिव्यक्ति की नूतनता कवि में नहीं है। प्राचीन प्रेम कथाओं की सरणि पर ही कवि ने नाट्यवस्तु का पल्लवन किया है। भाषा स्वच्छ और सुबोध है। नायिका के सौन्दर्य का निम्न-वर्णन उसके सौन्दर्य की उक्ति-गर्भित स्तुति है, सौन्दर्य का चित्र नहीं है, मध्यकाल के अनेक कवियों ने ऐसे वर्णन किये हैं
त्वद्वक्त्रेण जितस्सुधांशुरयशोमुद्रां मृगव्याजतो धत्ते त्वन्नयनद्वयेन विजितं तोयेऽम्बुजं मज्जति। त्वद्वक्षोरुहमण्डलेन विजितं मेरुत्तमाङ्गं ब्रज
त्यश्मत्वं वपुषा तवेति विजिता विद्युत्क्षणश्रीकताम् ।। (तुम्हारे मुख की शोभा ने चन्द्रमा को जीत लिया इसलिए वह इस अयश को मृगलांछन के रूप में धारण किये हुए है, तुम्हारे दोनों नेत्रों ने कमल को जीत लिया तो वह लज्जा से पानी में डूबा रहता है, तुम्हारे स्तनों की शोभा ने मेरु के शिखर को नीचे कर दिया तो वह पत्थर हो गया तुम्हारे शरीर की चमक ने बिजली को जीत लिया तो वह क्षणिक शोभा वाली हो गयी।) कवि के इस नाटक का प्रथम अभिनय सहजिपुर के भगवान् श्री कुलीरेश्वर के महोत्सव के समय किया गया था। कवि ने रामायण की कथा पर
रामराज्याभिषेक" नाटक भी लिखा है।  
### वल्लीसहाय
वल्लीसहाय ने उन्नीसवीं शती के पूर्वार्ध में तीन नाटकों की रचना की है। ये नाटक संस्कृत-नाटक की मूल प्रकृति में श्रृंगार कथा पर आधारित हैं।
नाटकों के नाम हैं - (१) रोचनानन्द (२) ययातिदेवायानी-चरित (३) ययातितरुणानन्द। रोचनानन्द में कृष्ण के पौत्र अनिरुद्ध और रुक्मवान् की कन्या रोचना के परस्पर
३७०
आधुनिक संस्कृत साहित्य का इतिहास मुग्ध होने, प्रेम तथा अन्त में विवाह होने की कहानी है। कथा में सौन्दर्य इसलिए आ गया है कि रुक्मवान् यद्यपि अनिरुद्ध का मामा है तथापि वह कृष्ण का परम विरोधी है। वह अनिरुद्ध के साथ रोचना के विवाह हेतु तैयार नहीं है। वह इस विवाह को न होने देने के लिए कलिंगराज जयसेन से मिलकर सहायता की प्रार्थना करता है। नाटक का अंतिम अंश खण्डित है। ययातिदेवयानीचरित पुराण की प्रसिद्ध कहानी पर आधारित है। देवयानी शुक्राचार्य की कन्या है और शर्मिष्ठा दैत्यराज वृषपर्वा की। विवाद में शीर्मष्ठा ने देवयानी को कुंए में ढकेल दिया था। उधर वन की ओर आये चन्द्रवंशी राजा ययाति ने उसे कुएं से निकाला। शुक्राचार्य को जब यह मालूम हुआ तब उन्होंने देवयानी का विवाह ययाति से कर दिया। पूर्व प्रण के अनुसार शर्मिष्ठा को देवयानी की परिचारिका बनना पड़ा था ; किन्तु शर्मिष्ठा में सौन्दर्य था, उसके सौन्दर्य ने ययाति को आकर्षित किया वह उसका प्रेम-क्रीत दास बन गया। दोनों का गन्धर्व-विवाह हो गया। पुत्रोत्पत्ति भी हुई। पर देवयानी को पता नहीं था। लेकिन एक दिन उसने शर्मिष्ठा से प्रेमालाप करते हुए ययाति को देख लिया। उसने राजा पर रोष प्रकट किया और भविष्य में उपवन में उद्यानपालिका को बिना मुद्रा दिखाए शर्मिष्ठा का प्रवेश वर्जित कर दिया। इस आदेश से शर्मिष्ठा और ययाति, दोनों विरह से अत्यन्त पीड़ित हुए। शर्मिष्ठा ने केतकी के पत्र पर अपनी प्रेम-चिट्ठी भेजी। राजा उस पत्र को पाकर मूर्छित हो गया। अपने को संभाल न सका, तथा हठात् जाकर शर्मिष्ठा से मिला, उसके आंसू पोछे। देवयानी एक दिन शर्मिष्ठा के घर गयी। उसके पुत्रों को देखकर प्रश्न किया-ये किसके पुत्र हैं ? शर्मिष्ठा ने कहा-महर्षि के तेजःप्रभाव से उत्पन्न हुए हैं। परन्तु देवयानी सब कुछ समझ गयी। उसने अपने पिता शुक्राचार्य से इसका रोना रोया और शुक्राचार्य ने ययाति को बूढ़ा हो जाने का शाप दे दिया। ययाति ने अनुनय-विनय की तो कहा, कि अपना बुढ़ापा देकर दूसरे की तरुणाई ले सकते हो, यदि वह चाहे तो। नाटक की कथावस्तु अत्यन्त मनोवृत्त्यात्मक है, लेकिन नाटककार उसका सामान्य शिल्पविन्यास ही कर पाया है। ययातितरुणानन्द-यह नाटक उक्त पौराणिक कथा का उत्तरभाग है। इस नाटक में मनोवृत्ति चित्रण के अपेक्षाकृत अधिक अवसर हैं। ययाति को उसके पुत्र कुरु ने अपनी जवानी देकर बुढ़ापा ले लिया है। इसीलिए अपने पांच पुत्रों में ययाति ने उसी को राज्य का उत्तराधिकारी घोषित किया। शेष पुत्र अपनी जवानी देने को तैयार नहीं थे। कथा मन के निभृत धरातल को जितना छूती है उतनी सूक्ष्मता से नाटककार उसे प्रस्तुत नहीं कर सका है। राजा तरुणाई पाकर जिस आनन्द की अवस्था में स्थित हुआ, उस स्थिति की सहजवृत्ति को न उद्घाटित कर कृतिकार दर्शन की बातें करने लगा है, राजा के मुख से यह श्लोक
न जातु कामः कामानामुपभोगेन शाम्यति। (बहुविध विलास के उपभोग से काम शान्त नहीं होता।)
नाट्य-साहित्य
३७१ स्वाभाविक नहीं प्रतीत होता। उपदेश की ऐसी बात नाटककार की अपनी बातें हैं, इससे नाट्यरचना साधारणकृति मात्र रह जाती है। नाटककार ने अपने नाटक में प्राकृत का भी प्रयोग किया है। भाषा सामान्य रूप से अच्छी है। वस्तु और भाव-दर्शन में संस्कृत के सुप्रसिद्ध नाट्यकारों की अनुवृत्ति का ही प्रयास हुआ है, अपनी मौलिकता नहीं है। ययातिदेवयानी-चरित में शर्मिष्ठा केतकी पत्र के ऊपर लिखकर अपनी विरह अवस्था का वर्णन ययाति को भेजती है, जो इस प्रकार है
त्वदर्शने ऽप्यभाग्याहं तथापि मदनानलः ।
निर्दहत्यनिशं नाथ किंकरीमद्य पाहि माम्।। यह श्लोक इसी भाव से युक्त कालिदास की उत्कृष्ट उक्ति को स्मृति में ला देता है
तव न जाने हृदयं मम पुनः कामो दिवापि रात्रावपि ।
निघृण तपति बलीयस्त्वयि वृत्तमनोरथान्यङ्गानि।।
### सुन्दरवीर रघूद्वह
पीछे चर्चित नाटककार कस्तूरि रंगनाथ ही सुन्दरवीर रघूवह के पिता हैं। इनका जन्म तमिल प्रदेश के अर्काड् जिले के शिरूबलूर अग्रहार में हुआ। इनके पितामह वीरराघव सूरि भी कविराज थे। ये भागवत सम्प्रदाय के मानने वाले थे। उन्नीसवीं शती के पूर्वार्ध के सुन्दरवीर रघूवह ने तीन नाटकों की रचना की है 12) भोजराज अंक (२) रम्भारावणीय ईहामृग और (३) अभिनवराघव नाटक। इन रूपों में भोजराज उत्कृष्ट रूपक है। यह रूपक का अंक-भेद है। इसकी कथा धारा के राजा भोज की प्रसिद्ध कथा है, जिसके अनुसार इनके चाचा मुंज ने बालक भोज को सेनापति के हाथ में सौंपकर घूमने के बहाने जंगल में ले जाकर मार देने को कथा था। वहां भोज की प्रार्थना पर राजपुरुषों ने उनको छोड़ दिया। भोज ने वचन दिया था। लौटने पर राजपुरुषों ने जब मुंज को भोज के मार दिये जाने की सूचना दी और वह प्रसन्न हुआ और पूछा कि मारे जाने के पहले क्या भोज ने कुछ कहा भी? राजपुरुषों ने यह कहने पर भोज का पत्र मुंज के हाथ में दिया, यह पत्र संस्कृत-साहित्य में बहुत प्रसिद्ध है
मान्धाता स महीपतिः कृतयुगालंकारभूतो गतः । सेतुर्येन महोदधौ विरचितः क्वासौ दशास्यान्तकः। अन्ये चापि युधिष्ठिरप्रभृतयो याता दिवं भूपते
नैकेनापि समं गता वसुमती मुञ्ज त्वया यास्यति।। कृतयुग के महान् पुण्यशाली राजा मान्धाता की भी मृत्यु हुई, वे अमर नहीं रहे, पृथ्वी को छोड़कर दिव्य लोक चले गये, भगवान् राम जिन्होंने समुद्र पर पुल बनाकर रावण को मारा वे भी पृथ्वी को यहीं छोड़कर दूसरे लोक गये, राजा मुज! युधिष्ठिर आदि दूसरे प्रसिद्ध राजा भी अमर नहीं रहे, मृत्यु को प्राप्त हुए। वे जिस धरती के राजा थे, वह धरती
३७२
आधुनिक संस्कृत साहित्य का इतिहास यहीं रह गयी और वे देवलोक को चले गये, किसी एक के भी साथ यह धरती नहीं गयी, पर ऐसा लगता है कि मुञ्ज जब तुम मृत्यु के वशीभूत होकर दूसरे लोक को जाने लगोगे, तब यह धरती का राज्य भी तुम्हारे साथ चला जायगा (इसीलिए तुम मेरी हत्या कर रहे हो।) बालक भोज का भावपूर्ण उद्गार हृदय को छूता है। मुञ्ज भी पत्र पढ़कर सत्य एवं सहज स्थिति में आ गया। वह भोज से मिलने के लिए विह्वल हो उठा, पर अपने अनुसार तो उसने भोज की हत्या करा दी थी, अब करता क्या ? उसने राजपुरुषों से कहा कि चलकर मुझे वह स्थान दिखाओ, जहाँ तुमने भोज को मारा है। अन्ततः मुञ्ज की सही स्थिति जानकर राजपुरुषों ने भेद प्रकट कर दिया और बालक भोज से मुञ्ज की भेंट हो गयी। इस प्रसिद्ध ऐतिहासिक कहानी को नाटककार ने अपने ढंग से नाटकीय कथाविन्यास का सुन्दर रूप दिया है तथा आकर्षक नाट्यशिल्प में प्रस्तुत किया है। रूपक का अंक-भेद करुण, शृंगार रस तथा कन्याबहुल पात्रों से अपनी कथा में रमणीय बनता है। भोजराज में भोज को चाहने वाली दो तरुणियां हैं-लीलावती और विलासवती। लीलावती उसकी भावी पत्नी के रूप में संकल्पित है और वह आदित्यवर्मा की कन्या है। मुञ्ज ने भीलों द्वारा उसका अपहरण करवा दिया था। वन में राजा के हत्यारों से यही लीलावती भोज की रक्षा करती है। दूसरी है मुञ्ज की बहन की लड़की विलासवती, जो भोज के पीछे लगी है। भोज उसके प्रति आकृष्ट भी है। नाटक में मुंज भोज को वन भेजकर उसकी हत्या तो करवाना ही चाहता है, भीलों द्वारा लीलावती का भी अपहरण कराकर उसकी हत्या की योजना बनायी है। भोज ने जो श्लोक राजपुरुषों को हत्या की योजना के समय लिखकर दिया था, उसे पढ़कर मुंज ने भोज की माता और उसकी बहन को बन्दी बना लिया। भोज की हत्या नहीं हुई थी, उसे वन में ही मुंज के सेनापति ने छोड़ दिया था। हत्या करने के लिए बाद में हत्यारे भेजे जाते हैं। इस बीच भोज को विलासवती की स्मृति सताती है कि तभी उसकी भेंट वन में लीलावती से हो जाती है। लीलावती के प्रति वह पूर्ण रूप से आकृष्ट होता है लेकिन उसे भील कन्या समझ असमंजस में पड़ता है। बाद में सचाई का ज्ञान हो जाता है। इधर मुंज के मंत्री बुद्धिसागर ने राजा के इस अत्याचार को न सहन कर लीलावती के पिता आदित्यवर्मा को मुंज पर आक्रमण करने के लिए संदेश भेजा। अरण्यराज जयपाल की सहायता से आदित्यवर्मा ने मुंज को जीत लिया। जयपाल के अरण्य में ही लीलावती रह रही थी और भोज भी अपने को वहां भिक्षुवेष में छिपाये था। मुंज के भेजे गये हत्यारों से लीलावती भोज की रक्षा करती है। मुंज की विजय करने के पश्चात् भोज का राज्याभिषेक हो जाता है। भोज तथा लीलावती का गन्धर्व-विवाह पहले ही हो चुका था। लीलावती पुरुषवेश में युद्ध के समय भोज के साथ जाती है। इस प्रकार नाटक की मूल कथा में लीलावती के अनुराग और उसकी तत्परता से भोज की रक्षा आदि का प्रकरण-विन्यास कर, एवं अरण्यपाल बनवासी जयपाल को सत्य के संरक्षण में मानवोचित सुसंस्कृत आचरण का पालक बनाकर नाटककार ने कथावस्तु का उदात्त संयोजन किया है। यद्यपि नाटकशिल्प की दृष्टि से वैसी उदात्तता नाटक में नहीं है, लेकिन कथावस्तु का
ལྷ19?
नाट्य-साहित्य संयोजन उसे चमत्कृत कर रहा है। नाटक के संवाद और वर्णन नाट्यकार भी कवि-प्रतिभा को प्रमाणित करते हैं। लीलावती जब पहली बार भोज को वन में देखती है, जब कि भोज सो रहा है, तब वह एकान्त मन से भोज के रूप-सौन्दर्य का आकलन करती है, इस सौन्दर्य-आकलन में उसके भोलापन एवं तल्लीनता के दर्शन होते हैं -
किं वैष मन्मथकरः किमु वेसुधन्वा किं वा स एव भगवान् मदनाभिरामः। किं गोपिका-कुलकुचाचलमर्दितोराः
किं फाल्गुनः पृथुयशा न च भिक्षुरेषः ।। (क्या यह काम को जन्म देने वाला है, अथवा इक्षुधन्वा ? क्या वह ही साक्षात् भगवान् अभिराम काम है, अथवा क्या यह गोपियों के स्तनरूपी पर्वत मर्दित वक्ष वाला कृष्ण है अथवा क्या यह महान् यशस्वी अर्जुन है? यह भिक्षु नहीं है!) इस उक्ति में कवि की भी अपनी छाप है कि वह परम भागवत है, तभी वह लिखता है-किं गोपिकाकुलकुचाचलमर्दितोराः।"
म कथा के अवसान की बात कवि सहज भाषा में निबद्ध कर नियताप्ति को दर्शक के हृदय में उतार देता है -
धारा जिताध युधि मालवराजधानी मुंजो गतो हिमगिरि तपसे निराशः। आनेतुमत्र विपिनात् स्वयमेव भोजः
सेनापति?ततरो नगरात् प्रयाति ।। (आज युद्ध में मालव राजधानी धारा जीत ली गयी। निराश होकर मुंज हिमालय पर तप करने चला गया। आज सेनापति स्वयं ही वन से भोज को ले आने के लिए शीघ्र नगर से निकल रहे हैं। ) सब मिलाकर भोजराजांक कथावस्तु तथा अभिनय की दृष्टि से भी सफल नाट्यरचना है।
कवि की दूसरी कृति "रम्भारावणीय" की कथा पौराणिक है, जिसमें रावण ने नलकूबर की पत्नी प्रेयसी रम्भा के साथ बलात् संभोग किया था। नलकूबर और रम्भा दोनों शिव के पास जाकर रावण के इस अत्याचार से उनको अवगत कराया, क्योंकि उनके वरदान से ही रावण बलवान बना हुआ था। इसके बाद रावण कैलाश पहुंचा और उसने अपने बल के दर्प में कैलाश पर्वत को उठाने का उपक्रम किया। ध्यान-मग्न शिव को जब यह बात मालूम हुई तो उन्होंने पैर के अंगूठे से पर्वत को दबाया, रावण उस भार से दब गया और अपनी रक्षा के लिए शिव को पुकारने लगा। बाद में उसने विनीत होकर क्षमा मांगी और भविष्य में कभी नारी को न अपमानित करने की प्रतिज्ञा की। कथा यहां समाप्त३७४
आधुनिक संस्कृत साहित्य का इतिहास होती है, पर यह कहानी नारी के सम्बन्ध में ज्वलन्त प्रश्न उजागर करती है, जिसका प्रस्तुतीकरण ही इस कथावस्तु के विन्यास का कौशल होता, किन्तु यह परम्परावादी रूढ कवि के लिए संभव नह, था।
। इस काल में ऐसे यक्षगानात्मक नाटक का भी प्रणयन हुआ, जिसका प्रकार हिन्दी के पारसी रंगमंच के उपयुक्त लिखी गयी नौटंकियों का सा है, जिसमें नायिका और नायक आमने-सामने पद्यात्मक संवाद में अपनी भावनाओं का आदान-प्रदान करते हैं। तंजौर के शिवाजी महाराज (१८३३-५५) द्वारा रचित "इन्दुमतीपरिणय" नाटक ऐसा ही है, उसे यक्षगानात्मक नाटक कहा गया है। कालिदास ने रघुवंश के पांचवे-छठे सर्ग में इन्दुमती स्वयंवर की जो कथावस्तु निबद्ध की है, उसी कथा को लेकर शृंगार-भावों से ओतप्रोत यह यक्षगान नाटक लिखा गया है। इसका अभिनय भी बृहदीश्वर की चैत्रोत्सव यात्रा में भरतराज (नट) लोगों ने किया था। सभासदों का मनोरंजन मात्र है
सालंकारा सरसा मंजुपदन्यासराजमानार्या ।
विमला सत्सूक्तिरियं श्रीरिव सततं त्वया सुरक्ष्येति ।। ११ ।। (अलंकारों और रस से युक्त, पदों के विन्यास से राजमान आर्या यह विमल सत्सूक्ति लक्ष्मी के समान सदा रक्षा के योग्य है) इस नाटक में नायिका इन्दुमती के मुख से गान सुनकर नायक (अज) उसकी मधुर पद निबन्धमयी प्रशंसा करता है। और नायिका अपनी काम वेदना से पीड़ित है -
मलयमरुन्मयि किरति विदयो ज्वलनकणानिव यः।
ज्वलयति विधुरपि तीव्रकरचयो दलति सदा मां काममविनयः।। (दयारहित वह मलयपवन मेरे ऊपर जलती हुई चिनगारियां बरसाता है, तेज किरणों वाला चन्द्रमा भी जला रहा है, पूर्ण रूप से मुझे पीड़ित कर रहा है।)
ऐसे नाटक को नाटक की संज्ञा नहीं दी जानी चाहिए। अधिक से अधिक इसे ग्राम्यधर्मी नाटक ही कह सकते हैं, लेकिन इसकी यह ग्राम्यता तब सुषमा से मंडित होती जब यह प्राकृत या अपभ्रंश में रचा गया होता। रघुवंश की उदात्त कथा और उसके रमणीय कथा-विन्यास को नौटंकी बनाकर अच्छा नहीं किया गया।
## (२) १८७० से १६२० ई. तक का वर्तमान-दर्शन काल
इस काल में अंग्रेजी राज्य के नव जागरण ने संस्कृतज्ञों को अपने वर्तमान को देखने की ओर कुछ-कुछ उम्मुख किया है। नाटकों के प्रणयन में इसकी यत्किञ्चित् झलक मिलती है। इस काल में १८७० में सर्वप्रथम संस्कृत की पत्रिका 'विद्योदय' का प्रकाशन हुआ। विशेष बात यह है कि उत्तर भारत के संस्कृतज्ञों का योगदान इस काल की नाटक-रचना
३७५
नाट्य-साहित्य में मिलता है। नाटक-रचना की नूतन प्रेरणाएं भी दिखाई पड़ती हैं। पर कथा-वस्तु के विन्यास प्रायः शिथिल हैं।
### पंडित अबिकादत्त व्यास  
काशी के विख्यात पण्डित और कला-मर्मज्ञ पंडित अम्बिकादत्त व्यास जी ने २२ वर्ष की अवस्था में १८८० ई. में "सामवत" नाटक का प्रणयन किया। इस नाटक की कथा छह अंकों में विभाजित है, और सम्भवतः इसके कथानक की प्रेरणा स्कन्दपुराण ब्रह्मोत्तर खण्ड के सोमव्रत प्रकरण से ली गयी है। यह अपने ढंग का अकेला नाटक है जिसमें सुमेधा और सामवान्, दो स्नातक विदर्भराज से धनप्राप्ति की इच्छा में देशाटन के लिए निकलते हैं। उनमें से एक दुर्वासा ऋषि के शाप से स्त्री हो जाता है। घटना यों होती है कि मार्ग में कहीं वन के बीच स्वर्ग की अप्सरा मदालसा नृत्य करती गा रही थी, जिसको सुनने में तल्लीन सामवान् ने ऋषि दुर्वासा के आह्वान को नहीं सुना और उनके शाप से वह स्त्री हो गया। विदर्भराज के यहां पहुंचने पर राजा की पत्नी ने स्त्रीरूप सामवान् की पूजा दुर्गा के रूप में की। वह शरीर और मन सब प्रकार से स्त्री हो गया। वह सामवान् से सामवती हो गया। बाद में सामवान् के पिता सारस्वत के क्रुद्ध होने पर राजा ने देवी की आराधना कर उनसे सामवान् को पुनः पुरुष बनाने की प्रार्थना की, पर देवी ने रानी द्वारा दुर्गा के रूप में पूजित सामवती को पुरुष नहीं बनाया, वरंच इसके बदले सारस्वत को दूसरा पुत्र होने का वरदान दिया। आगे के घटनाक्रम में सुमेधा और सामवती का विवाह हो जाता है।
पं. अम्बिकादत्त व्यास संस्कृत के प्रकांड पंडित एवं कवि थे। उनके "शिवराजविजय' गद्य-प्रबन्ध से संस्कृत समाज पूर्णतया परिचित है। उन्होंने हिन्दी में भी साहित्यिक रचनाएं की हैं। हिन्दी में तब भारतेन्दु का युग था, जब अनेक लेखक और कवि हिन्दी भाषा और साहित्य के संवर्धन में लगे थे। विशेष रूप से हिन्दी गद्य का रूप परिष्कृत हो रहा था। उस संवर्धन में व्यास जी का भी योगदान था। इस 'सामवत नाटक' में व्यासजी ने नाटकीय शिल्प तथा साहित्यिक सौष्ठव के साथ अपने पाण्डित्य का भी परिचय दिया है। पाडित्यपूर्ण लम्बे-लम्बे संवाद दिये हैं। नाटक अपनी नाटकीयता में कुछ ऊन होकर भी अपनी इन विशेषताओं कथा की विचित्रता, लम्बे संवादों का पाण्डित्य, आलंकारिक सूक्तियों आदि से संस्कृत नाटक-परम्परा में स्मरणयोग्य है। मन के भावों की अच्छी अभिव्यक्ति संवादों में होती है, लेकिन वहीं पर, जहां कवि का अपना पाण्डित्य और आलंकारिक सन्निवेश आड़े नहीं आता।
इसमें रोचक नाटकीयता तथा पाण्डित्य की दुरूहता दोनों हैं, किन्तु दोनों ही आकर्षक हैं। नाटककार व्यास भी अपनी कृति के इस स्वरूप को समझ रहे थे, अतः उन्होंने अपना निवेदन प्रकट कर दिया था
क्षणमपि चेत् पंक्तिमपि प्रीत्या कश्चित् पठिष्यति प्राज्ञः। कृतकृत्यतां तदासौ कलयिष्यत्यम्बिकादत्तः।।
३७६
आधुनिक संस्कृत साहित्य का इतिहास (कोई विद्वान् यदि एक क्षण भी इस नाटक की एक भी पंक्ति पढ़ेगा तो वह अम्बिकादत्त अपने को धन्य समझेगा।) * नाटक की कथावस्तु वैसे तो शृंगार रस से ओतप्रोत है, लेकिन कथाविन्यास के माध्यम से ऋषि, तपोवन, नृत्य, संगीत, राजद्वार, देवता, भूतप्रेत सभी का समावेश नाटक में होता है। धीवर पात्रों द्वारा मागधी प्राकृत का गीत भी गवाया गया है। शब्दों के प्रयोग में व्यास जी निष्णात थे, उसकी बानगी इन नाटक में मिलती है। उन्होंने अलंकार की उक्तियों में नूतन कल्पनाओं की उद्भावना भी की है, जैसे, निम्नोक्ति में चन्द्रमा के लिए कहा गया है कि वह जगत् का अन्धकार दूर करता है पर अपनी गोद में छायी मलिनता को नहीं हटाता (क्योंकि विज्ञजन दूसरे का ही अर्थ या विपरीतार्थ देखते हैं।)
संसारतमसां स्तोमं हन्ति धावन् कलाधरः।
न तु स्वाङ्के समालग्नं यतो विज्ञाः परार्थिनः।। (२/२१) संस्कृत का निम्न गीत भी उनकी नूतन रचना-सरणि का परिचय देता है -
गर्ज गर्ज वारिवाह तर्ज तर्ज घोरराव भर्ज भर्ज
दीनहृदयमतिशयरवरत रे। व्यासजी की दृष्टि में उनका यह नाटक नायिका या परकीया के विधान से दूर है, और उन्होंने सच्चरितानुष्ठान की दृष्टि से इसकी रचना का समायोजन किया है, उपोद्घात में उनका यह स्पष्टीकरण है
यद्यप्यत्रागी श्रृंगारो रसः, तथापि नैष परकीयां सामान्यनायिकां वा समालम्ब्य प्रवृत्तो न वा गान्धर्वादिविवाहाश्रयः, सम्प्रति हि स्वभावत एव विषयलोलुपचेतसो भवन्ति नवयुवकाः। ते च यथा काव्येषु परकीयाविषयकप्रेमपूरं परिकल्प्य न भवेयू रतिकलुषमनसो न वा विघट्टयेयुधैर्यधुर्यमर्यादाम्, तथा विशिष्यास्मिन् सच्चरितानुष्ठानमेवाशस्यत इति स्वयमेव विभावष्यन्ति भावुकाः। (उपोद्घात) किन्तु व्यासजी के इस विचार को सहमति नहीं दी जा सकती। पुराणों में ऐसे वर्णन आये हैं जहां निषिद्ध क्षेत्र में जाने से पुरुष स्त्री हो गये हैं, पर ऐसी घटनाएं आकस्मिक हैं। यहां दुर्वासा सामवान् स्नातक को, यह जानते हुए कि मेरे मित्र का पुत्र है, स्त्री होने का शाप दें, ऐसा प्रसंग कथानक के लालित्य को विकृत करता है। तथा उसका विवाह भी उसके साथी सुमेधा से ही सम्पन्न हो जाता है-यह कथा-विन्यास नाटक को उदात्त स्वरूप नहीं प्रदान करता। दूसरी ओर इस कथावस्तु के कारण ही यह कृति संस्कृत-नाट्य परम्परा में उल्लेखनीय हो गयी है।
### सुन्दरराज  
सुन्दरराज दक्षिण भारत के थे। इनका जन्म १८४१ ई. में श्रीवैष्णव संप्रदाय के वैखानस कुल में इलत्तुर अग्रहार में हुआ, मृत्यु १६०५ ई. में हुई। ये व्याकरण के पंडित और कवि थे। इनकी रचनायें नाटक और काव्य दोनों विधाओं में हैं, उनसे इनकी प्रतिभा का प्रमाण मिलता है। एट्टियपुरम् और त्रावनकोर के राजाओं के यहां इनका सम्मान था।
नाट्य-साहित्य
ចំថ្ងៃ उनके रचित चार नाटक हैं-स्नुषाविजय, हनुमद्विजय नाटक, वैदर्भीवासुदेव, तथा पद्मिनीपरिणय। इनमें स्नुषाविजय सामाजिक है, समस्या का विषय होने से तथा
वैदर्भीवासुदेव कृष्ण-भक्ति की रचना होने के कारण विशेष लोकप्रिय रहे।
स्नुषा-विजय का अर्थ है पुत्रवधू की जीत । यह एक अंक का रूपक है। इसमें दुराशा नामक सास का अपनी सच्चरित्रा नामक वधू के प्रति घोर दुर्व्यवहार तथा अपनी दुष्ट पुत्री दुर्ललिता के लिए घोर आसक्ति का चित्रण है, जिससे भयानक गृह-कलह उत्पन्न हो जाता है। वधु की सहनशीलता उसके पति की विनम्रता तथा देवर सगण की उदारता से सास को किसी प्रकार शान्त किया जाता है। पुत्री के प्रति अधिक आसक्ति दिखाने वाली पत्नी को पति (पिता) सुशील डण्डा लेकर मारने दौड़ते हैं। पुत्र सुगुण की उदारता से सभी अपने क्रोध से विरत होते हैं। पर इस प्रकार रूपक का कथानक समाज की समस्या को तो उजागर करता है, लेकिन कथा विन्यास का ताना-बाना इतना बेमेल है कि उससे एक आकर्षक नाट्यशिल्प का निर्माण नहीं होता, जो अभिनय या पठन की दृष्टि से हमें अभिभूत कर ले। कथानक में क्या छोड़ देना चाहिए और क्या ग्रहण करने योग्य है, इसकी मर्मज्ञता इस युग के अन्य नाटककारों की तरह सुन्दरराज में भी नहीं है। इसलिए इसको कौतुक-कृति ही कहेंगे। संस्कृत नाट्य साहित्य की सूची में इसे कदाचित् ही प्रवेश मिल सके।
उक्तियों और संवादों में परिवार के चरित्र को रचयिता ने अच्छा उजागर किया है। सास अपने पुत्र से उसकी पत्नी अर्थात् अपनी बहू का परिचय देती है, जिसके ऊपर उसको सन्देह है कि वह इस घर का सारा धन अपने भाई को दे आएगी
तस्याः पिता विदित एव पुराऽतिदुष्टः, माता च दुर्मतिरिति प्रथिता पृथिव्याम् । भ्राता विटोऽथ भगिनी व्यभिचारिणीति
ख्याता न वेत्सि खलु तत्कुलमर्भक! त्वम् ।। (उसका पिता पुराना दुष्ट है यह ख्याति है। माता अपनी दुष्ट बुद्धि के लिए प्रसिद्ध है। भाई विट है, बहन व्यभिचारिणी है। मेरे बालक! क्या तुम अपनी पत्नी के परिवार का यह परिचय नहीं जानते हो ?)
_सास बहू के पूरे कुल को ही दुष्ट, दुर्मति और व्यभिचारी प्रमाणित कर देती है। कथानक में सामान्य घटनाओं के अतिरिक्त किसी मर्मस्पर्शी घटना का स्वरूप नहीं उभरता, जो हृदय पर छा जाये। सास निन्द्राओं के अतिरिक्त ऐसे किसी कृत्य को बहू के प्रति नहीं घटित करती जो हमारी भावनाओं को वेध दे। इसी प्रकार पिता अपनी लालची पुत्री के दुर्गुणों का वर्णन करता है। वह पुत्री सास के द्वारा घर से निकाल दी गयी है और पिता को इस घटना के प्रति कोई चिन्ता नहीं है। वह पुत्री के लोभ पर ही आक्षेप करता है
३७E
आधुनिक संस्कृत साहित्य का इतिहास वसनायेदं वित्तं दातव्यं भूषणायेदम् ।
भाजनकृते ममेदं देयमिति स्वं हरत्यहो दुहिता।। (यह रुपया वस्त्र के लिए, यह आभूषण के लिए देना है, मेरे बर्तनों के लिए इतना चाहिए। अहो! पुत्री इस प्रकार सब कुछ उठा ले जाती है।)
पुत्रीनामा मूषिका जन्मगेहात्।
किंचित् किंचित् वस्तु गूढ हरेत् किम्।। (पुत्री नामक चुहिया अपने जन्मघर से कुछ न कुछ वस्तु छिपाकर ले ही जाती है।) पुत्री के लोभ को लेकर पिता की ऐसी उक्तियां परिहास का आनन्द अवश्य देती हैं, पर दूसरी ओर पिता की मूढ़ता को भी उजागर करती हैं, पुत्री तो उसी की है। इस पर उसे तनिक क्लेश नहीं है। कथावस्तु में ऐसे सन्दर्भ नाटक को हल्का कर देते हैं। और इसे प्रहसन का रूप प्रदान करते हैं। केवल सामाजिक समस्या का विषय होने के कारण नाटक हमारी दृष्टि को चकित करता है।
इनके वैदर्भीवासुदेव नाटक का प्रकाशन १८८८ ई. में कैलाशपुर, तिन्नेवल्ली से हुआ। इस नाटक में रुक्मिणी और कृष्ण के विवाह की पौराणिक कहानी को एक नये रूप में प्रस्तुत किया गया है। यह प्रसिद्धि है कि रुक्मिणी का भाई रुक्म अपनी बहन का विवाह चेदि के प्रसिद्ध राजा शिशुपाल के साथ करना चाहता था। नाटक में कुल चार अंक हैं। नाटककार ने कथा के विस्तार और उसकी विचित्रता के लिए कई परिवर्तन किये हैं- कृष्ण आते हैं तब रंगमंच पर ही रुक्मिणी का आलिंगन करते हैं। सुयोधन कृष्ण का और शिशुपाल भीष्म का छद्मवेश बनाकर रुक्मिणी का विवाह कृष्ण से न होने देने का कुचक्र रचते हैं। विदूषक कृष्ण का वेश बनाकर भाई रुक्मी को धोखा देता है। रुक्मी उसे कृष्ण समझकर बन्दी बनाता है। तब तक कृष्ण रुक्मिणी को लेकर द्वारका पहुंच जाते हैं। इन कल्पनाओं से नाटक की स्वाभाविक कथा विकृत हो गयी है तथा वीरों में अग्रगण्य कृष्ण की उदात्तता पर आंच आती है। कथा में छोटे-मोटे कौतुक के लिए ऐसे परिवर्तन नहीं करने चाहिए। भीष्म भी वहां उस विवाह में पहुंचते हैं। सुयोधन तथा भीष्म का उस घटना-क्रम में उपस्थित होना पौराणिक कथा के विरुद्ध तो है ही, कृष्ण के चरित को भी अपक्रान्त करता है।
नाटक श्रृंगाररस से ओत-प्रोत है। पर नाटककार के अनुसार इसमें श्रृंगार तथा वीर दोनों रसों का सामंजस्य है
देवो यदूनां पतिरेकमक्षिप्रेम्णा सुशीलं सुदृशि प्रहिण्वन् । शोणं रुषान्यद्विमतावलीषु श्रृंगारवीरौ युगपद् भुनक्ति।।
नाट्य-साहित्य
३७६ नाटक में आधुनिक (तत्कालीन) समाज के आचारों का प्रभाव लक्षित होता है।
### शंकरलाल
आशुकवि (शीघ्रकवि) शंकरलाल गुजरात के भारद्वाज गोत्रोत्पन्न गुजराती ब्राह्मण थे। इनका जन्म १८४२ ई. में और मृत्यु १६१८ ई. में हुई। इन्होंने एक दर्जन नाटकों की रचना की है। इनके नाटकों में नायक या ऐसे प्रमुख पात्र प्रतिच्छन्द रूप में उपस्थित होते हैं या प्राकृतिक भावों को प्रतीक रूप में उपस्थित कर उनसे अभिनय का कार्य सम्पादित किया गया है, इसलिए कतिपय विद्वान् इनके नाटकों को छायानाटक कहते हैं। जामनगर के राजा ने इनको शीघ्रकवि की उपाधि देकर सम्मानित किया था, तथा भारतीयशासन ने १८१४ ई. में उनको महामहोपाध्याय की उपाधि से अलंकृत किया था। इनके रचित नाटकों के नाम हैं-सावित्रीचरित, प्रसन्नलोपामुद्र, अनसूयाभ्युदय, ध्रुवाभ्युदय, गोरक्षाभ्युदय, भगवतीभाग्योदय, महेशप्रणयप्रिय, पाञ्चालीचरित, अरुन्धतीविजय, केशवकृपालेशलहरी, कैलाशयात्रा, प्रान्तिमायाभंजन, मेघप्रार्थना, अमरमार्कण्डेय आदि।
शंकरलाल संस्कृत के प्रकाण्ड पंडित थे। दैवयोग से उनको राजा का आश्रय भी प्राप्त था। इस स्थिति ने उन्हें ऐसा उत्साह प्रदान किया कि उन्होंने इतने सारे नाटकों की रचना कर दी। इन नाटकों का कथा-शिल्प अत्यन्त ढुलमुल है। सभी नाटक पौराणिक कथाओं पर आधारित है और लेखक ने किसी भी नाटक में मुख्य कथा की प्रधानता सुरक्षित नहीं रखी है। उसमें कथा-विन्यास का कौशल नहीं है, नाटक की मुख्य कथा की आनुषङ्गिक जो भी कथाएं हैं, उन सबको वह नाटक में उतार देना चाहता है और मुख्य कथा सिकुड़कर एक-दो अंक में रह जाती है, जैसा कि सावित्री-चरित में है, सावित्री अपने पति सत्यवान की रक्षा यम से करती है, इस मुख्य कथा का अवतरण भलीभांति सातवें अंक में ही हो पाता है, और वह भी छायापट इन्द्रजाल द्वारा धर्मराज के सभामण्डप में सावित्री सत्यवान को दिखाया जाता है। पूर्व के अंकों में आनुषङ्गिक कथाओं को अनावश्यक विस्तार दिया गया है। इस प्रकार उनके नाटक पौराणिक कथाओं के संवादात्मक प्रस्तुतीकरण मात्र हैं। इनकी विचित्रता केवल इनका छायानाटकत्व है, जिसमें या तो कथा इन्द्रजाल के शिल्प से प्रस्तुत की जाती है, या पात्र प्रतीक रूप में आते हैं। अमरमार्कण्डेय में
आधिव्याधि, ज्वर, हत्कम्प, राजयक्ष्मा आदि प्रतीक पात्र बनकर आते हैं और संवाद करते हैं। सम्भवतः ऐसे प्रतीक पात्र लोकधर्मी नाट्य परम्परा से आये हैं, यतः लोकधर्मी नाटक लोकबद्ध नहीं हुए हैं अतः उनके ऐसे तथ्यात्मक इतिहास से हम अनभिज्ञ हैं। इसी काल में हिन्दी में कवि भारतेन्दु ने ऐसे प्रतीकपात्रों का बड़ा आर्कषक और नाट्यशिल्प के अनुकूल प्रयोग किया है। उनके 'भारत दुर्दशा' नाटक में अकाल, महामारी, निर्लज्जता, आशा, दुर्दैव, सत्यानाश मौज मदिरा जैसे प्रतीकपात्र रंगमंच पर आते हैं। भारतेन्दु के नाटक में कथा के अनुकूल विन्यास के कारण ये प्रतीक पात्र जीवन्तता उत्पन्न करते हैं। शंकरलाल के नाटकों में ऐसे प्रतीक पात्र की उपयोगिता केवल संवादमात्र में है।
इन्होंने १८८२ ई. में सावित्री चरित नाटक की रचना की थी और अन्तिम नाटक 'अमरमार्कण्डेय' की रचना १६१५ ई. में की गयी। अमरमार्कण्डेय पांच अंकों का नाटक
आधुनिक संस्कृत साहित्य का इतिहास है। इसका कथाशिल्प पूर्व के नाटकों की अपेक्षा बहुत कुछ ठीक है। 'सावित्रीचरित' का कथाशिल्प अत्यन्त शिथिल है, इसे संवादात्मक आख्यान कहना ही अधिक उचित होगा, जिसमें बीच-बीच में लम्बी स्तुति या पद्यों का संबाद रखकर इसको चम्पू का रूप दे दिया है। छह पृष्ठों तक लम्बे संवाद हैं। डा. रामजी उपाध्याय अपने 'आधुनिक संस्कृत नाटक' ग्रन्थ में इसको किरतनिया नाटक कहते हैं-किरतनिया नाटकों की भांति कहीं-कहीं कवि ने देवप्रशंसात्मक स्तुतियों को पिरोया है। शैव्या चतुर्थ अंक में शिव की एक पृष्ठ लम्बी स्तुति करती है। पंचम अंक में १३ श्लोकों का गीत है। जो भी हो संवाद और चम्बू का मिला-जुला रूप इस नाट्य रचना का है, इसकी रचना करते समय कवि की दृष्टि में लोकधर्मी नाटकों (नौटंकियों) का प्रभाव समाया हुआ था। नाटक सात अंकों का है। सातवें अंक में ही मुख्य कथा को दर्शाया गया है वह भी इन्द्रजाल के छायापरदे द्वारा। यदि यमराज, सावित्री और सत्यवान को प्रत्यक्ष रूप से रंगमंच पर दिखाया जाता तो वह ज्यादा प्रभाव उत्पन्न करता। मानवोचित प्रकृति के अभिनय से दर्शक का घटना की उदात्तता के प्रति अपनत्व अधिकाधिक फूट पड़ता है। 'अमरमार्कण्डेय' में ऋषि मार्कण्डेय के जन्म और उनके कृत्य तक चिरायु होने की कहानी को नाटकीय रूप दिया गया है। नाटक में कुल पांच अंक हैं। प्रथम अंक में ऋषि मृकंडु अपनी पत्नी विशालाक्षी के साथ पुत्र कामना से तप द्वारा शिव को प्रसन्न करने के लिए कावेरी नदी के तट पर जाते हैं। द्वितीय अंकों में शिव प्रसन्न हो जाते हैं और वे कैलाश पर्वत से पार्वती के साथ मृकंडु ऋषि को पुत्र का वरदान देने के लिए चलना चाहते हैं, तब तक नारद मुनि वृन्दावन में शरत्पूर्णिमा के दिन कृष्ण और राधा की रासलीला देखने का निमंत्रण शिव के लिए लेकर आ जाते हैं। शिव ने कहा ऐसा सम्भव नहीं है, रासलीला फिर देख लेंगे, पहले हमें ऋषि मृकंडु को पुत्र का वरदान देने के लिए जाना है। नारद ने कहा, भगवन् ऐसा सम्भव नहीं है, क्योंकि बिना आपकी उपस्थिति के वृन्दावन में रासलीला नहीं हो पायेगी, यह कृष्ण की चिट्टी आपके लिए है। पत्र में ऐसा निवेदन देखकर भगवान शिव को अपना निश्चय बदलना पड़ा, तब उन्होंने मृकंडु ऋषि को पुत्र का वरदान नारद के माध्यम से प्रेषित कर दिया और स्वयं पार्वती के साथ रासलीला देखने वृन्दावन पहुंचे। नारद कावेरी नदी के तट पर गये। तीसरे अंक में रासलीला की कथा और अभिनय है। कथा की ऐसी कल्पना वैष्णवों (कृष्णभक्तों) और शैवों (शिव भक्तों) की एकता के लिए है। चौथे अंक में मृकंडु का पुत्र मार्कण्डेय गुरु उपमन्यु से विद्या प्राप्त कर पिता के पास आ जाता है। विशेष बात यह है कि नारद ऋषि दम्पती को पुत्र का वरदान सुना रहे थे तो विशालाक्षी से कहा था कि दीर्घायु और अज्ञ पुत्र चाहती हो या अल्पायु और सर्वज्ञ । विशालाक्षी असमंजस में पड़ गयी तथा उन्होंने अल्पायु सर्वज्ञ पुत्र ही मांगा। और अल्पायु पुत्र को दीर्घायु होने के लिए तपस्या करनी थी। उपमन्यु मार्कण्डेय को कावेरी-तट पर स्थित शिवमन्दिर में शिवमंजरी दीक्षा देते हैं, जिसके जप से वह दीर्घायु हो। एक दिन मार्कण्डेय की माता ने स्वप्न में देखा कि यमदूत उनके पुत्र को लेने आये हैं। वे दोनों दम्पति पुत्र की चिन्ता में शिव मन्दिर की ओर चल पड़े,
नाट्य-साहित्य
३८१ मार्ग में आधि-व्याधि, ज्वर तथा राजयक्ष्मा रोग प्रत्यक्षरूप में मिले और उनसे कहा कि हम तो तुम्हारे पुत्र को लेने आये थे, पर शिव के गणों ने हमें पीट-पीटकर भगा दिया। अब आपका पुत्र चिरायु है, उसे कोई मार नहीं सकता। पांचवे अंक में मार्कण्डेय का शिव मन्दिर में जप तप तथा मृत्यु पर उनकी विजय की कथा का अभिनय है। अन्तिम घटनाचक्र में जब यमराज महिष पर सवार होकर आते हैं और अपना पाश मार्कण्डेय के गले में डाल देते हैं तब मृत्युञ्जय शिव प्रकट होकर यम की छाती पर चरण प्रहार करते हैं। मूर्छित यमराज अपने भैंसे से नीचे गिर पड़ते हैं। मृत्युञ्जय शिव मार्कण्डेय को वरदान मांगने के लिए कहते हैं। बालक मार्कण्डेय ने सर्वप्रथम यमराज को सचेत करने का ही वरदान मांगा। इस प्रकार बालक मार्कण्डेय अपनी उच्चाशयता से ही सबकी कृपा का पात्र बनकर कल्पायु हो गया है। नाटक का कथाशिल्प सब मिलाकर आकर्षक ही है। तीसरे अंक में राधा-कृष्ण की रासलीला का प्रसंग है जो इस कथा के साथ सम्बद्ध कर दिया गया है। उससे दो उद्देश्य सिद्ध होते हैं - पहला तो दर्शकों का मनोरंजन होता है और दूसरी प्रेरणा यह मिलती है कि वैष्णवों तथा शैवों को आपस में लड़ना नहीं चाहिए, क्योंकि कृष्ण स्वयं कहते हैं -
राकाऽराका शरदपि शरच्चन्द्रिकाऽचन्द्रिका सा राधाऽराधा परशिव तवासन्निधौ श्रीपतेर्मे। रासोल्लासः प्रभवति तदा साम्ब शम्भो यदा त्वं
देव्या साधं भवसि शिवया रत्नसिंहासनस्थः।। (२/७) अर्थात् रासलीला का उल्लास आ नहीं सकता, न तो शरच्चन्द्रिका की चांदनीही छा सकती है जब तक पार्वती के साथ शिव यहां आकर रत्नसिंहासन पर बैठकर रासलीला के दर्शक नहीं बनते। विशालाक्षी ने सर्वज्ञ पुत्र का वरदान मांगा, भले ही वह अल्पायु हो। दीर्घायु किन्तु मूर्ख पुत्र उनको नहीं चाहिए था। माता की यह कामना भारतीय संस्कृति का आदर्श है। महाभारत की विदुला ने भी युद्ध से भागकर आये अपने पुत्र से कहा था
अलातं तिन्दुकस्येव मुहूर्तमपि विज्चल । मा तुषाग्निरिवानर्चिधूमायस्व जिजीविषुः।। मा धूमाय ज्वलात्यन्तमाक्रम्य जहि शात्रवान् ।
ज्वल मूर्धन्यमित्राणां मुहूर्तमपि वा क्षणम् ।। (महा.उद्यो .१३३ १४, ३१) भारतीयनाट्यशास्त्र के अनुसार अर्थोपक्षेपकों का विन्यास भी कथा-सन्दर्भ की पूर्ति के लिए नाटककार ने किया है। सम्पूर्ण तीसरे अंक में रास-लीला का अभिनय आश्रयदाता राजा और कृष्णभक्त जनता के अनुकूल मनोरंजन की उपस्थिति है। उसके साथ ही कृष्णभक्ति और शिवभक्ति के प्रति समान आदर प्रकट करना भी सांस्कृतिक एवं धार्मिक दृष्टि है। इस पक्ष की सूक्तियां धार्मिक मान्यता की दृष्टि से माननीय हैं। नारद ने कृष्ण
आधुनिक संस्कृत साहित्य का इतिहास को परांगना का आलिंगन करते देखा, तो असमंजस में पड़ गये। तब पार्वती ने अपनी मुद्रिका उतार कर नारद के हाथ में दी, नारद जब उस मुद्रिका में देखते हैं तो सारा रास-मण्डल केवल राधा और कृष्ण से ही व्याप्त है, दूसरी स्त्री दिखाई ही नहीं पड़ती
राधिका राधिकामन्तरे माधवो माधवं माधवं चान्तरे राधिका। राधिकामाधवाम्यामिदं मण्डलं
व्याप्तमाभाति मे नापरा अङ्गनाः।। श्रीकृष्ण ने भी चारों ओर समस्त दिशाओं को पार्वती और शिव से ही परिव्याप्त देखा
कुंजे कुंजे प्रति तरुतलं सर्वतः पर्वताने तीरे तीरे तरणिदुहितुश्चानुरंगत्तरंगम्। देशे देशे दिशि दिशि पुरः श्रीशिवासंयुतो मे
गंगाधारी स्फुरति जगदानन्दकारी पुरारिः।। __ मनोज्ञ और सरस पदावली के विन्यास में लेखक पटु है। कृष्ण के बिना व्याकुलता का निम्न वर्णन प्रसाद गुणयुक्त ललित पदावली में आकर्षक बन पड़ा है
न गोप्यो न गोपा न गावो न वत्सा न वा राजयस्ता घनानां वनानाम्। खगा नो मृगा नो नगा नो मनोज्ञ
बिना कृष्णचन्द्रं न पश्यामि किंचित् ।। (३/३६) (हाय! अब कृष्ण के न दिखायी पड़ने पर तो गोपियां, न गोप, न गायें, न ही बछड़े, न ही सघन वनों की ये कतारें, न पक्षी, न मृग, न पर्वत कुछ भी अच्छे नहीं लग रहे हैं।)
शंकरलाल के इस नाटक तथा दूसरे नाटकों में भी देवचरित का ही बाहुल्य है, तथा घटनाचक्र आकस्मिक रूप से घटते हैं, अतः इस बात की आशा नहीं की जानी चाहिए कि इन नाटकों में मानव-मन में सुलभ स्वाभाविक क्रिया-व्यापार सुलभ हुए होंगे। ऐसी स्थिति में उन्होंने स्वप्न जैसी घटनाओं की कल्पना कर ली है।
### नारायण शास्त्री  
इस काल के रचनात्मक साहित्य-प्रणेताओं में श्री नारायण शास्त्री का नाम ग्रन्थ संख्या की दृष्टि से सर्वोपरि है। उन्होंने अपने को ६६ रूपों का रचयिता कहा है। इसके अतिरिक्त महाकाव्य, चम्पू, आख्यायिका आदि उनके दूसरे ग्रन्थ हैं। इनका जन्म कुम्भकोणम् में १८६०ई. में हुआ, और मृत्यु १८११ ई. में हुई। इनके पिता और भाई सभी विद्वान थे। इनको स्वयं की उच्चकोटि की विद्वत्ता तथा काव्य-रचनात्मक प्रतिभा
नाट्य-साहित्य
३८३ के सम्मानार्थ कई उपाधियों से अभिनन्दित किया गया था। इनके प्रमुख नाटकों के नाम हैं शशिशारदीय, शूरमयूर, शर्मिष्ठाविजय, कलिविधूनन, महिलाविलास, स्वैराचार, मैथिलीय। इनके अतिरिक्त २० सर्गों का सुन्दरविजयमहाकाव्य, गौरीविलास चम्पू, चिन्तामणि आख्यायिका इनकी दूसरी रचनायें हैं। नारायणशास्त्री संस्कृत के निष्णात पंडित थे। संस्कृत भाषा पर इनका अधिकार था, जिसके फलस्वरूप इन्होंने शताधिक ग्रन्थों की रचना की है। किन्तु ग्रन्थों की यह संख्या गुणवत्ता की द्योतक नहीं है। अनेक पौराणिक कथानकों को काल्पनिक घटनाओं से संयुक्त कर नाटक का स्वरूप खड़ा किया गया है, जिसके दो ही आकर्षण हैं संस्कृत भाषा के संवाद और कथा या घटना की अलौकिकता। कथा के माध्यम से मानव जीवन का उसके मनकी कोई स्वाभाविक अभिव्यक्ति इनकी कृतियों में नहीं पायी जाती। रचनात्मक सृष्टि की विरल प्रतिभा का कोई अंश इनकी कृतियों से प्रकट नहीं होता। पद्य रचना या सामाजिक आनुप्रासिक पदावली संस्कृत भाषा के लिए सामान्य बात है, जिससे ज्ञान या बुद्धि का कौशल प्रकट होता है, पर हृदय को छूने वाली बात ही रचनात्मक सृष्टि होती है, जो इन शताधिक ग्रन्थों में दुर्लभ लगती है।
लगता है कि दक्षिणभारत की संस्कृति नाट्य, संगीत और नृत्य से अतिरिक्त संयुक्त है। उनके लिए नाट्यरचना में संभवतः विनोद का उद्देश्य ही अधिक है, मानव प्रकृति की अभिव्यक्ति गौण है। पौराणिक गाथाओं में मानव प्रकृति की बातें भी सन्निविष्ट हैं, पर अलौकिक सन्दर्भो के साथ, लेकिन जब उन अलौकिक सन्दर्भो को कल्पना से और भी अलौकिक कर दिया जायेगा तब वे सन्दर्भ केवल आश्चर्य और कुछ-कुछ विनोद के ही समायोजन होंगे। ऐसे ही कुछ इन कई नाटककारों के नाटक हैं तथा नारायणशास्त्री के नाटक तो विशेषरूप से इसी ढांचे के हैं। उदाहरण के लिए उनके शूरमयूर नाटक का विश्लेषण किया जा रहा है।
"शूरमयूर' नाटक में कुल ७ अंक हैं। इसका कथानक शिव-पुत्र ओर देव-सेनानी कार्तिकेय (स्कन्द) की वीर कहानी है। इसका प्रकाशन पहली बार ग्रन्थलिपि में १८८८ ई. में हुआ।
कुमार कार्तिकेय की वीरगाथा उनके क्रीडा-विनोद से शुरू होती है, जहां वे सुमेरु पर्वत के शृंग को उखाड़कर उसे गेंद बनाकर खेलते हैं। इन्द्र को जब यह मालूम हुआ तो वे कमार कार्तिकेय को पहचान गये। उनको शिवपत्र कमार की ही प्रतीक्षा थी। उन्होंने कुमार कार्तिकेय से अपनी रक्षा की प्रार्थना की। इन्द्र को तीन मायावी असुरों शूर, तारक और सिंहवका ने पराजित कर दिया था। इन्द्र की कायरता देखकर कार्तिकेय ने देवसेना का सेनापति होना स्वीकार कर लिया। बृहस्पति ने सेनापति पद पर उनका अभिषेक किया। शूर देवों से युद्ध नहीं करना चाहता था, पर तारक देवों से युद्ध करने के हठ में था। अन्ततः तारक ने युद्ध आरम्भ कर दिया। उसने कृत्रिम क्रौंच पर्वत की आड़ लेकर युद्ध प्रारम्भ किया। कुमार ने क्रौंच पर्वत को तोड़ डाला। तारक, सिंहवक्त दोनों मारे जाते हैं। छठे अंक में शूर कुमार से पराजित होकर उनकी शरण में आ जाता है, मयूर बनकर३८५
आधुनिक संस्कृत साहित्य का इतिहास उनका वाहन होने की प्रार्थना करता है तथा चाहता है कि मयूर कुमार के ध्वज पर
अंकित हो
शरणं सुब्रह्मण्यः शरणम्, दो मम व्यपगतो जनता प्रमीता। आस्तां ध्वजे तव शिरो मम कुक्कुटात्मा
यानं भवान्यहमहो तव बर्हिरूपः।। (भगवान् कार्तिकेय मेरे लिए शरण हैं रक्षक हैं, मेरा अभिमान दूर हो गया, जन-बल ध्वस्त हुआ। हे भगवन्! आपके ध्वज में मेरे शिर का चिह्न हो। मैं मयूर होकर आपका वाहन बनूं-यही मेरी इच्छा है) शूर दैत्य के मयूर हो जाने के साथ एक तरह से कथानक यहीं समाप्त हो जाता है। आगे सप्तम अंक की कथा में कुमार को इन्द्र देवसेना अर्पित करते हैं तथा इन्द्राणी शची उनको अनेक प्राभृत (भेंट) प्रदान करती हैं। सप्तम अंक कथा का परिशिष्ट या उपसंहार है। इस प्रकार पूरा कथानक अद्भुत कथाओं से ओत-प्रोत है। घटनाओं को दृश्यांकित करने की अपेक्षा सूच्य बनाकर (सूचनाओं से परिचय देकर) कथा को आगे बढ़ाया गया है।
आधुनिक काल के इन नाटककारों में यह प्रवृत्ति बहुत है और ये (स्वगत) एकोक्तियों से भी नाटक को बोझिल बनाते हैं। ऐसा इसलिए है कि नाट्य-कथा के समुचित विन्यास का कौशल इनकी प्रतिभा में नहीं है। इसीलिए अधिकांश नाटक केवल संवाद मात्र रह गये है। बीच-बीच में नाटककार अपने पाण्डित्य का भी परिचय देने को उत्सुक रहता है। शूरमयूर वीर रस का नाटक है। वीररस के नाटकों के संवाद की उदात्तता यह है कि वे प्रसाद और ओज गुण से संयुक्त हों। यदि वे कठिन शब्दावली से मुक्त हो जायेंगे और उनका अर्थ जटिल हो जायगा तो दर्शक या पाठक का हृदय भाव की अभिव्यक्ति से वंचित रह जायगा। इस नाटक में तारक और स्कन्द के संवाद श्लेष काव्य के उदाहरण हैं। जो तारक कहता है, स्कन्द उसके उत्तर में उसी पद्य को भिन्न अर्थ बोध में श्लेष द्वारा कह देते हैं। यह पाण्डित्य का अनूठापन हो सकता है पर नाटक के संवाद का नहीं।
बीसवीं शती में लिखा गया यह नाटक वर्तमान काल की अवस्था की कोई प्रतीकात्मक अभिव्यक्ति नहीं करता, यह नहीं प्रतीत होता कि इस कथा को नाटकीय रूप देकर मनोरंजन के अतिरिक्त इसका कुछ और भी उद्देश्य है। वीर रस की घटनाएं तो लोकोत्तर हैं ही, दूसरी भी आश्चर्यमयी घटनाओं की सृष्टि इस नाटक में है, जैसे पृथ्वी से सिंहासन का उद्भव। इन्द्र और शची का उच्च देव-मर्यादा के अनुरूप व्यवहार भी इस नाटक में नहीं प्रदर्शित होता, इन्द्र शची को अपनी गोद में बैठा लेता है।
नारायण शास्त्री के अन्य नाटक भी ऐसे ही हैं। उनमें प्रशस्त नाट्यकौशल का अभाव है। इनकी 'शर्मिष्ठा-विजय' नाटिका अपेक्षाकृत प्रशस्त नाट्यकृति है। इसका एक कारण यह भी हो सकता है कि नाटककार को इसमें केवल श्रृंगार भाव का ही विस्तार करना था,
नाट्य-साहित्य
३८५ और पूरी कथा, ययाति के साथ देवयानी के और शर्मिष्ठा के प्रेम-प्रसंग इसी शृंगार-भाव की सृष्टि करते हैं। देवयानी दैत्यों के गुरु शुक्राचार्य की पुत्री है तथा शर्मिष्ठा दैत्यों के अधिपति वृषपर्वा की कन्या है। पण शर्मिष्ठा द्वारा कुएं में गिरायी गयी देवयानी को वन में पहुंचे ययाति नै बाहर निकाला, तब देवयानी ने उनको वरण कर लिया। ययाति ने जब शर्मिष्ठा को देखा तब वह उसके वशीभूत हो गया। शुक्राचार्य ने ययाति को आशीर्वाद दिया। देवयानी को उनकी पत्नी तथा शर्मिष्ठा को सेविका का स्थान प्राप्त हो, यह उनका आदेश था। बात ऐसी हो नहीं पायी। राजा शर्मिष्ठा को ही चाहता रहा। मध्यकाल के राजाओं को लेकर नाटिकाएँ लिखी गयी है, उनमें भी ऐसे चित्र अंकित होते हैं, राजा अपनी चहेती प्रेमिका को पाने के लिए लकछिप कर अनेक उपाय करता है और वह रानी से डरता रहता है। इस नाटिका में भी ऐसे भाव-व्यापार की वास्तविकता का ज्ञान हुआ तब उसने अपने पिता शुक्र से इसकी शिकायत कर दी। शुक्राचार्य ने ययाति को बूढ़ा होने का शाप दे दिया। ययाति उस समय देवलोक से लौट रहा था, रास्ते में उसे बूढ़ा होने का ज्ञान हो गया, वह जीवन से निराश हो चला। शुक्र के ऐसा शाप देने पर देवयानी भी दुःखी हुई थी, क्योंकि इससे उसका सुख भी जाता रहा. तब उसके आग्रह से शक्र ने इस बढापा को विनिमय द्वारा दर करने की अनुमति दे डाली। ययाति के पुत्र पुरु ने पिता को अपनी जवानी देकर उनका बुढ़ापा तीस वर्ष के लिए ले लिया और ययाति ने पुरु को राजसिंहासन सौंप दिया। एक तरह से प्रेम-प्रंसग में शर्मिष्ठा ने ही देवयानी पर विजय प्राप्त की। नाटिका का यही उद्देश्य परिणति प्राप्त करता है। अपने शृंगारभाव और व्यापार के कारण नाटिका आदि से अन्त तक आकर्षक बनी रहती है। इस नाटिका में प्रसंगानुकूल सरस अनुप्रासयुक्त गीतों की रचना हुई है। जैसे -
कालः कालकलातुलामधिगतः कामेन मे क्लाम्यतः कान्तायाश्च न कापि वागिदमिदं कर्णान्तरं प्रापिता। कामं कामकृशः क्रमेण विलयं प्राप्तैव कायोऽप्यसौ
कामिन्याः प्रणयोदयः प्रभवितेत्येवासवः शेरते।। नाटककार की कुछ नूतन सूक्ति-कल्पनायें भी उसकी प्रतिभा का परिचय देती हैं, जैसे सायंकाल में सूर्य के समुद्र के बीच अस्त होने का कारण कवि की दृष्टि में वारुणी (पश्चिम दिक्) का सेवन है
भानुरपि वारुण्यास्सेवातः शिथिलपादसञ्चारः।
रक्तश्च गगनधिया पश्चिमपाथोनिधिञ्च प्रविति ननु।।
### राजराज वर्मा  
केरल के मलयालम भाषी संस्कृत के विद्वान थे और इन्होंने संस्कृत में महाकाव्य, गद्य-प्रबन्ध, गीतकाव्य एवं अन्य रचनायें की हैं। 'गैर्वाणी-विजय' इनका
३८६
आधुनिक संस्कृत साहित्य का इतिहास एकमात्र रूपक है, पर वह इसलिए उल्लेखनीय है कि इसमें लेखक ने वर्तमान की अभिव्यक्ति की है, अंग्रेजी भाषा और साहित्य के अध्ययन के प्रति भारतीय जन आकृष्ट हो रहे थे। अंग्रेजी राजभाषा थी, उसमें प्रवीण होने पर ही राजसेवा में प्रवेश मिल पाता था। अंग्रेजी के इस सम्मान से संस्कृत की उपेक्षा हो रही थी। संस्कृत (देववाणी, गैर्वाणी) की यह उपेक्षा भारतीय मनीषियों की चिन्ता का विषय होना चाहिए। इस चिन्ता की नाटकीय अभिव्यक्ति इस लघुरूपक में हुई है, और इसीलिए यह उल्लेखनीय है। राजराज वर्मा का जन्म १८६६ ई. में और मृत्यु १८१८ में हुई। ये १८६२ में त्रिवेन्द्रम महाविद्यालय में संस्कृत के प्रोफेसर नियुक्त हुए थे। आपकी गहरी आस्था संस्कृत की उन्नति के प्रति थी। गैर्वाणी-विजय का पहला प्रकाशन ग्रन्थ लिपि में कलपदि पालघाट के प्रेस से १८६० ई. में हुआ। यह लघुरूपक है। इसका कथानक इस प्रकार है- एक दिन भारती (सरस्वती) ब्रह्मा के पास पहुंची। बहुत दुःखी होकर निवेदन किया कि मैं अब भारत में ही उपेक्षित हो रही हूँ। हौणी (अंग्रेजी) सभी की स्वामिनी बनाई जा रही है। भारती की दोनों कन्याओं गैर्वाणी (संस्कृत) और हौणी (अंग्रेजी) को ब्रह्माजी ने बुलवाया। दोनों की बातें सुनीं कि विवाद क्या है। गैर्वाणी ने कहा-मैं आदिकाल से वाल्मीकि, कालिदास जैसे कवियों से समादृत हुई हूँ, पर आज निर्वासित हो रही हूँ। हौणी ने सबको मोह लिया है और लक्ष्मी जी हौणी के साथ हैं। हौणी (अंग्रेजी) ने ब्रह्मा से कहा कि मैं तो गैर्वाणी का बहुत आदर करती हूँ पर लोग मुझ पर बहुत आकर्षित हैं, इसके लिए मैं क्या करूँ? गैर्वाणी ने हौणी की धृष्टता और अपने प्रति किये अपराधों का वर्णन किया। पर ब्रह्मा हौणी के विनय से प्रभावित थे। उन्होंने गैर्वाणी से कहा, इसे अपनी छोटी बहन समझकर व्यवहार करो, और सारा भार इसको सौंप दो। तभी गरुड वहां आ गये और उन्होंने केरल के राजा के इस निश्चय को सूचित किया कि राजा ने धर्मशास्त्र में अभिरुचि रखकर गैर्वाणी की पद-प्रतिष्ठा में दुगुनी वृद्धि कर दी है। इस प्रकार गैर्वाणी को प्रस्तुत विवाद में विजय प्राप्त हुई। रूपक की यह भी जोरदार अभिव्यक्ति है कि भारतीय जीवन और आचार (धर्मशास्त्र) को समझने के लिए गैर्वाणी (संस्कृत) के अध्ययन की अनिवार्यता सदैव बनी रहेगी। रूपक में भारती, गैर्वाणी हौणी प्रतीक (छाया) पान के ही रूप में आती हैं। नाटकीय मनोरंजन की दृष्टि से नाटककार ने नारद और दुर्वासा की भी उपस्थिति ब्रह्मा की सभा में दिखा दी है। हौणी जब ब्रह्मा के पास आती है, तब अर्धनग्न वैदेशिक वेषभूषा में है, ब्रह्मा से आते ही गुडमार्निंग कहकर अभिवादन करती है। नारद की यह प्रतिक्रिया है कि यह चाण्डाली कहां से आ गयी। और दुर्वासा उसे वानरी कहते हैं। हौणी दुर्वासा की ओर लक्ष्यकर कहती है कि यह भयानक जानवर मेरे लिए भय पैदा कर रहा है। गैर्वाणी की हौणी के प्रति शिकायतें हैं
कथमिव सहसा समादधेऽहं कलहपदेषु मनागनिष्कृतेषु। प्रतिपदचरितान् कथापराधान् वद कथमेकपदे (नु) विस्मरामि।।
नाट्य-साहित्य
३८७ किं किं न हि करोत्येषा मय्युवेजयितुं जनान् ।
लिङ्गदोषमृषाव्याधि-प्रख्यापनसुदारुणा ।। (२०, २२) (कलह में तिरस्कृत मैं सहसा कुछ भी धैर्य कैसे धारण करूँ ? प्रत्येक कार्यव्यापार में अपराध करती इस अंग्रेजी को एक बार में कैसे भूल जाऊँ। मेरे प्रति लोगों को विरुद्ध करने के लिए यह क्या-क्या नहीं करती, वाक्य प्रयोग के पद-विन्यास में लिंग दोष का झूठा आरोप करने में यह बड़ी कठोर है।)
### परशुराम नारायण पाटणकर  
परशुराम नारायण पाटणकर का जन्म भीमा नदी के तट पर रत्नागिरि (महाराष्ट्र) में हुआ। ये संस्कृत के विद्वान थे और इन्होंने अध्यापक का जीवन व्यतीत किया। समय के अनुकूल इन्होंने "वीरधर्मदर्पण" नामक सफल नाटक की रचना १६०५ ईस्वी में की। इसका प्रकाशन १६०७ ई. में काशी से हुआ।
वीरधर्म-दर्पण की कथा महाभारत-युद्ध से ली गयी है। युद्ध-भूमि में आचार्य द्रोण की चक्रव्यूह रचना तथा उसमें युद्ध करते बालक अभिमन्यु का मारा जाना। अर्जुन को दूसरे दिन जयद्रथ को मारने की प्रतिज्ञा तथा उसे पूरा किया जाना-इस प्रकार दो दिन के युद्ध के वीरभावों से परिपूर्ण गाथा इस नाटक की कथावस्तु है। जयद्रथ को मारने की प्रतिज्ञा अर्जुन ने इसलिए की थी कि वह ही चक्रव्यूह के द्वार का रक्षक बनकर युद्ध कर रहा था, जिसके कारण अभिमन्यु को छोड़कर कोई दूसरा महारथी चक्रव्यूह में प्रवेश न पा सका। जयद्गथ ने एक बार पाण्डवों से अपमानित होने पर शिव की कठोर तपस्या की थी, तपस्या से शिव प्रसन्न हुए थे और उन्होंने अर्जुन को छोड़कर सभी अन्य को विजय करने
का वरदान उसे दे दिया था।
नाटक के कुल सात अंक हैं। चौथे अंक में वर्णित जयद्रथ के सहायक राक्षस शंकुकर्ण का सन्दर्भ महाभारत में नहीं है। यह नाटककार का अपना कल्पित संदर्भ प्रतीत होता है। शंकुकर्ण युद्धभूमि में कृष्ण द्वारा पकड़ा गया, तब उसने क्षमा मांगी, कहा कि जयद्रथ ने मुझे आप लोगों को मारने के लिए नियुक्त किया था, लेकिन अब मैं आपका सेवक हूँ और आप लोगों की सहायता करूंगा। सातवें अंक में अर्जुन ने जब जयद्रथ का सिर बाण से काट दिया तब शंकुकर्ण उसे लेकर उड़ा और उस शिर को जयद्रथ के पिता बृहद्रथ की गोद में गिरा दिया, पिता ने चौंककर उसे जमीन पर फेंक दिया, जिससे पिता का सिर भी सौ टुकड़े हो गया। पिता, पुत्र दोनों की मृत्यु हो गयी। जयद्रथ के पिता ने तपस्या से यह वर प्राप्त किया था कि जो मेरे पुत्र का सिर पृथ्वी पर गिरा देगा, उसके सिर के भी सौ टुकड़े हो जायेंगे। इनका फल कृष्ण के कौशल से उस पिता को ही भोगना पड़ा।
सात अंकों का यह नाटक कथावस्तु और नाट्यशिल्प की दृष्टि से सर्वथा सराहनीय है। पाटणकर ने छात्रों के लिए इस नाटक की रचना की थी, छात्रों को वीरभाव की वैसी ही सात्त्विक शिक्षा देने की सामर्थ्य इस नाटक में है।
३८८
आधुनिक संस्कृत साहित्य का इतिहास प्रस्तावना में यह बात कही गयी है-स्वान्तेवासिप्रीतये यत्नशीलो जग्रन्थैतन्नाटकं सत्प्रयोगम्। इसका अभिनय भी कई बार हुआ। नाटक का आरम्भ भीष्म की शरशय्या के पास दर्शन हेतु गये अर्जुन, सुभद्रा और उनके पुत्र अभिमन्यु से वार्तालाप से होता है। उस वार्तालाप में अभिमन्यु ने अपना विचार प्रकट किया -
वंशस्य कीर्तिमतुलस्य पितुश्च नाम वीरप्रसूत्वमथ मातुरुदायन्मे। प्राणव्ययेन रिपुभिः कृतसंगरस्य भूयात् स्वधर्मचरणे प्रथितोऽधिकारः।। अभिमन्यु के इस विचार पर भीष्म ने इसके क्षत्रियत्व को सराहा
प्राणानापि हानेन धर्मसंरक्षणव्रतम्। पाल्यं हि क्षत्रियश्रेष्ठैर्येन लोको भवेत् सुखी।।
नाटक सातवें अंक में वहां समाप्त होता है जहाँ अर्जुन की प्रतिज्ञा पूरी होती न देखकर कृष्ण अकाल संध्या कर देते हैं। अर्जुन प्रतिज्ञानुसार जलते पावक में प्रवेश करने की तैयारी करने लगते हैं और तब जयद्रथ सेना के व्यूह से निकलकर प्रसन्नता से उनके निकट आ जाता है। वह प्रसन्नता व्यक्त कर ही रहा था कि कृष्ण ने अकाल संध्या को तिरोहित कर दिया। सूर्य दिखाई पड़ने लग गये। अर्जुन ने बाण से जयदथ का सिर काट दिया। 'अरे रे क्षत्रियकुलाधम जाल्म एष आसादितोऽसि । शंकुकर्ण राक्षस ने जयद्रथ के सिर को ले जाकर उसके पिता की गोद में डाला। पिता ने उसे भूमि पर गिरा दिया और उसका सिर शतखंड हो गया। महाभारत की कथा में अर्जुन ही दूसरा बाण चलाकर जयद्रथ के सिर को उसके पिता की गोद में गिराते हैं, यहां नाटककार ने नयी कल्पना प्रस्तुत की है। सांजा जैसा कि कहा गया है कि इस नाटक को अध्यापक गुरु पाटणकर ने छात्रों के लिए प्रणीत किया है, उस दृष्टि से अपने शिष्य के प्रति सदैव स्नेहशील महान द्रोणाचार्य का चरित्र भी अंकित किया है। युद्ध-भूमि में द्रोण और अर्जुन परस्पर प्रतिस्पर्धी हैं, द्रोण ने पृथ्वी को पाण्डवों से रहित करने की प्रतिज्ञा की है। लेकिन जब युद्धभूमि में अर्जुन उनसे मिलते हैं तब वे गुरु अपने शिष्य को स्नेह से भरकर बाहुओं में बांध लेते हैं
योऽयं बिभ्रदरातिपक्षकटकप्राग्भारभूमिं गुरुः कर्तु भूमिमपाण्डवामिव रणे सज्जोऽस्ति सत्यव्रतः। स्नेहोत्कर्षवशाद् विलीन इव मामालिंगितुं स स्वयं
गृष्टिर्वत्समिवावलोक्य रभसादागाति हर्षान्वितः।। या (सत्यप्रतिज्ञ हमारे ये गुरु, जो शत्रुसेना के अग्रभाग में स्थित होकर उसकी रक्षा कर रहे हैं, जिन्होंने भूमि को पाण्डवों से रहित करने की प्रतिज्ञा की है, आश्चर्य है मुझ (अर्जुन) को देखकर प्रसन्नता से स्नेहवश तेजी से वैसे आ रहे हैं जैसे गाय बछड़े की ओर)
३८६
नाट्य-साहित्य उपात्तरणकर्मणे स्फुरणशालि वाह्वोर्युगम् किरीटिपरिरम्भणे भवति कण्टकैरावृतम्। मनोऽपि दधदुग्रतां विनयमस्य दृष्ट्वा मयि
विलीनमिव सर्वधान्यथयति प्रतीपां धियम्।। (युद्ध के लिए जिन दोनों भुजाओं में स्फुरण हो रहा था वे भुजाएं अर्जुन के आलिंगन करने में हर्ष से रोमांचित हो गयीं। इनका जो मन उग्र था, विनय को देखकर मेरे प्रति उसने सारे शत्रुभाव को भुला दिया) वैदर्भी मार्ग और प्रसाद गुण की यह रचना कथावस्तु की स्वाभाविकता से आरम्भ से अन्त तक अपनी प्रभावान्विति बनाये रखती है। अपने सराहनीय नाट्यशिल्प में यह नाटक मध्यकाल के नारायणभट्ट की रचना "वेणीसंहार" से किंचित् भी ऊन नहीं है, केवल एक बात को छोड़कर, कि इसमें नायिका के अभिनय का कोई नारी-पात्र नहीं है। यह नाटक राष्ट्र-प्रेमियों को बहुत पसन्द आया। १६२७ ई. में गोकुलचन्द्र शर्मा ने इसका अच्छा सा अनुवाद जयद्रथ वध नाम से हिन्दी में किया, जिसका प्रकाशन गंगा पुस्तकमाला लखनऊ से हुआ। १६३७ ईस्वी में इस अनूदित नाटक
को संयुक्त प्रान्त आगरा व अवध (वर्तमान उत्तर प्रदेश) की हाईस्कूल परीक्षा के हिन्दी-पाठ्यक्रम में निर्धारित किया गया। आचार्य महावीर प्रसाद द्विवेदी ने सरस्वती पत्रिका में मूल नाटक और उसके अनुवाद 'जयद्रथ वध' की सराहना की थी।
### पंचानन तर्करत्न  
इनका जन्म बंगाल के चौबीस परगना जिलान्तर्गत भाटपाड़ा में ईस्वी सन् १८६६ में हुआ। भाटपाड़ा विद्वानों की जन्मभूमि रही है। पंचानन के पिता विद्वान थे, इन्होंने अपने पिता से व्याकरणशास्त्र की शिक्षा प्राप्त की। तत्पश्चात् अन्य गुरुओं से विविध शास्त्रों का अध्ययन किया। १८८५ ई. से १८३७ ई. तक आप बंगवासी प्रेस में ग्रन्थों के संपादन आदि कार्य करते रहे। उसके बाद काशी में आकर रहने लगे। पंचानन राष्ट्रीय जीवन जीने वाले व्यक्ति थे। संस्कृत शिक्षा और धर्म के प्रति आपकी गाढ़ रुचि रही। इन्होंने अंग्रेजी शासन के अन्मूलन के लिए क्रान्तिकारी पार्टी का गठन किया था जिसका नाम अनुशीलनी था। अलीपुर बम कांड में इनको १६०७ में बन्दी भी बनाया गया था। इन्होंने पार्थाश्वमेध काव्य तथा अमरमंगल, कलंकमोचन नामक दो नाटकों की रचना की है।
अमरमंगल नाटक स्वतन्त्रता की भावना से ओतप्रोत है। यह नाटक उदयपुर के महाराणा प्रतापके पुत्र अमरसिंह के जीवन की घटनाओं पर अधारित है।
नाटक में कुल आठ अंक हैं। नाटक का मुख्य विधेय मुगलों के हाथ से चित्तौड़ दुर्ग को मुक्त करना है, जिसकी परिणति आठवें अंक में होती है।
नाटककार चित्तौड़ के क्षत्रिय राजवंश को, जो बाप्पा रावल का वंशज कहा जाता है, भगवान राम के पुत्र लव का वंशज मानता है। अतः इस राजकुल के प्रति लेखक का हृदय महान आदर-भाव से संभरित है। घटनाओं का संकलन पंचानन ने संभवतः टाड-कृत
३६०
आधुनिक संस्कृत साहित्य का इतिहास "राजस्थान का इतिहास" से किया है। अधिक से अधिक घटनाचक्रों के विनियोजन से नाटक का कलेवर आठ अंकों का हो गया है, कहीं कहीं अनावश्यक विस्तार किया गया है। जो बातें इतिहास में नहीं हैं उनकी कल्पना कथा को बहुत उदात्त नहीं बनाती, जैसे मानसिंह का भगवान् एकलिंग की पूजा के लिए सामग्नी प्रेषित करना और पुरोहित द्वारा उसे अस्वीकार कर देना। आठवें अंक के पूर्व एक अंक के विस्तार जैसा विकभक दिया जाना। यदि सारी कथावस्तु पांच अंको में ही विन्यस्त होती तो अधिक उदात्त बन जाती।
नाटक का आरम्भ वीरा वेश्या और राणा अमरसिंह के अनुराग-प्रसंग से होता है। अमर सिंह आरम्भ से ही विलासी जीवन के थे, महाराणा प्रताप को इसका हार्दिक सन्ताप था। मुगल राज्य द्वारा वीरा वेश्या को भेजकर अमरसिंह को अधिकाधिक विलासी बना देना ही उद्देश्य था। लेकिन देवगति से यह बात उलट भी हो गयी। आगे चलकर वीरा के विचार बदल जाते हैं, वह अमर सिंह के प्रति सम्मान भाव से भर जाती है। यही नहीं, वह उनकी पत्नी बनना चाहती है। दूसरी ओर मानसिंह की योजना यह थी कि अमरसिंह को उकसा कर उनसे चित्तौड़ पर आक्रमण कराया जाये, इस आक्रमण में मुगल सेना से युद्ध करते समय अमर सिंह का पतन निश्चित रूप से हो जायेगा। मानसिंह का एक गुप्तचर समरसिंह कपट योजना से अमर सिंह का सहचर बन जाता है। दूसरे, तीसरे और चौथे अंक में क्रमशः चित्तौड़ पर आक्रमण की योजना कार्यान्वित होती है। वीरा इस रहस्य को जानती थी, अतः वह निरन्तर अमर सिंह को इस प्रयास से विरत रखना चाहती थी। धीरे-धीरे अमरसिंह को समरसिंह के षडयन्त्रों का भान होने लगा।
पांचवें अंक में अमरसिंह की सेना जब भागने लगी तब अमर सिंह की पत्नी ने शस्त्र धारण कर उसका नेतृत्व किया और उसे विजयी बनाया। अपनी पत्नी के युद्धभूमि में पहुंचने की बात अमरसिंह को बाद में ज्ञात हुई। वीरा ने भी चित्तौड़ पर विजय की योजना को कार्यान्वित करने के लिए अपने को भूमिगत कर लिया और तापसी का रूप धारण कर चित्तौड़ पहुंची। उस तापसी के प्रयत्न से हजारों तपस्वी दुर्गापाठ के लिए चित्तौरेश्वरी देवी के पूजा-महोत्सव में बुलाये गये। चित्तौड़ के शासक ने इसी तापसी (वीरा) के कहने से इसकी अनुमति दे दी। दुर्गापाठ के लिए आये सभी तपस्वी योद्धा थे। सातवें और आठवें अंक में युद्ध की घटनायें घटती हैं। चित्तौड़ विजय हो जाती है। इस विजय में वीरा का महत्त्वपूर्ण योगदान रहा है। सागर सिंह जो जहाँगीर की ओर से चित्तौड़ का शासक नियुक्त था अमरसिंह का चाचा लगता था। उसने युद्ध की विजय परिणति पर स्वयमेव चित्तौड़ दुर्ग को अमरसिंह को अर्पित कर दिया। फिर पुरोधा ने वहां अमर का राज्याभिषेक सम्पन्न किया। अमर ने चित्तौरेश्वरी देवी का अर्चन किया, वीरा ने विजयगीत के रूप में चित्तौरेश्वरी देवी की प्रार्थना का गीत गाया।
पंचानन बंगाल के रहने वाले थे। बंगाली रचनाकार अतिशय कल्पना-प्रधान होते हैं, उपन्यासकार तो विशेषरूप से, लेकिन नाटक और दूसरी रचनाओं में भी उनकी कल्पना कम नहीं होती। इस नाटक में भी द्वितीय अंक से पांचवे अंक तक की कहानी केवल दो
नाट्य-साहित्य
३६१ अंकों में हो सकती थी तथा सातवें आठवें अंक की कथा को एक अंक में ही रखा जा सकता था। असम्बद्ध कथान्तर से नाटक का कलेवर बढ़ गया है। वीरा का चरित्र काल्पनिक है, पर उसे पूरे नाटक में विस्तार दिया गया है। अमरसिंह की रानी का युद्धक्षेत्र में जाने का वर्णन भी इतिहास-विरुद्ध है। जहां तक हमें ज्ञात है, चित्तौड़ दुर्ग में सम्भवतः चित्तौरेश्वरी देवी की प्रतिष्ठा नहीं है। इतनी सारी कल्पनाओं के होने पर भी नाटक उत्साह, वीरभाव, मातृभूमि के प्रति भक्ति तथा नारी के स्वच्छ अनुराग की अभिव्यक्ति से ओतप्रोत है, आकर्षक है, यह लेखक के कवित्व का प्रभाव है। नाट्यशिल्प के श्रेष्ठ न होने पर भी अभिनेयता में आकर्षण है।
नारी चरितों का अतिशय उत्कर्ष इस नाटक में है। चित्तौड़ विजय होने पर देवी ने वीरा (वेश्या) से उसका विवाह अमर सिंह से सम्पन्न कराने की बात कही तब वीरा ने जो उत्तर दिया वह उसके प्रकृष्ट प्रेम की अभिव्यक्ति करता है, अर्थात् वह निःस्वार्थ अनुराग रखकर राणा अमर के युद्धोद्योग को सफल बनाने में लगी थी
प्रेम्णः सुखं यैन जनेन लब्ध न तस्य शारीरसुखेऽभिलाषः। सुधारसास्वादनतर्पितायता
न रोचते पंकिलवारिधारा।। राणा अमर सिंह की रानी ने युद्धभूमि में विजय कराकर जब उनसे नगर में जाने की आज्ञा मांगी (यद्यपि यह इतिहास विरुद्ध है) तब अमर अपनी रानी की प्रशस्ति ही गाते हैं
त्वं राजनीतिनिगमे मम शिक्षयित्री शिष्यासि मे रणकलासु कृतश्रमा त्वम्। सर्वापदि स्थिरमतिः सचिवोऽसि मे त्वम्
त्वं गेहिनी सदृशदुःखसुखा सखी च।। राणा अमर सिंह ने अपने सैनिकों के संबोधन में मेवाड़भूमि के उद्धार की जो बात कही है वह समसामयिक स्वतंत्रतान्दोलन की भी अभिव्यक्ति है।
भो भो मेवारवीराः समरमिदमहो युष्मदाक्रोडलीलं याथ क्वेमं विहाय त्रिदशपुरपथं देशरक्षाव्रतं वा। वीक्षवं जन्मभूमि वनपदभरैर्दुसहै: पीड्यमाना
निःशब्दं रोदितीयं मलिनमुखरुची रक्षतैनां सुपुत्राः।। मातृभूमि का दर्शन कितना पुलकित करता है, यह तथ्य राणा अमर की उस उक्ति
३E
आधुनिक संस्कृत साहित्य का इतिहास से प्रकट होता है, जब से वे विजय के उपरान्त चित्तौड़ के निकट पहुंच कर उसे देखते हैं -
अपूर्वेयं सृष्टिस्त्रिभुवनविधातुः सुखमयी
रजःस्पर्शो यस्या वपुषि पुलकं मे जनयति । वैतालिक के गीत भी तात्कालिक स्वतन्त्रता संघर्ष को इतिहास की पृष्ठभूमि में मुखर करते हैं -
जयति जयति देशोद्धारबढेकदृष्टिः,
जयति नृपतिवर्यो हिन्दुसूर्योध्ययशौर्यः।। बाप्पा रावल के वंश की प्रशंसा में कही गयी उक्ति इतिहास-सम्मत है और हमें प्रभावित करती है -
एकः सूर्यो ध्वान्तराशिं निहन्ति व्याघ्रश्चैको हन्ति मेषान् सहस्रम्। विद्वानेको मूर्खलक्षस्य जेता
हन्ति (?) बप्पावश्य एकोऽरिसंघम् ।। पूरा नाटक हिन्दू स्वातन्त्र्य की भावना से ओत-प्रोत है। पंचानन में कवित्व की प्रतिभा का प्रकाश नाट्यप्रतिभा की अपेक्षा अधिक दिखायी पड़ता है। कथावस्तु के संयोजन में वे सुगठित दृष्टि नहीं रखते, उनका विन्यास अनगढ़ है।
इनका 'कलंकमोचन' नाटक राधा-कृष्ण के अनुराग-प्रसंग की अभिव्यक्ति करता है। इसकी रचना स्वतःस्फूर्त नहीं, वरंच विद्वानों के आग्रह से की गयी है। इसके अतिरिक्त इस काल की उल्लेखनीय अन्य नाट्यकृतियां इस प्रकार हैं :
### श्री श्रीनिवास शास्त्री
(कुम्भकोणम्) ने 'सौम्यसोम' नाटक लिखा (१८८८ ई.)। इसमें कवि कालिदास ने कुमारसंभव महाकाव्य की कहानी को नाट्यरूप दिया गया है। दूसरे श्री श्रीनिवास शास्त्री ने, जिनका जन्म कावेरी तट पर सहजपुर में १८५० ई. में हुआ, दण्डी के दशकुमारचरित के तृतीय उच्छ्वास की कथा-उपहार वर्मा के चरित को लेकर 'उपहारवर्मचरित' रूपक की रचना की। इस काल के प्रायः दूसरे नाटककारों ने भी महाभारत, रामायण, भागवतपुराण एवं शिवपुराण के लोकप्रिय सन्दर्भो को लेकर अपनी नाट्यरचनायें लिखी हैं। किसी-किसी ने युगानुरूप कथा-सन्दर्भो में किञ्चित् परिवर्तन भी किया है। वैसे प्रायः इन सभी नाटककारों में मौलिक दृष्टि नहीं है एवं मानव प्रकृति को अभिव्यक्त करने वाले सन्दर्भो की कल्पना का नितान्त अभाव दिखायी पड़ता है। कालिदास के रघुवंश, कुमारसम्भव एवं मेघदूत के कथानकों को लेकर तो बीसवीं शती के अन्तिम
नाट्य-साहित्य
३६३ चरण तक रूपकों की रचना की जाती रही, जैसे संस्कृत के इन नाटककारों के पास और दूसरी पूंजी थी ही नहीं। प्रस्तुत काल में तो ऐसे कथानकों की पुनरावृत्ति रूपक रचना में दिखाई पड़ती है, जैसे महामहोपाध्याय वेंकट रंगनाथ (विजिगापट्टम) ने १८६६ ई. में 'मञ्जुलनैषध' की रचना की, तो महामहोपाध्याय रामावतार शर्मा (छपरा, बिहार) ने 'धीरनैषध' नाटक लिखा। श्रीकालीपद (कोटालिपारा) ने १८१७ में 'नलदमन्तीय' नाटक की रचना प्रस्तुत की। तीनों ही नाटक विदर्भ-कुमारी दमयन्ती और निषध देश के राजा नल के प्रेम-प्रपंच पर आधारित हैं तथा प्रेम-कथा का यह प्रसिद्ध आख्यान महाभारत में वर्णित है।
### कविराज रणेन्द्रनाथ गुप्त
कविराज रणेन्द्रनाथ गुप्त ने १६११ ई. में 'हरिश्चन्द्रचरित' नाटक की रचना की। प्रसिद्ध दानशील राजा हरिश्चन्द्र के उदारचरित पर यह रचना की गयी है। संस्कृत में बहुत पहले 'चण्डकौशिक रूपक क्षेमीश्वर ने लिखा था। यह कहानी राजा हरिश्चन्द्र की है। क्रोधी कौशिक ऋषि विश्वामित्र ने राजा हरिश्चन्द्र का समस्त राज्य दान में ले लिया था। बात यों हुई कि महर्षि कौशिक प्रज्वलित अग्नि में महाविद्याओं का हवन कर रहे थे, महाविद्याएं आर्तनाद कर रही थीं। विघ्नराट् की प्रेरणा से सूकर का आखेट करते राजा हरिश्चन्द्र वहां पहुंच गये, आर्त नाद सुनकर उन्होंने महर्षि पर बाण चलाना चाहा। ऋषि का ध्यान टूट गया। जब राजा से ऋषि ने बाण चलाने का कारण पूछा, तब राजा ने अपने कर्तव्य की जागरूकता दिखाते हुए कहा -
दातव्यं द्विजदीनेभ्यो रक्षितव्या भयातुराः। मन
धर्मनीतिमतं युद्धं कर्तव्यं धरिणीभृताम्। ऋषि ने राजा के आदर्श के अनुसार उसकी पत्नी तथा पुत्र को छोड़कर सारा राज्य दान में ले लिया और एक राजसूय यज्ञ की दक्षिणा के रूप में एक लक्ष मुद्राएं मांग ली। राजा को इस दान के पालन करने में अनेक कष्ट उठाने पड़ते हैं। उसकी रानी शैव्या, पुत्र रोहिताश्व का चरित भी राजा की तरह ही उदात्त है। राजा को श्मशान घाट की नौकरी करनी पड़ती है। पर वह अपने सत्य का पालन कर भगवान का कृपापात्र बनता है। इस चरित पर विरल ही रचनाएं हुई हैं, इसलिए भी यह नाटक उल्लेखनीय है। महर्षि का अमानवीय चरित नाटकीय योजना के अनुकूल नहीं है। यही
हिन्दी में भारतेन्दु हरिश्चन्द्र ने इसी आख्यान को लेकर 'सत्यहरिश्चन्द्र' नाटक सन् १८७४ ई. में लिखा था, जो अभिनय और कथावस्तु -विन्यास की दृष्टि से बहुत अच्छा बन पड़ा था। यह नाटक संस्कृत के 'हरिश्चन्द्रचरित' से पहले की रचना है। इसकी सरलता और सहजता अपनी विशेषता है, किन्तु संस्कृत-नाटक में इस सहजता के दर्शन नहीं होते।
पुरानी कथाओं और आख्यानों को लेकर अनेक रूपक लिखे गये, यह संस्कृत के अध्ययन, लेखन तथा प्रचार के प्रति इस भाषा के प्रबुद्ध मनीषियों तथा नीति की सुरक्षा .३६४
आधुनिक संस्कृत साहित्य का इतिहास पाकर हिन्दू-मानस में अपने धर्म, संस्कृत भाषा और प्राचीन गौरव की यशोगाथाएं गूंज रही थीं। कहने को हम परतंत्र थे, पर मुस्लिम अत्याचार से हमें मुक्ति मिल गयी थी। अभिव्यक्ति की ऐसी स्वतन्त्रातायें हम सब कहना चाहते थे, जैसा कि अतीत में शक्ति की छाया में उदात्त गौरव की गाथायें लिखी जाती थीं, पर आज उनके लिए जमीन छोटी पड़ रही थी, या नहीं थी।
### गोपीनाथ दाधीच
जयपुर के महाकवि गोपीनाथ दाधीच का 'माधवस्वातन्त्र्य' नाटक महान् नाटककार विशाखदत्त के 'मुद्राराक्षस' नाटक की ऐसी ही नकल है, जिसकी अनुकृति के लिए दाधीच के पास उपयुक्त जमीन नहीं है। यह नाटक इसी काल में सन् १८८३ ई. में लिखा गया। दाधीच जी ने 'मुद्राराक्षस' की अनुकृति करते हुए अपने इस 'माधवस्वातन्त्र्य' नाटक में जयपुर स्टेट के राजकुमार माधवसिंह, अमात्य पद के लिए होड़ करने वाले कान्तिचन्द्र तथा फतेहसिंह, अंग्रेजी रेजीडेंट कालफोर्ड, जयपुर से सम्बन्धित खेतड़ी राज्य के सामन्त एवं उनके गुप्तचरों के विविध कूटनीतिक कार्यकलापों और दांव-पेंच की घटनाओं को नाटकीय कथा-विन्यास का रूप दिया है। नाटक का विधेय है कि माधवसिंह सभी की कूटनीतिक चालों से मुक्त होकर जयपुर राज्य की देखभाल करे। यह पूरा कथानक घर की पंचायत जैसा है, इस संकीर्ण कथानक में 'मुद्राराक्षस' की नाटकीयता को अनुकृत करना हास्यास्पद है। "मुद्राराक्षस' की कथा तो वह नाट्यकथा है जिसका राजनीति-रस अपनी संजीवनी वर्षा से हिमालय से समुद्र तक की धरती को सुजला सुफला शस्यश्यामला कर देता है।
### प्रभुनारायण सिंह
इसी काल में सन् १९२० के लगभग काशी नरेश प्रभुनारायण सिंह ने महाभारत के आख्यान अर्जुन के प्रति सुभद्रा के अनुराग तथा तदनन्तर सुभद्रा के हरण को लेकर 'पार्थपाथेय' रूपक की रचना की, जो उल्लेखनीय है। नाटकों के अतिरिक्त रूपक के भेदों-प्रहसन और भाण विधाओं में कई रचनाएं इस काल में प्रणीत हुई। भाण और प्रहसन लोकधर्मी नाटकों की मूल परम्परा में आते हैं। इनका प्रयोजन उन्मुक्त आनन्द है, नाट्यशास्त्र के अनुसार ये शुद्धरूप से विनोद के लिए हैं, अपनी इस विनोदप्रियता के कारण मध्यकाल की राजसभाओं में ये बहुत आदृत हुए हैं। बारहवीं शती में 'लटकमेलकम्' की रचना करने वाला शंखराज कन्नौज राजसभा का कवि था। उसने अपनी इस रचना में समाज और राजसभा से सम्बद्ध उच्च लोगों की खिल्ली उड़ाकर मनोरंजन उत्पन्न किया है। विवेच्य काल में भी अंग्रेजी राज्य की स्थापना के अनन्तर जनभाषा हिन्दी में (भारतेन्दु काल में) प्रहसन और व्यंग्य नाटक बहुत लिखे गये। संस्कृत भाषा के रचनाकारों ने भी भाण तथा प्रहसन लिखे, पर इनकी रचनायें हिन्दी रचनाओं की तरह समय और समाज की अन्तरात्मा को अभिव्यक्त नहीं करतीं। संस्कृत में लिखे इन भाण और प्रहसनों में आती हुई रचना परम्परा की रूढ़ियों का पालन मात्र हैं। इसके दो कारण थे-एक तो यह कि संस्कृत के ये नाटककार प्राचीन आदर्शों से ही रचना के लिए प्रेरित हो रहे थे। इन विधाओं
नाट्य-साहित्य की कुछ उल्लेखनीय कृतियां ये हैं-पंचायुधप्रपंचभाण (त्रिविक्रम), श्रृंगारसुधार्णवभाण (रामचन्द्र कोरड), श्रृंगारदीपकभाण (विज्ञभूरि राघवाचार्य) (अनंगजीवन भाण (कोच्चुणि भूपालक), रसिकभूषणभाण (उदय वर्मा)।
प्रकरण, वीथी, व्यायोग, डिम और ईदामृग-जैसी रूपक की विधाओं में भी रचनाएं की गयीं। इन विधाओं की उल्लेखनीय कृतियां हैं-कौमुदीसुधाकरप्रकरण (चन्द्रकान्त, १८८८ ई.) विजयविक्रमव्यायोग-महाभारत के जयद्रथवध आख्यान पर आधारित है (कविराज सूर्य), त्रिपुरविजयव्यायोग (पद्मनाभ), अक्षयपत्रव्यायोग (दामोदरन् नम्बुदी), मन्मथमथनडिम (रामकवि), मन्दारमालिका वीथी (दामोदरन नम्बुद्री), ईहामृगगीत (कृष्णावधूत पण्डित), घोषयात्राडिम (लक्ष्मणसूरि)। अधर्मविपाक प्रतीक नाटक (अप्पाशास्त्री राशिवडेकर)। 5
पर इन रूपक रचनाओं में घोषयात्रा-डिम राष्ट्रीय विचारों को उज्जीवित करने वाली रचना है। लक्ष्मण सूरि ने इस डिम के माध्यम से पाण्डव युधिष्ठिर के उदात्त चरित को उजागर किया है। पाण्डव अपनी रानी द्रोपदी के साथ द्यूत-पराजय के फलस्वरूप वनवास का जीवन बिता रहे थे। कौरवराज दुर्योधन अपने साथियों कर्ण, शकनि आदि के साथ पाण्डवों का उपहास करने वन में पहुंचता है, दूसरी ओर इन्द्र की प्रेरणा से गन्धर्वराज चित्रसेन दुर्योधन को दण्ड देने वहीं आ जाता है। जैसे ही दुर्योधन ने पाण्डवों के पास पहुंचकर व्यंग्य और उपहास करना चाहा, कि दूसरी ओर से चित्रसेन ने अपने साथियों के साथ उन पर बाणों से प्रहार करना आरम्भ कर दिया। कौरव अपनी पत्नियों के साथ बन्दी बना लिये जाते हैं। स्त्रियों ने सहायता के लिए पुकार मचाई। अर्जुन और भीम उनकी रक्षा करने पहुंच गये, तो देखा कि दृश्य कुछ और ही है। चित्रसेन ने अर्जुन से कहा कि मैंने आपके पिता इन्द्र की आज्ञा से ऐसा किया है। चित्रसेन ने सभी बन्दी कौरवों भीम और अर्जुन को सौंप दिया। वे उन सबको लेकर धर्मराज युधिष्ठिर के पास आये। युधिष्ठिर ने तत्काल सब को मुक्त कर किया और चित्रसेन से कहा कि हम आपस में भले लड़ते हैं। लेकिन दसरे के लिए एक साथ हैं। भाई का अपमान या दण्ड मेरे रहते नहीं होगा। द्रोपदी ने सभी स्त्रियों को बन्धन से छुड़ाया। युधिष्ठिर ने घटना को दूसरे रूप में भी लिया, कहा कि इन्द्र ने यह सब करके हमें अपने भाइयों से मिलने का अवसर दे दिया है। इन्द्र भी मिलन का यह दश्य देखने के लिए वहां आ गये। डिम में कल चार अंक हैं। रंगमंच पर
शस्त्रास्त्रों का प्रयोग डिम के अनुरूप अभिनय को प्रभावी बना देता है।
। अब तक विवेचित ये सभी नाट्यकृतियां प्रणीत होने के साथ-साथ रंगमंच पर भी अभिनीत अवश्य की गयीं हैं। इससे नाटक के रचयिताओं और उनके समाजिकों की अभिनय एवं रंगमंच के प्रति प्रगाढ़ अभिरुचि का पता चलता है। नाटकों का अभिनय प्रायः किसी न किसी देवता (मन्दिर-देवता) के यात्रा महोत्सव में हुआ है।
## (३) १६२० से १६५० ई. तक राष्ट्रीय भावनाओं का जागरण-काल
१६२० ई. के आस-पास देश के स्वतन्त्रता-आंदोलन में प्रमुख रूप से महात्मा गांधी का नेतृत्व जनता को उद्वेलित करता रहा, तथा दूसरी ओर क्रान्तिकारियों द्वारा स्वतंत्रता के लिए किये जाने वाले रोमांचकारी प्रयत्न देश के युवकों में नयी आग जगा रहे थे। १६२५ ई. में काकोरी स्टेशन के पास, जो उत्तर प्रदेश में है, रेलगाड़ी से ले जाते हुए सरकारी खजाने को युवक क्रान्तिकारियों ने लूट लिया था। पूर्वी बंगाल में सूर्यसेन ने यूनियन जैक को जलाकर आजादी का तिरंगा झंडा फहरा दिया था। १६४२ ई. में अगस्त क्रान्ति हुई और आजादी के दीवानों ने गोलियों की परवाह न करके रेल, तार, डाक की व्यवस्था छिन्न-भिन्न कर दी। उत्तर प्रदेश के बलिया जिले के कलक्टरेट पर सात दिनों तक क्रान्तिकारी चित्तू पाण्डेय का शासन रहा। उन्होंने गांधीजी के चित्र से युक्त रुपये का नया सिक्का ढाल दिया। राष्ट्रीय भावनाओं के इस उन्मुक्त जागरण का जोरदार प्रभाव देश की सभी भाषाओं के साहित्य के रचनाकारों पर पड़ा। उनमें हिन्दी, बंगला, मराठी आदि में तो आग उगलने वाली रचनायें की गयीं। संस्कृत यद्यपि बोलचाल की भाषा नहीं थी तो भी संस्कृत का अध्ययन करने वाले बुद्धिजीवी पण्डित राष्ट्रीयता के इस प्रवाह में बिना डूबे नहीं रहे। गांधीजी पर काव्य और नाटक लिखे गये। अन्य राष्ट्रीय चरित भी संस्कृत-साहित्य रचना के लिए आदर्श प्रमाणित हुए।
मा एक यह बात अवश्य देखने में आयी कि मुस्लिम शासन-काल में जिन दृढ़-प्रतिज्ञ वीरों ने अपनी आन-बान के लिए सब कुछ निछावर किया था, संस्कृतभाषा के नाट्यकारों ने उन पर अपनी रचनाएं अवश्य की हैं, पृथ्वीराज, राणाप्रताप, शिवाजी के वीर-चरित को लेकर एक ने नहीं, कई ने अपने नाटक तथा काव्य रचे हैं। १८५७ का प्रथम स्वतन्त्रता-संग्राम तथा उसके बाद होने वाले स्वतंत्रता आंदोलन के कर्णधारों-लोकमान्य तिलक, महात्मा गांधी, सुभाषचन्द्र बोस, जवाहर लाल नेहरू, चन्द्रशेखर आजाद, भगतसिंह,
खुदीराम बोस आदि में से कुछ ही संस्कृत में साहित्य-रचना के विषय बन सके। . १६४७ ई. में स्वतन्त्रता प्राप्ति के पश्चात् अवश्य संस्कृत में इन पर भी साहित्य लिखा गया। इसके दो अलग-अलग कारण थे-एक तो यह था कि संस्कृतभाषी होने के कारण इन रचनाकारों में अपने आर्यधर्म के रक्षकों के प्रति अगाध आस्था थी, अभी एक-डेढ़ शती पूर्व तक मुस्लिम शासकों की धर्मान्धता से जो पीड़ा समय-समय पर हिन्दुओं को सहन करनी पड़ी है, उनके देव-स्थानों को अपवित्र किया गया है, वह अभी बहुत अतीत नहीं हुआ था। अंग्रेजी राज्य से एक नयी बात हुई कि धर्म की स्वतन्त्रता में अब कोई बाधा नहीं रही। अतः मुस्लिम शासकों की तुलना में अंग्रेज शासक और उनका राज्य धार्मिक जनता की दृष्टि में अच्छे थे। ऐसे वातावरण में हिन्दू धर्म के रक्षक उन वीर चरितों का गुणगान कवियों और नाट्यकारों को अभीष्ट था। दूसरा कारण था-इतिहास और अपनी परम्परा की विस्मृति, जिसके चलते संस्कृतभाषा के रचनाकार ब्रिटिश-परतन्त्रता के विरोध में राष्ट्रीय रचनाओं का संकल्प बहुत पीछे ले सके। जो लोग संस्कृत में रचना कर रहे थे, कदाचित कुछ एक को ही भारत में अंग्रेजी राज्य की स्थापना का कूटनीतिक कुचक्र और बलात किये गये लूटमार का इतिहास ज्ञात हो। अब सब के सामने अंग्रेजी राज्य के
नाट्य-साहित्य
३७ सुप्रबन्ध का नक्शा था। लेकिन १E२० ई. के बाद जो राष्ट्रीय जागरण हुआ उसने संस्कृत भाषा के अध्येताओं और रचनाकारों को बहुत कुछ प्रबुद्ध किया। महात्मा गांधी पर काव्य तथा नाटक की रचना इसका प्रमाण है। झांसी की रानी लक्ष्मीबाई के वीर चरित पर भी इस अवधि में काव्य-रचना हुई। इस अवधि में लिखे गये नाटक तथा काव्य पहले की अपेक्षा अधिक लोकप्रिय हुए। संस्कृत की परीक्षाओं के पाठ्यक्रम में भी ये पड़ाये जाने लगे। इस युग में रचित नाटकों में अपेक्षाकृत विचारों और भावों की प्रौढ़ता है। नाटक की शैली
और शिल्प, प्रस्तावना आदि परम्परागत ही है। जिले
वा इस अवधि के प्रमुख नाटककार हैं - हरिदास सिद्धान्त वागीश, मूलशंकर माणिकलाल, मथुराप्रसाद दीक्षित, जीव न्यायतीर्थ, वेंकटराम राघवन् । विस्तृत परिचय इस प्रकार है
### हरिदास सिद्धान्तवागीश
इनमें नाटककार और कवि दोनों हैं। इनका जन्म बंगाल के फरीदपुर जिले में कोटालपाड़ा-अनशिया ग्राम में १८७६ ई. में हुआ। आप विद्वान और साहित्य की रचनात्मक प्रतिभा से सम्पन्न थे। १६६१ ई. में इनका स्वर्गवास हुआ। आपने एक दर्जन से अधिक काव्य एवं नाटकों की रचना की है। यद्यपि १५ वर्ष की अवस्था से ही इन्होंने साहित्य-सर्जन आरम्भ कर दिया था, और २० वर्ष की अवस्था तक २ नाटक
और २ काव्यों का प्रणयन कर लिया था, तो भी आपकी उदात्त कृतियां १६२० के अनन्तर ही प्रणीत हुई। इनमें अन्य कृतियां और दो नाटक हैं :
(9) मिवारप्रताप तथा (२) शिवाजीचरित। मिवारप्रताप महाराणा प्रताप के वीरचरित पर आधृत है। इसकी रचना १६४४ ई. में हुई। 'शिवाजीचरित' में छत्रपति शिवाजी के संघर्षों तथा उनके द्वारा महाराष्ट्र राज्य की स्थापना की कथा है। इसको कवि ने १९४५ ई. में रचा। दोनों ही नाटक नव जागरण की राष्ट्रीय भावनाओं से ओत-प्रोत हैं। नाटककार का भावावेश चरम सीमा पर है। शिवाजीचरित की प्रस्तावना में कहा गया है - कि देश प्रेम की आग जलाने के लिए इस नाटक का अभिनय किया जा रहा है -येन साम्प्रतं सर्व एव स्वाधीनतां कामयते, वयं च तदुद्दीपनमेव कञ्चित् प्रबन्थमभिनेतुमभिप्रेमः।
और सूत्रधार का परिपार्श्वक रंगपीठ पर पताका के रूप में तिरंगा झंडा लेकर प्रवेश करता है। तिरंगा झंडा राष्ट्रीय कांग्रेस का ध्वज है। बाद में इसके बीच में चरखा के स्थान पर अशोक चक्र को स्थान देकर इसे ही हमारा राष्ट्रध्वज स्वीकार किया गया। इसी भावना से प्रेरित होकर इन्होंने बहुत पहले १८१७ ई. में "बंगीय-प्रताप" नाटक की रचना की थी, जिसमें बंगाल के यशोर राज्य के राजकुमार प्रताप के वीर चरित और हिन्दुत्व-प्रेम की यशोगाथा है। इसकी रचना का काव्य पक्ष तो उदात्त है, लेकिन नाटकीय शिल्प और कथा-विन्यास सभी शिथिल हैं। नाटक की कहानी अकबर और जहांगीर के काल (सतरहवीं शती ई.) की है।
यद्यपि तीनों नाटक राष्ट्रीय नवजागरण की प्रेरणा का प्रमाण देते हैं, पर इनमें हिन्दुत्व अभिमान की बात मुखर होकर सामने आती है, जो संस्कृत भाषा के बुद्धिजीवी की
३६E
आधुनिक संस्कृत साहित्य का इतिहास सहज मनोवृत्ति थी। इनके सभी नाटक रंगमंच पर अभिनीत रहे, इनकी प्रशंसा हुई और पुरस्कृत हुए।
सममिवारप्रताप की कथा छह अंकों में विभाजित है। नाटक का आरम्भ (प्रथम अंक) अकबर के सेनापति मानसिंह के उदयपुर आगमन से होता है, जिसमें मानसिंह के स्वागत में राणाप्रताप या उनके पुत्र अमर ने उनके साथ भोजन न कर उनका तिरस्कार किया। मानसिंह अपमानित होकर दिल्ली लौटा, जिसके फलस्वरूप मुगलसेना ने राणा प्रताप से युद्ध की तैयारी की। इसकी प्रतिक्रिया तीसरे अंक में प्रकट की गयी है, जहां दिल्ली लौटकर मानसिंह अपने अपमान की बात बादशाह अकबर से कहता है। अकबर के पुत्र सलीम (सलेम) भावी जहांगीर के नेतृत्व में एक लाख मुगल सेना ने राणा प्रताप को दण्डित करने के लिए आक्रमण किया। चौथे अंक में राणा प्रताप की राजपूत सेना ने हल्दीघाटी के मैदान में मुगल सेना का सामना किया, हारजीत तो किसी के पक्ष में नहीं हुई, लेकिन राणा प्रताप को अपनी रक्षा की दृष्टि से युद्धभूमि से हट जाना पड़ा। ठीक उसी समय उनके भाई शक्ति सिंह के हृदय में भाई के प्रति अगाध स्नेह उमड़ पड़ा, अब तक शक्तिसिंह मुगल-सेना के साथ था। लेकिन भाई द्वारा सम्मान की रक्षा हेतु युद्ध में यह पराक्रम देखकर उसने अपने को धिक्कारा, वह आगे भाई की रक्षा के लिए बढ़ा, जो दो मुगल सैनिक राणा प्रताप का पीछा कर रहे थे, उनको रास्ते में तलवार के घाट उतार दिया। दोनों भाई गले मिले। इसी समय राणा प्रताप का चेतक अश्च जो युद्ध से थक चुका था, मूर्छित होकर गिर पड़ा और उसकी मृत्यु हो गयी। राणा प्रताप का हृदय उसके प्रति संवेदना से भर उठा। इस प्रकार इस नाटक का चौथा अंक समूची कथावस्तु का हृदय है। इसमें भातृप्रेम राष्ट्रप्रेम के साथ एकाकार हो गया। कथा के इन सन्दर्भो में नाटक का दूसरा अंक, जिसमें मुगलोद्यान में मीना बाजार (महिला मेला) का वर्णन है, मेल नहीं रखता। इस महिला मेला में बीकानेर के पृथ्वीराज की रानी कमला को बुलाया गया था, कमला के प्रति अकबर की दृष्टि ठीक नहीं थी, कमला ने अपनी कटार निकाल ली और उद्यानपालिका को आतंकित कर उद्यान से घर चली गयी। दूसरे अंक की यह कथा अकबर के चरित्र को धूमिल करती है, मुख्य कथा के साथ इनका सम्बन्ध कम ही है, पर नाट्यकार ने पृथ्वीराज की रानी कमला द्वारा मुगलोद्यान में हिन्दुत्व गौरव की याद कराकर तथा राणा प्रताप में विधर्मियों में विजय किये जाने की आशा बांधकर इस मुगलोद्यान मेला को मुख्यकथा के साथ संयुक्त किया है। इस संयोजन को उक्ति विन्यास कहा जा सकता है। रानी कमला की हार्दिक कामना है
एक: स्फुलिंगो ग्रसते महावनं रुद्रः किलैको धुनुते जगज्जनान्। एको मरुत् पातयते च पादपान
एकः प्रतापोऽपि तपेद् विधर्मिणः।। पांचवे अंक में राणा प्रताप के वनवासी जीवन और उसकी कठिनाइयों का वर्णन है,
नाट्य-साहित्य जिसमें उनको अपनी कन्या के लिए घास की रोटी पकानी पड़ी और उसे भी वनविलाव उठा ले गया। इस पर उन्होंने अकबर को सन्धि पत्र लिखा। छठे अंक में अकबर ने वह सन्धि-पत्र अपने दरबारी (हृदय से राणाप्रताप के पक्षघर) पृथ्वीराज को दिखाया और उनसे उसका उत्तर लिखवाया। पृथ्वीराज ने कुछ ऐसा लिखा, जिससे राणा प्रताप को अपने किये संघर्ष के महान् गौरव का बोध हुआ और वे पुनः अपने देश की स्वतंत्रता के संघर्ष में संलग्न हो गये। उनके पुराने खजांची भामाशाह ने उन्हें ले आकर विपुल धन दिया, जिससे खाद्य सामग्री इकट्ठा कर राणा प्रताप ने पुनः सेना का संगठन किया। देवीदुर्ग पर आक्रमण करके उसे विजित किया गया, दुर्ग में रहने वाले शाहबाज को बन्दी बना लिया गया, भागते हुए मुगल सैनिकों ने दुर्ग में आग लगा दी। भीलों ने उसे खाई (परिखा) के जल से बुझा दिया। अन्ततः राणा प्रताप विजयी हुए।
पूरा कथा-विन्यास बहुत कुछ इतिहास सम्मत ही है। राणा प्रताप के साथ भीलों के सहयोग का वर्णन यथार्थ स्थिति का चित्रण है। नाट्य मंच और अभिनय की दृष्टि से अकबर, मानसिंह और शक्तिसिंह की लम्बी एकोक्तियों (स्वगत कथनों) को उचित नहीं कहा जा सकता। नाटक में पात्रों की संख्या ५० के लगभग है। दूसरे अंक में केवल दो ही पात्र उद्यानपालिका और पृथ्वीराज की पत्नी कमला आते हैं। यह सब नाट्य संयोजन की चूक है। लेकिन इतना सब होने पर भी कथावस्तु का विन्यास नाट्यदृष्टि से इतना सहज बन गया है कि वह अन्य दोषों को आवृत किये हुए है। एक तरह से देश-प्रेम ही नाटक का विधेय है और वह देश भारत, हिन्दुस्थान है -
हिन्दुस्थाने यवनवसतिर्नोचिता भारतेऽस्मिन नीहारौघस्थितिरिव शरद्व्योम्नि नक्षत्रदीप्ते। तस्मादस्मान्निजनिजधिया यात यूयं स्वदेशान
अस्रस्रोतः स्रवतु न खलु च्छिन्नभिन्नाच्छरीरात् ।। (अर्थात् इस भारत हिन्दुस्थान में यवनों की बस्ती होना उचित नहीं है जैसे नक्षत्र दीप्त शरद् ऋतु के आकाश में कुहासा के बादल छाना अच्छा नहीं लगता। इसलिए तुम सब अपनी-अपनी बुद्धि से विचारपूर्वक अपने देशों को लौट जाओ। व्यर्थ के युद्ध में शरीर के आघातों से रक्त का गिरना ठीक नहीं है।)
_'शिवाजीचरित' दस अंकों का नाटक है। इसकी रचना १६४५ ई. में हुई। इस नाटक का भी विधेय वही है जो मिवारप्रताप नाटक का रहा। स्वयं नाटककार ने इस नाटक को मिवारप्रताप नाट्यकृति का छोटा भाई, अनुज कहा है। दोनों नाटकों में देश में अपनी स्वतन्त्रता की प्राप्ति ही परम लक्ष्य है। दोनों ही नाटकों के महान चरित राणा प्रताप और शिवाजी स्वतंत्रता प्राप्ति के संघर्ष के लिए अपना जीवन समर्पित किये हुए थे। दोनों भारतीय इतिहास के देदीप्यमान अध्याय हैं। ऐसे प्रखर चरित के कारण नाटक की कथावस्तु अपने आप उजागर होती रहती है, अब यह बात रचनाकार पर निर्भर है कि वह कितनी
४००
आधुनिक संस्कृत साहित्य का इतिहास सीमा तक अपनी कथा में नायक के प्रखर प्रकाश को संचित कर सका है। इन दोनों राष्ट्र-चरितों पर कइयों ने नाटक की रचना की है, पर हरिदास की नाट्यरचना की सफलता अपेक्षाकृत अधिक है। हरिदास की इन दोनों नाट्यकृतियों में भी मिवारप्रताप
अधिक सफल नाट्यकृति है।
'शिवाजीचरित' दस अंकों का नाटक है। इसका बड़ा दोष इसकी कथावस्तु का लम्बा कथाविस्तार है। नाटक के प्रथम अंक का आरंभ शिवाजी के विद्यार्थी जीवन से होता है जिसमें वे अपने साथी गोविन्द्र के साथ हिन्दुओं के गौरव की रक्षा और उनके उद्धार की योजना बनाते हैं। द्वितीय अंक में तोरण दुर्ग की विजय, तृतीय अंक में बीजापुर के सुल्तान नादिर द्वारा शिवाजी के पिता साहनाथ की कैद, चौथे अंक में शिवाजी द्वारा सेनापति अफज़ल खां का वध, पांचवें अंक में नादिरशाह शिवाजी के ऊपर दमन के कुचक्र चलाता है, छठे अंक में शिवाजी सायस्ता खान की सेना को परास्त करते हैं, इसके अनन्तर विष्कम्मंक में मुगल साम्राज्य के सेनापति जयसिह का दक्षिण प्रयाण और शिवाजी से सन्धिकर उनको छत्रपति की उपाधि देना। संधि के अनुसार सातवें अंक में शिवाजी का दिल्ली प्रस्थान, दिल्ली दरबार में शिवाजी का अपमान, उनको बन्दी बनाया जाना। आठवें अंक में शिवाजी का बन्दीगृह में बीमारी का बहाना तथा मिठाई की टोकरी में बैठकर बन्दीगृह से निकल जाना। शिवाजी को पकड़ने के लिए औरंगजेब की सेना का पीछा करना, जयसिंह के पुत्र मान सिंह का शिवाजी से आत्म समर्पण का प्रस्ताव, शिवाजी द्वारा उनको मुंहतोड़ उत्तर । दसवें अंक में शिवाजी का राज्याभिषेक, स्वामी रामदास का शिवाजी को
आशीर्वाद-तापं हर च्छत्रमिव प्रजानाम्।
यह लम्बी कथा नाटक को महानाटक का रूप देती है। पर इससे अभिनय की सहजता बिखर जाती है। पहले अंक के विद्यार्थी शिवाजी दसवें अंक में छत्रपति के रूप में कैसे दिखाये जा सकते हैं, एक ही दिन के एक ही मंच के अभिनय में पात्र की अवस्था का परिवर्तन दर्शक का असमंजस का विषय बनता है। रामलीला, जो कई दिन चलती है, उसमें भी राम की अवस्था प्रायः लीला के आयोजक एकरूप ही रखते हैं, अलबत्ता दरदर्शन के लम्बे सीरियलों में पात्र की बदली हुई उम्र का दिखाया जाना कथा की अनुकूलता के साथ स्वाभाविक बन जाता है। दस अंक के उक्त नाटक में यह स्वाभाविकता संभव नहीं होगी। इतिहास सम्बन्धी मूलें भी नाटककार ने की हैं, यह इतिहास की अनभिज्ञता के कारण ही हैं। शिवाजी जब दिल्ली आये तब उनके साथ जयसिंह नहीं थे, मिठाई की टोकरी से निकलने के बाद शिवाजी और पुत्र सम्भाजी शिर घुटाकर साधू वेष में प्रयाग, वाराणसी से होकर दक्षिण को लोटै थे। जयसिंह के किसी पुत्र मर्दान सिंह ने उनका पीछा नहीं किया था, वरंच जब औरंगजेब ने उनको बन्दी बना लिया तब जयसिंह के पुत्र रामसिंह को अपने पिता के कलंकित होने का भारी डर लगा, क्योंकि शिवाजी सन्धि के निमित्त आये थे और यहां उनके साथ धोखा किया गया। ऐसी परिस्थिति में रामसिंह ने स्वतः शिवाजी और उनके पुत्र को बन्दीगृह से मिठाई की टोकरी में बैठाकर निकाले जाने का व्यूह रचा था। तब
नाट्य-साहित्य
४०१ साधूवेश में पहले पूरब जाकर फिर दक्षिण की ओर प्रस्थान कर छह महीने की अवधि में शिवाजी अपनी राजधानी रायगढ़ पहुंचे थे।
इन ऐतिहासिक भूलों तथा कथावस्तु के काल के लम्बे विस्तार के रहते हुए भी नाटक अपनी नाटकीयता और अभिनय पक्ष में उदात्त है। मंच पर पात्र-योजना की साधारण भूल अवश्य हो सकती है। नाटक में शिवाजी के उत्साही, दृढ़संकल्पी, भय-विहीन, दुर्थर्ष वीर-चरित का अंकन भली भांति हो सका है। उनके सामने आने वाली बाधाओं का भी चित्रण कर उनके समग्र वीर-चरित को मूर्तिमान करने में नाटककार को सफलता मिली है। जयसिंह से की गयी वार्ता के अनुसार शिवाजी को दिल्ली जाकर औरंगजेब से बात करनी थी, शिवाजी दिल्ली जाने को तैयार हो गये-यह जानकर उनके साथियों ने दिल्ली जाने से रोका, साथियों को आशंका थी कि बादशाह शिवाजी को दिल्ली जाने पर बन्दी बना लेगा। साथियों की आशंका पर शिवाजी ने निर्भय हो उनको आश्वस्त किया -
तेजस्विनं कौशलिनं महाधियं शूरं तथा को नु रुणद्धि हन्तु वा। महान
आहन्यमानोऽग्निकणो हि तेजसा प्रवर्धते संचरतेऽन्यवस्तु वा।। (जो तेजस्वी है, कौशल से युक्त है, बुद्धिमान और वीर है, उसको कौन बन्दी बना सकता है अथवा मारता है। अग्निकण पर यदि आघात किया जाता है तो वह अपने तेज से और भी प्रज्वलित होता है अथवा दूसरी वस्तु में छिटक कर उसे जलाने लगता है।) 'विराजसरोजिनी' हरिदास की दूसरी नाट्यकृति है, इसकी रचना उन्होंने युवावस्था में १८६६ ईस्वी में की थी। यह शृंगार रस से पूर्ण नाटिका है।
### मूलशंकर माणिकलाल याज्ञिक  
इनका जन्म गुजरात प्रान्त में खेड़ा जिला के नडियाद गांव में ३१ जनवरी १८८६ ई. में हुआ और मृत्यु १३ नवम्बर १६६५ में। इनकी उच्च शिक्षा बड़ौदा में हुई थी और वहीं संस्कृत कालेज के प्रिंसिपल के पद पर कार्य करते हुए ये सेवानिवृत्त हुए। सेवा-निवृत्त होने के अनन्तर अपने गांव नडियाद में ही रहे। एक
सयाज्ञिक जी कवि और नाटककार थे। इन्होंने राष्ट्रीय भावना से प्रेरित होकर संस्कृत में साहित्य का प्रणयन किया। काव्य से अतिरिक्त तीन नाटकों की रचना की है - (१) प्रताप-विजय (१६२६ ई.) (२) संयोगितास्वयंवर (१६२७ ई.) तथा (३) छत्रपतिसाम्राज्यम् (१६२६ ई.) । याज्ञिक जी ने भलीभांति अपने समय के इतिहास ग्रन्थों का अध्ययन कर
अपने नाटक लिखे हैं। नाटकों में इतिहास की रक्षा करने के लिए वे प्रयत्नशील रहे हैं। यह बात अवश्य है कि उनके समय तक राणा प्रताप और शिवाजी के सम्बन्ध में इतिहास की पूरी छानबीन नहीं हो पायी थी। जहां तक नाटक-रचना की बात है, याज्ञिक जी कथावस्तु के विन्यास में पटु नहीं हैं, उन्होंने कथा के मार्मिक सन्दर्भो को पहचाना नहीं है, नाटक के शास्त्रीय लक्षणों का पालन अवश्य किया है, अभिनेयता (नाटकीयता) की दृष्टिः से भी ये नाटक प्रभावशाली नहीं हैं।
कागज
आधुनिक संस्कृत साहित्य का इतिहास में प्रतापविजय नौ अंकों का नाटक है। नाटक का आरम्भ (प्रथम अंक) अकबर के सेनापति मानसिंह के उदयपुर नगरागमन से होता है, जहां वे राणा प्रताप के अतिथि बनते हैं और राणा प्रताप या उनके पुत्र अमर के अपने साथ भोजन न करने से बिना भोजन किये ही रुष्ट होकर चले जाते हैं। आगे दूसरे और तीसरे अंक में हल्दीघाटी-युद्ध की कथा है। चौथे अंक में अकबर की भेदनीति का निरूपण है। पांचवें अंक में कथावस्तु विन्यास की पताका स्थानीय एक नयी कथा का सन्दर्भ जुड़ता है, यह कथा है राणा प्रताप के पुत्र अमर का बीकानेर के राजा पृथ्वीराज की राजकुमारी बहन से प्रणय-सम्बन्ध, जो आगे चलकर विवाह के रूप में परिणत हो जाता है और नाटक के आठवें अंक में राणा प्रताप को पौत्र-जन्म का शुभ संवाद मिलता है। पृथ्वीराज अकबर की अधीनता स्वीकार करने वाले उसके दरबारी राजा थे, पर वे राणा प्रताप को राजपूतों की शान मानते थे और उन पर गर्व करते थे। छठे अंक में प्रताप के संधि पत्र को उन्होंने झूठा बताया। यवन-सेना ने उस पर्वत और वन को घेरना आरम्भ किया जिसमें रहकर राणा प्रताप अपना सैन्य संचालन कर रहे थे तथा अकबर के विरुद्ध युद्ध का बिगुल बजाया था। नवम अंक में राणा प्रताप सेना की सहायता से समृद्ध होकर अपने दुर्गों को विजय कर लेते हैं, विजयमहोत्सव का समापन होता है। दिल्ली से भी उनको तुरुष्कमुद्राङ्कित सन्धि-पत्र मिलता है और उनको अपने राज्य की स्वतन्त्रता मिल जाती है छ निगई न
तमा नि प्रौढप्रतापपरिवर्थितवंशकीर्तिः * 5 कामं प्रशास्तु निरुपद्रवमात्मचक्रम् ।
नाटक की कथावस्तु का विन्यास बहुत लम्बा हो गया है। इसमें पताका-प्रकरी के रूप में कुमार अमर का प्रणय-प्रसंग, विवाह, राजाज्ञा के न मानने पर प्रजापीडन और राणा प्रताप के वनवासी जीवन में महारानी का वन की प्रकृति की प्रशंसा और वन्यजीवन के सन्तोष आदि की बातें, नाटक के विधेय के विपरीत अभिलक्षित होती हैं और यह कथा-प्रबन्ध महाकाव्य का प्रबन्ध बन जाता है जो नाटकीय दृष्टि से उचित नहीं है । नाटक के वस्तु-गठन, वर्णन और पात्रों के घटनाक्रमों में राणा प्रताप के लिए स्वातन्त्र्य संघर्ष की उपज्वल दीप्ति होनी चाहिए थी, उसका अभाव है। राणा प्रताप के वनवासी जीवन में उनकी महारानी द्वारा प्रकृति के आनन्दात्मक जीवन की यह सराहना उचित नहीं प्रतीत होती । भिनाश घनविरूढफलाचितपादपं मधुरनिर्झरवारिपरिस्रवम्।
F- द्विजततेविरुतैश्च निनादितं ब्रजति नन्दनतां गिरिकाननम् ।। कि (अर्थात् इस पर्वत-वन में फलों से लदी वृक्षों की सघन कतारें हैं, निर्झरों का मीठा जल प्रवाहित हो रहा है, पक्षियों के समूह अपने कलरव से वन को भर रहे हैं, सब प्रकार से यह गिरि-कानन आनन्द का जनक इन्द्र का नन्दन वन है।) यह संवाद ऐसा लग रहा है जैसे पिता द्वारा वनवास दिये गये राम की पत्नी सीता के वचन हों, जो राम के साथ
नाट्य-साहित्य
४०३ वन में भी अपने को सुखी मान रही हैं। स्वतंत्रता की आग में प्रदीप्त राणा प्रताप की महारानी को गिरिकानन का आनन्दात्मक-बोध स्वभाव के विरुद्ध है। यह वर्णन करते समय याज्ञिक के सामने वनवासी राम की सीता हैं।
संयोगिता-स्वयंवर' सात अंकों का नाटक है, इसमें कन्नौज नरेश जयचन्द्र के राजसूय यज्ञ तथा दिल्ली-सम्राट् पृथ्वीराज चौहान के साथ उनके संघर्ष की कहानी है, जिसके बीच मुख्य कहानी है जयचन्द्र की राजकुमारी संयोगिता का पृथ्वीराज के प्रति प्रणय रखकर मन से अपने आप समर्पित हो जाना, राजभवन से उसका निष्कासन, गंगातट के भवन में निवास, पृथ्वीराज का इस प्रणय निवेदन का समाचार पाकर चन्द के साथ आना
और जयचन्द्र की सेना को पराजित करते हुए गौरवपूर्णक संयोगिता को लेकर दिल्ली चले जाना। जयचन्द्र ने राजसूय यज्ञ के साथ संयोगिता के स्वयंवर का समारम्भ किया था और उसमें पृथ्वीराज को निमंत्रण नहीं दिया था। यह सारी कथा भारतीय नाट्य रचना की मुख्य प्रवृत्तियों के अनुकूल है अर्थात् इसमें किसी कुमारी के प्रबल प्रणय का आख्यान है जो संघर्षों तथा बाधाओं के साथ अनुकूल परिणति प्राप्त करता है। इससे नाट्य-शिल्प में याज्ञिक जी को अपेक्षाकृत सफलता मिली है। एक दो चमत्कृत संदर्भ भी इस नाटक को रोचक बनाते हैं। कवि चन्द के साथ पृथ्वीराज उसका परिचारक बनकर (अपने को छिपाकर) जयचन्द्र की सभा में उपस्थित होते हैं। जयचन्द्र को सन्देह होता है, वे पृथ्वीराज की परिचारिका कर्णाटी को, जो किसी कारण दिल्ली छोड़कर कन्नौज चली आयी है, बुलाते हैं, उससे चुपचाप पहचान कराना चाहते हैं कि क्या कवि चन्द के साथ यह पृथ्वीराज चौहान है ? कवि चन्द के वाकूचातुर्य-पूर्वक दिये गये संकेत से कर्णाटी मुख का अवगुंठन करके भी हटा लेती है और पृथ्वीराज की पहचान नहीं हो पाती। (कथा का यह संदर्भ कवि चन्द के पृथ्वीराज रासो से लिया गया है।) इस प्रसंग में कवि के छन्द मननीय हैं। जयचन्द्र ने कवि चन्द के परिचारक (पृथ्वीराज) को देखा, तो उसे विस्मय हुआ, उसने तत्काल अनुभव किया कि यह परिचारक कैसे हो सकता है -
आजानुबाहुदृढमांसलबाहुशाली सन्तप्तदीप्तनयनोऽपि मनोऽभिरामः। एवं स्वमित्रपरिचायकतां गतोऽपि
स्वाभाविकी न स पुनः प्रभुतां जहाति।। (अर्थात्, यह पृथ्वीराज ही हो सकता है, जो आजानुबाहु है, भुजाएं दृढ़ मांसल हैं, इसकी चमकती आंखें अमर्ष से भरी हैं तो भी मन को मोहित कर रहा है, इसप्रकार अपने मित्र की परिचायकता में होकर भी अपने स्वाभाविक प्रताप से युक्त है)। वीरागंना परिचारिका कर्णाटी ने राजसभा में प्रवेश किया, तो पृथ्वीराज को देखकर मुख पर अवगुंठन करने लगी, जयचन्द्र को स्पष्ट संदेह होने लगा, कवि चन्द ने कर्णाटी को अपने गूढ वचन से संकेत कर सावधान किया, उसने तत्काल अवगुंठन हटा लिया और पहले अवगुंठन का कारण बताती हुई कहती हैआधुनिक संस्कृत साहित्य का इतिहास मित्रं विलोक्य पुरतो मम पूर्वभर्तु स्तस्यादरात् सपदि संवृतमाननं मे। एकः पुमान् स पृथिवीपतिरेव यस्माद्
रात्रिर्यथा दिनकरात् समुपैमि लज्जाम् ।। (अर्थात् अपने पूर्वस्वामी के मित्र कवि चन्द को देखकर उनके प्रति आदरभाव से मैंने मुख ढंक लिया था, क्योंकि पृथ्वी के सम्राट् (पृथ्वीराज) ही वह एक पुरुष हैं जिनसे मैं लज्जा करती हूँ, जैसे सूर्य से रात्रि लजा जाती है। ऐसे कई दूसरे छन्द भी याज्ञिक जी की कवि-प्रतिभा के साक्षी हैं। इन्होंने संगीतयुक्त गीतों का तीनों नाटकों में यथास्थान सत्रिवेश किया है, किन्तु उनका औचित्य केवल संयोगिता स्वयंवर में ही फलता है। एक गीत की कुछ पंक्तियां हैं, विरह में नायिका गा रही है
टिक्व नु मम विहरसि मानसहंस!
घन इव सततं वर्षति नयनम्, स्फुटयति तडिदिव रतिरिह हृदयम् । विरहविलुलितां परमाकुलितां
प्रियमुखनिरतामिव तव दयिताम्। (मेरे मानसहंस! तुम कहां घूम रहे हो। मेरे नयन बादल की तरह बरस रहे हैं। तुम्हारे प्रति अनुराग मेरे हृदय को बिजली के समान चीर रहा है। तुम्हारे विरह में मैं छिन्न-भिन्न हूँ, परम व्याकुल हूँ, तुम्हारे मुख दर्शन के लिए टकटकी लगाये हूँ, इस दयिता की रक्षा करो।) संस्कृत के (विशेषतः कालिदास के) श्रेष्ठ नाटकों के अनुरूप भाव-निबन्धन किये जाने का अनुकरण भी याज्ञिक ने किया है। नीचे के छन्द में जब संयोगिता पृथ्वीराज के साथ सदा के लिए दिल्ली जा रही है, अपने सहचर वृक्ष, लता, पक्षियों से जाने की अनुमति मांगी है, छन्द में इस भाव का निबन्धन, 'अभिज्ञान-शाकुन्तलम्' के चौघे अंक में शकुन्तला की विदाई के समय कण्व ऋषि द्वारा वन के वृक्षों से शकुन्तला को जाने की अनुमति दिये जाने के भाव की छाया प्रतीत होती है
रम्या मे वनवासबन्धुतरवो नानालतालिंगिताः स्निग्धे में शुकसारिके च दयितालापे नितान्तं रते। वीणे मे मधुरस्वरानुरणनानन्दोमिमालावहे
यास्यन्ती पतिमन्दिरं निजसखीं सर्वेऽनुजानन्तु माम् ।। (अनेक प्रकार की लताओं से आलिंगित वनवास काल के बन्धु हे वृक्षो, तथा हे स्नेहभरे तोता और सारिका! जो प्रेम के आलाप सदा सुनाया करते हैं, हे मेरी वीणे! जो तुम मधुर स्वरों का अनुरणन कर आनन्द-लहरियों की माला रच देती हो, तुम्हारी यह अपनी सखी पति के भवन जा रही है, तुम मुझको जाने की अनुमति प्रदान करो।)
नाट्य-साहित्य
४०५ याज्ञिक जी ने 'छत्रपतिसाम्राज्यम्' की रचना महानाटक के रूप में की है। इसमें १० अंक हैं। इसमें महाराष्ट्र राज्य के संस्थापक इतिहास प्रसिद्ध वीर शिरोमणि शिवाजी के चरित की उज्ज्वल गाथा है। सम्भवतः इसमें शिवाजी के जीवन के उत्कर्ष के पन्द्रह वर्षों की घटनाएं हैं, जिनमें हिन्दूराज्य की स्थापना का महान् संकल्प मूर्तिमान होता है। नाटक की समाप्ति (दशम अंक) शिवाजी के राज्याभिषेक से होती है, नाटक का यही (विधेय) लक्ष्य था। यह घटना सन् १६७५ की है। नाटक का आरम्भ (प्रथम अंक) हिन्दू साम्राज्य की स्थापना के संकल्प तथा तोरण दुर्ग-विजय से होता है। बीच के अंकों में शिवाजी के शौर्यपूर्ण अन्य कार्यों का कथा-विन्यास है। इस कथा-विन्यास में नाटककार ने प्रायः सभी ऐतिहासिक घटनाओं को समाविष्ट करना चाहा है, समाविष्ट करने का अर्थ है उनको दृश्य रूप में उपस्थित किया जाय। कौन सी घटनाएं सूच्य हों और कौन सी दृश्य हों इस प्रकार से नाट्यविवेक से संयुक्त कथा-चातुर्य इस नाटक में नहीं दिखायी देता। हम शिवाजी का इतिहास तो जान लेते हैं पर उनका शौर्य, साहस और कूटनीति हमारे प्रत्यक्ष नहीं होते। हृदय को अभिभूत करने वाली घटनाएं नाटककार से इसलिए छूट गयीं, क्योंकि वह ऐतिहासिक घटनाओं की सूची बनाने में तल्लीन हो गया था। एक-एक घटना पर एक-एक अंक की रचना की गयी है, जैसे तोरण विजय, जीर्ण मन्दिर के खोदने से धन की प्राप्ति, भवानी कृपाण की उपलब्धि, राजमाची दुर्ग की विजय, गुरु रामदास द्वारा युवकों को व्यायाम की शिक्षा, अफज़ल खान का बघनख द्वारा वध, शिवाजी और उनके साथियों द्वारा बराती बनकर मुगल सेना को परास्त करना, जयसिंह से सन्धि वार्ता, औरंगजेब द्वारा आगरा में बन्दी बनाया जाना, टोकरी में छिपाकर बाहर निकाला जाना, दुर्ग-विजय, राज्याभिषेक। किसी-किसी अंक में दो-दो घटनाएं समाहित हैं। पर घटनाओं का दृश्य ही नाटक नहीं है, घटना के धरातल पर पात्रों की चित्तवृत्तियों, प्रतिक्रियाओं का चंचल तीव्र प्रवाह संवादों और कार्यों में प्रवाहित होकर नाटक को मूर्त रूप प्रदान करता है। ऐसे स्थलों का अनुसन्धान कर लेना ही कथा-विन्यास का चातुर्य है, नाटककार की सफलता है। वह याज्ञिक जी में नहीं है। उन्होंने ऐतिहासिक घटनाओं को केवल संवादात्मक रूप दे दिया है। कथा प्रदीप्त कहां है उस स्थल को पहचानकर नाटकीय दृश्यों में उपस्थित करने पर नाटक चमत्कृत हो उठता है। शिवाजी के शौर्य के ऐसे तीन विशिष्ट स्थल हैं-(१) अफजलखान का वध (२)
औरंगजेब की राजसभा में मनसबदारों की कुर्सी पर शिवाजी द्वारा बैठना अस्वीकार करना (३) औरंगजेब के बन्दीगृह से निकलकर संन्यासी वेश में काशी, गया होते हुए रायगढ़ (राजधानी) लौटना। इन घटनाओं में पहली और तीसरी को दृश्य का विषय बनाया ही नहीं गया। द्वितीय घटना को आठवें अंक में दिखाया गया है, पर प्रस्तुति बिल्कुल प्रभावहीन है। इस प्रसंग में शिवाजी के विषय में औरंगजेब से रामसिंह का निम्न कथन राजव्यवहार की अनभिज्ञता जाहिर करता है
रामसिंह-(अपवार्य) अपरिचितजनसम्मर्दः केवलं नदत्ययं धर्मपीडितो वनशार्दूलः। रामसिंह (अलग एकान्त में) जनसमूह से घबड़ाकर घाम से पीड़ित वन का यह सिंह
४०६
आधुनिक संस्कृत साहित्य का इतिहास केवल गरज रहा है। ऐसा कहना इतिहास के विरुद्ध है, क्योंकि शिवाजी के प्रति रामसिंह की ऊँची सम्मान-भावना है और रामसिंह के प्रयत्न से ही शिवाजी बन्दीगृह से निकल पाये थे।
नाटककार का प्रयत्न 'मुद्राराक्षस' की कोटि में कूटनीति की नाट्यरचना का था, पर यह ऐतिहासिक घटनाओं की सूचना-मात्र है। संस्कृत के उन महान् नाटककारों के भावों को अपनी भाषा में पेशल बनाकर प्रस्तुत करने का प्रयत्न भी कर रहा है, पर ऐसे छायानुवाद मात्र लगते हैं, जैसे -
क्षेत्रेऽपि सीरोत्कषणावकल्पिते उप्त्वा सुबीजानि समृद्धभूमौ ।
समुद्गतेष्वेव नवाङ्कुरेषु क्षेत्री समुत्पश्यति शस्यसंपदम् ।। (चतुर्थ अंक में यह शिवाजी-शिवराज की उक्ति है। खेत को भली भांति जोतकर उस समृद्ध भूमि में बीज बोकर किसान उनके अंकुरों के उगने पर भविष्य में अन्न की महती उपज होने का विश्वास रखता है।) यह पद्य निम्न पद्य का, जो 'मुद्राराक्षस' नाटक की प्रस्तावना में आया है, छायानुवाद जैसा है -
चीयते बालिशास्यापि सत्क्षेत्रपतिता कृषिः।
न शालेः स्तम्बकरिता वस्तुर्गुणमपेक्षते।। सातवें अंक के विष्कम्भक में मुगलसेना के अध्यक्ष अपनी बातों में बीती हुई घटनाओं की सूचना देते हैं, जिन घटनाओं में शिवाजी का शौर्य देखकर औरंगजेब को शिवाजी के दमन हेतु महाराज जयसिंह को भेजना पड़ा था, वस्तुतः इन बातों की सूचना के लिए विष्कम्भक की आवश्यकता नहीं थी, इनका विवरण आगे जगन्नाथ पन्त और शिवाजी (शिवराज) के संवाद में सहज रूप से ले आया जा सकता था।
- पद्यों की रचना में अनुप्रासयुक्त पदावली तथा नादध्वनि भी है, किन्तु भावों में प्रासंगिक गम्भीरता का अभाव है। जयसिंह की सेना की ओर जाते हुए शिवाजी (शिवराज) से दूत जगन्नाथ पंत कहते हैं -
वक्रा इमे तरुलतास्तबकैः सुगुप्ता निम्नोन्नता विकटशाबलशैलमार्गाः।
आयाससाध्यकुटिलाक्रमपाटवेशनः
शिक्षाविशेषमसमं वितरन्ति साक्षात् (७६) (तरुलता के कुंजों से ढके, घासों से भरे ऊँचे-नीचे टेढ़े, विकट पर्वत के ये रास्ते प्रयत्न करने पर साध्य हो जाते हैं और पार किये जा सकते हैं। ये प्रत्यक्ष रूप से हमें यह शिक्षा देते हैं कि उपाय द्वारा शत्रु को जीता जा सकता है। शिवाजी ने पर्वतों की इस विकटता का ही साहाय्य लेकर ही मुगलसेना के छक्के छुड़ाये हैं, दूत द्वारा उनको इसकी सलाह बचकानापन है। इस उक्ति में एक दोष और है, टेढ़े-मेढ़े विकट पर्वत शत्रु से युद्ध
नाट्य-साहित्य
४००
करने में शिवाजी के सहायक हैं, पर इस उक्ति में शत्रु स्थानीय हो गये हैं। जैसे पर्वतों को पार किया जा सकता है वैसे ही इनके समान शत्रुओं को परास्त कर सकते हैं।) नाटक का आरम्भ नान्दीपाठ कथावस्तु की प्रासंगिकता को भलीभांति चरितार्थ करता है
उत्तुंगं सुरनिम्नगावलयितं नानामृगैः संकुलं संक्रामन्मृगयु तं हिमवतः श्रृंगान्तरं श्रृंगतः। सानन्दं विजयाय सत्त्वविजितो दिव्यं निजानं दिशन्
युष्मानेष पिनाकपाणिरवताल्लीलाकिरातः शिवः।। (खिलवाड़ में किरातवेषधारी हाथ में पिनाक धनुष लिये यह भगवान् शिव आप लोगों की रक्षा करें, जो शिव हिमालय के एक शिखर से दूसरे ऊँचे शिखर को आखेट की खोज में तेजी से पार करते हुए, जहां गंगाजी कंकण के समान वृत्ताकार प्रवाहित हैं तथा जो शिखर अनेक वन्य पशुओं से भरे हैं, अर्जुन के पराक्रम से प्रसन्न होकर उनको आनन्द पूर्वक अपना दिव्य पाशुपत अस्त्र प्रदान कर रहे हैं।)
इस युग के राष्ट्रीय जागरण के अनुरूप नाटक की यह कथावस्तु एक महान नायक की चरित-गाथा है अतः नाट्यशिल्प के अभावों के रहते हुए भी नाटक की चर्चा संस्कृत-जगत् में बहुत हुई।
### मथुराप्रसाद दीक्षित (महामहोपाध्याय)  
इनका जन्म १८७८ ई. में उत्तर प्रदेश में हरदोई जिले के भगवन्तनगर में हुआ। आप संस्कृत के विद्वान थे। देश में चल रहे राष्ट्रीय आन्दोलन के विचारों का आप पर व्यापक प्रभाव पड़ा था। वैसे आपने शास्त्रीय तथा धार्मिक विषयों पर कई ग्रन्थ लिखे हैं पर आपकी प्रतिभा का परिस्फुरण आपकी नाट्यरचनाओं में हुआ, जो किसी न किसी रूप में राष्ट्रीय आन्दोलन के भावों की अभिव्यक्ति है। हिन्दी के वीरगाथा काल के महाप्रबन्ध पृथ्वीराजरासो के सम्पादन का श्रेय भी आपको है। आपकी प्रकाशित नाट्य-रचनाएं ये हैं -वीरप्रताप, गान्धीविजय, शंकरविजय, भारतविजय, वीरपृथ्वीराज, भक्तसुदर्शन, भूभारोद्धरण। कुछ नाटक अप्रकाशित हैं। इन नाटकों में वीरप्रताप और गान्धीविजय विषय की दृष्टि से उत्कृष्ट कृति हैं। वीरप्रताप सात अंकों का नाटक है। मेवाड़केशरी महाराणा प्रताप के स्वातन्त्र्य-प्रेम को अनेक ने लिखा है, पर संस्कृत में भी लिखे कई नाटकों की चर्चा हुई है। उसी क्रम में कुछ कम अधिक दीक्षित जी का वीरप्रताप नाटक भी है, इतिहास की वही प्रसिद्ध कथा है। दृष्टि सबकी अपनी-अपनी है। वीरप्रताप में नाटककार ने हिन्दुत्वाभिमान की अभिव्यक्ति की है, क्षत्रियों तथा भावी युवकों का आह्वान भारत की तात्कालिक परतंत्रता के उन्मूलन के लिए किया है, नाटक के आरम्भ में ही सूत्रधार की प्रस्तावना है
इदानीं भारतदेशे हीनदीनदशापनानां वीराणां शौर्य-साहस-सहिष्णुतागुणानाम् उद्योतनाय परकाष्ठामापत्तिं भजमानानां पौर्वकाकालिक-क्षत्रियाणां शौर्यधैर्याधभिनयेन भाविनवयुवकेषु तत्तद्गुणसम्पादनाय...।
आधुनिक संस्कृत साहित्य का इतिहास (इस समय भारतदेश में हीनदीन दशा में पड़े वीरों के शौर्य, साहस, सहिष्णुता गुणों को उद्दीप्त करने के लिए विपत्ति में होने पर भी पूर्वकाल के क्षत्रियों में जो शौर्य धैर्य रहा है उसके अभिनय के द्वारा भावी पीढ़ी के नवयुवकों में उन-उन गुणों की जागृति के लिए...)
नाट्यशिल्प और कथावस्तु-विन्यास की दृष्टि से नाटक शिथिल है। एकोक्तियाँ और एक ही अंक में असम्बद्ध दृश्यों की अवतारणा अभिनय तथा उसके प्रभाव को प्रायः कम कर देती हैं। राणा प्रताप और अकबर दोनों ऐतिहासिक चरित हैं, पर नाटककार अपने अनुसार जैसा चाहता है उनका वैसा संवाद प्रस्तुत कर देता है जो इतिहास-भावना से संगति नहीं करता। रचनाकार का यह आसन्नलेखकत्व संस्कृत के दूसरे कवियों-नाटककारों में भी है, दीक्षितजी में अधिक है। 'गान्धीविजय' दो अंकों का नाटक है और पूर्णतया राष्ट्रीय भावनाओं से ओतप्रोत है। अंक दृश्यों में विभाजित हैं। पहले अंक में अफ्रीका की और दूसरे अंक में भारत की घटनाओं का चित्रण है। भारतीय सेठ अब्दुल्ला के बुलाने से उसके मुकदमें की पैरवी में गान्धीजी भारत से अफ्रीका गये, परन्तु वहां पर अंग्रेज़ों का अत्याचार और भारतीयों का अपमान देखकर उसके निराकरण में आन्दोलन शुरू कर दिया। अपने आन्दोलन में सफल होकर भारत लौटे। भारत में बिहार के चम्पारन जिले में नील की खेती में गोरों की मनमानी के विरुद्ध आन्दोलन खड़ा किया, गान्धीजी के संकल्प के अनुसार विदेशी वस्त्रों की होली जलाकर स्वदेशी का प्रचार किया गया। चरखा चलाकर हाथ से वस्त्र बुनने का उद्योग शुरू हुआ। __जलियावाला बाग के दमन की घटना, गांधीजी का नमक कानून तोड़ना, गान्धी-इरविन समझौता, 'अंग्रेजों, भारत छोड़ो' का अगस्त आन्दोलन, आजाद हिन्दसेना के सैनिकों का मुकदमा-ये सभी घटनाएं दूसरे अंक के भिन्न-भिन्न दृश्यों में हैं। अन्तिम दृश्य में लार्ड माउण्ट बेटन, जवाहरलाल नेहरू, जिन्ना और बलदेव सिंह आते हैं, उनके परामर्श की बातें होती हैं तथा पाकिस्तान के विभाजन के साथ भारत स्वतंत्र होता है। इस तरह से इस नाटक में युवकों को अपने राष्ट्रीय जागरण का दिग्दर्शन कराया गया है। नाटक के पात्र है - बाल गंगाधर तिलक, मदन मोहन मालवीय, महात्मा गांधी, जवाहरलाल नेहरू, राजेन्द्र प्रसाद, सरदार पटेल, भूलाभाई, इरविन, माउण्टबेटन आदि। नाटक की रचना के समय इनमें अनेक पात्र जीवित रहे हैं। इस नाटक में संस्कृतनाट्य-परम्परा का अनुकरण कर दीक्षितजी ने प्राकृत के स्थान पर हिन्दी का प्रयोग किया है। कथावस्तु के विश्रृंखल होने पर भी नाटक रुचिकर है, क्योंकि उसके विविध दृश्यों में राष्ट्रीय जागरण का एक ही भावसूत्र अनुस्यूत है।
'भारतविजय' नाटक भी राष्ट्रीय स्वातन्त्र्य भावना की कथा प्रस्तुत करता है। इसमें सात अंक हैं। इसकी रचना १६३७ ई. में हुई, जिसमें यह दिखाया गया कि अंग्रेज़ों ने भारत का शासन गांधी को सौंप दिया और भारत छोड़ कर चले गये। नाटककार का यह भावसत्य दस वर्ष बाद १६४७ ई. में प्रत्यक्ष होकर ही रहा। उसी समय इसका अभिनय
४०E
नाट्य-साहित्य सोलन (शिमला के निकट) की राजसभा में हुआ था। ब्रिटिश सरकार ने इस नाटक को जब्त कर लिया था। १६४७ ई. की स्वतंत्रता के पश्चात् पुनः इसका प्रकाशन हुआ। वस्तुतः इस नाटक की कहानी महाकाव्य का प्रबन्ध है, इस रूप में उसका औचित्य नहीं है पर राष्ट्रीय भावना की दिव्य अभिव्यक्ति चाहे नाटक हो, चाहे महाकाव्य, या और कोई विधा हो, सभी प्रकार के अनौचित्य को तिरोहित कर देती है। और यह नाटक इस अनौचित्य के साथ भी प्रभावी एवं आकर्षक है। इस नाटक में १७५७ ई. से लेकर १९४७ ई. तक की उन-उन घटनाओं का समावेश किया गया है, जिनमें अंग्रेज़ों के अत्याचार तथा कूटनीति की कहानी और भारतीयों के स्वतंत्रता-संग्राम के विविध आयाम, शौर्य तथा बलिदान की गाथा है। नाटक की कथा प्लासी के युद्ध (१७५७ ई.) से आरम्भ होती है, १८५७ की सैनिक क्रांति, कांग्रेस की स्थापना, बालगंगाधर तिलक का नेतृत्व आदि विविध घटना-चक्रों के साथ अन्त में महात्मा गांधी के नेतृत्व में असहयोग आन्दोलन द्वारा भारत स्वतंत्र हो जाता है। इस प्रकार इस कथा में अनेक नाटक हैं, भारतविजय नाटकों का महाप्रबन्ध है।
। दीक्षित जी के दूसरे अन्य नाटकों में 'शंकरविजय' आदि शंकराचार्य के जीवन तथा कार्यों पर आधारित छह अंकों का नाटक है। इसमें मीमांसक मंडन मिश्र से उनके शास्त्रार्थ
और विजय की कथा है। 'वीरपृथ्वीराज' नाटक १६४० ई. में लिखा गया। इसमें दिल्ली-सम्राट् पृथ्वीराज चौहान की पूरी जीवन गाथा है। चौहान द्वारा मुहम्मद गोरी को पराजित किया जाना, जयचन्द से विरोध, संयोगिता स्वयंवर, जयचन्द्र द्वारा मुहम्मद गोरी को निमंत्रण, युद्ध में चौहान की पराजय, बन्दी बनाया जाना, चन्द्रबरदाई को गौर नगर जाकर बन्दी पृथ्वीराज से मिलकर कूट उक्ति से गोरी से बदला चुकाना-आदि जातीय स्वाभिमान से पूर्ण गाथा नाटक की कथावस्तु है, जातीय स्वाभिमान के उल्लास में नाटककार ने सभी दृश्यों तथा अनेक संवादों का समावेश करना चाहा है, रंगमंच पर हत्या भी दिखायी है। नाट्यशिल्प की चिन्ता न करके उसने अपनी इच्छित कहानी को रूपायित करना चाहा है। भक्तसुदर्शन छह अंकों का नाटक है। इसमें अयोध्या के राजा ध्रुवसन्धि के ज्येष्ठ पुत्र सुदर्शन के उत्तराधिकार पाने की कहानी है। ध्रुवसन्धि के दो रानियां थीं। दोनों से एक-एक पुत्र थे, इसीलिए उत्तराधिकार पाने के लिए संघर्ष हुआ। ऋषि भारद्वाज की कृपा से सुदर्शन को ही राज्य का सिंहासन मिला। दीक्षित जी ने यह नाटक सोलन नरेश की रानी के इच्छानुसार रचा था और उनको ही समर्पित किया था। 'भूभारोद्धरण' पांच अंकों का नाटक है। इसमें यादवों के गृह-युद्ध की कहानी है। यह गृह-युद्ध दुर्वासा के शाप से हुआ। साम्ब को गर्भवती स्त्री के वेश में कुछ यादव-युवकों ने दुर्वासा के सामने उपस्थित किया और प्रश्न किया कि इसे कौन सी सन्तान होगी। दुर्वासा ने ध्यान से सब कुछ जान लिया और कहा कि इससे वह सन्तान होगी जिससे यादवों का विनाश हो जायेगा। साम्ब ने तवा बांधकर पेट फुला लिया था। कृष्ण ने उस तवे को चूर्ण कर फिकवा दिया, पर उसका शंकु चूर्ण नहीं हुआ और अन्त में वहीं विनाश का कारण बना। कृष्ण जब कुल का विनाश देखकर योगासन में वृक्ष के नीचे बैठे थे तब व्याध ने उनको हरिण समझकर
४१०
आधुनिक संस्कृत साहित्य का इतिहास बाण मार दिया और बलराम ने समुद्र में जल समाधि ले ली। द्वारका समुद्र में डूब गयी। नाटक की पूरी कहानी पौराणिक है, तात्पर्य है कि भगवान कृष्ण पृथ्वी का भार हरण करने के लिए अवतरित हुए थे और यह कार्य पूरा कर अपने लोक को चले गये।
### जीव न्यायतीर्थ  
ये पंचानन तर्करन के पुत्र थे। इनका जन्म १८६४ ई. में बंगाल प्रान्त के चौबीस परगना जिले के भट्टपल्ली गाँव में हुआ। जीव जी न्यायशास्त्र और साहित्य के पंडित थे। कलकत्ता विश्वविद्यालय में संस्कृत के अध्यापक और भट्टपल्ली संस्कृत कालेज के प्रिंसिपल रहे। आपका जीवन संस्कृत के अध्ययन, अध्यापन और लेखन में ही बीता। इन्होंने प्रणवपारिजात तथा अर्थशास्त्र पत्रिकाओं का संपादन किया। इनके कई नाटक प्रणवपारिजात में ही प्रकाशित हुए हैं। जीव जी के नाटकों की संख्या तीन दर्जन के लगभग है। इनमें बीस से अधिक प्रहसन और भाण हैं तथा एक दर्जन नाटक हैं। कुछ प्रहसनों के नाम हैं-दरिद्रदुर्दैव, भट्टसंकट, चिपिटकचर्वण, चण्डताण्डव, वनभोजन, स्वातन्त्र्यसन्धिक्षण, पुरुषपुंगव, विवाहविडम्बन आदि। नाटक हैं-कैलाशनाथविजय, गिरिसंवर्धन व्यायोग, महाकवि कालिदास, कुमारसम्भव, रघुवंश, साम्यतीर्थ, शंकराचार्यवैभव, नागनिस्तार, विवेकानन्दचरित, स्वाधीनभारतविजय। श्री जीव नाटकों की रचना १६६२ ई. तक करते रहे। पर इनकी अधिकांश कृतियां १६५० ई. तक लिखी गयी हैं, इसलिए उनको इसी काल में रखा गया है। यह भी है कि ये इस युग के राष्ट्रीय जागरण का प्रतिनिधित्व नहीं करते, इन्होंने परम्परागत ही प्रहसन तथा नाटकों की रचना की है।
जीव जी के नाटकों की संख्या गिनती में बहुत है, परन्तु इस तुलना में इन नाटकों में साहित्यिक गुरुता का अभाव है। हिन्दी क्षेत्र में नाटक कम्पनियां जिस प्रकार के नाटक खेला करती थीं, जिनमें दर्शकों का मनोरंजन ही मुख्य उद्देश्य होता था तथा उस मनोरंजन या प्रहसन-व्यंग में कोई गम्भीरता नहीं होती थी, कृत्रिम मूर्खता या भोड़ापन का प्रदर्शन होता था, जीव जी के प्रहसन और भाण ऐसे ही हैं, उदाहरण के लिए 'वनभोजन' ऐसी ही कृत्रिम मूर्खता का प्रहसन है। 'चण्डताण्डवं' जिसमें १६३६-४१ के विश्वमहायुद्ध की हिंसात्मक प्रवृत्तियों का नग्न चित्रण किया गया है, रूस के नायक स्टालिन की धर्मध्वंसी कार्रवाइयों का परिहास-पूर्ण परिचय भी है, इस परिहास में आधारभूत गम्भीरता का अभाव है। लेखक युद्ध की परिस्थितियों, भारत और योरप में धर्म की अलग-अलग धारणाओं तथा कार्ल मार्क्स की अर्थ-नीतियों से अनभिज्ञ है, और बिना अभिज्ञता के ऐसे महायुद्ध पर प्रहसन या कोई भी नाटक नहीं लिखा जा सकता। प्रहसन के अतिरिक्त महाकवि कालिदास, रघुवंश, कुमारसम्भव, नागर-निस्तार, शंकराचार्यवैभव आदि नाटक भी परम्परा-प्राप्त कथाओं एवं अनुश्रुतियों के संवादात्मक संस्करण हैं, नाटकत्व की प्रतिष्ठा इनमें नहीं हो पायी है। देश-काल सम्मत स्वस्थ मनोरंजन अर्थात रसाभिव्यक्ति जो विचारवान को अभिभूत कर सके, उसका अभाव जीव जी के नाटकों में है।
### जग्गू श्रीबकुलभूषण (जग्गू अलवारेय्यङ्गार)  
जीव न्यायतीर्थ की ही तरह प्रतिक्रिया और परम्परा के अनुकरण में नाट्य रचना करने वाले जग्गू श्रीबकुलभूषण हैं। इनका कुल
नाट्य-साहित्य
४११
मैसूर महाराजा का राजपण्डित घराना रहा है, वहीं इनका जन्म १६०२ ई. में हुआ। यह यदुगिरि की संस्कृत पाठशाला में साहित्य के अध्यापक थे। इन्होंने १७ वर्ष की अवस्था में संस्कृत में 'श्रृंगारलीलामृत' काव्य की रचना की। इनकी अन्य रचनाओं के अतिरिक्त नाटक की रचनाएं १५ हैं। इन्होंने पहला नाटक 'अद्भुतांशुक' १६३१ ई. में लिखा और उसका प्रकाशन १६३२ ई. में हुआ। इसकी रचना भट्ट नारायण के 'वेणीसंहार' नाटक की तुलना (प्रतिक्रिया) में हुई है। इसमें महाभारत में उल्लिखित कथा 'द्रौपदी-चीरहरण' को नाटक का विषय बनाया गया है। भगवान् कृष्ण की कृपा से दौपदी की साड़ी अनन्त हो गयी थी, और साड़ी खींचते-खींचते दुःशासन की भुजायें थक गयी थीं। नाटक के आरम्भ में सूत्रधार ने 'वेणीसंहार' की तुलना की बात स्पष्ट रूप से कही है
यद् भट्टनारायणनिर्मितं प्राग वेण्यां महाभारतवस्तु रम्यम्। तत् पूर्वभाव्यत्र विधाय वेण्या
संयोजितं श्रीकविना त्वनेन।। कवि भट्टनारायण ने महाभारत की रम्य कथावस्तु को लेकर 'वेणीसंहार' नाटक | लिखा, जिस नाटक का विधेय यह है कि अन्त में द्रौपदी अपनी खुली बैणी को दुर्योधन
की जंघा के रक्त से संवारती है। पर उसके पूर्व की कथा क्या थी, इस नाटक में उसे निबद्ध कर कवि जग्गू श्री बकुलभूषण ने 'वेणीसंहार' के साथ संयोजित किया है।
इसी तरह इनके दूसरे नाटक भी हैं जिनमें रचनाकर्तृत्व की अपनी दृष्टि नहीं है। प्रतिज्ञाकौटिल्य' (महान् राजनीतिज्ञ चाणक्य की कथा) और 'प्रतिज्ञा-शान्तनव' (कुमार देवव्रत की विवाह न करने की भीष्म प्रतिज्ञा का कथानक) दोनों नाटक भास के "प्रतिज्ञायौगन्धरायण' की नकल पर समानान्तर रचनाएं हैं। 'प्रसन्नकाश्यप' अभिज्ञानशाकुन्तल का उत्तरार्ध कथानक है जिसमें राजा दुष्यन्त अपनी पत्नी शकुन्तला तथा पुत्र भरत के साथ काश्यप कण्व के आश्रम में आता है, वहां अनसूया, आर्य शाख़रव आदि पुराने परिचितों के मिलन से वह आश्चम प्रसन्नता में डूब जाता है। इसका नामकरण जयदेव के 'प्रसन्नराघव' की नकल पर है। 'मणिहरण' में अश्वत्थामा के मस्तक की मणि निकाले जाने की कथा है जो भागवतपुराण से प्रेरित है। अन्य नाटकों की कथावस्तु भी ऐसी ही हैं जिनको संवाद का रूप देकर नाटक बना दिया गया है। कवि को यह पता नहीं कि भरतमुनि ने नाट्यरचना की मूलप्रेरणा और कथावस्तु की संजीवनी में क्या कहा है? अन्य नाटकों के नाम हैं-मंजुलमंजीर (रामचरित पर आधारित), अप्रतिमप्रतिम (धृतराष्ट्र द्वारा भीम की लौहमूर्ति का चूर्ण किया जाना), यौवराज्य (भरत के युवराज बनाये जाने की कथा), बलिविजय नाटक (वामनावतार की कहानी), अमूल्यमाल्य (कृष्ण की बाललीला), अनंगदाप्रहसन (वेश्या और धूर्त चोरों की कथा)।
### महालिंग शास्त्री  
इनका जन्म तंजौर जिले के तिरुबलंगाड ग्राम में १८६७ ईस्वी में
आधुनिक संस्कृत साहित्य का इतिहास हुआ। आपने एम.ए. परीक्षा पास करने के बाद वकालत (बेचलर आफ ला) की परीक्षा उत्तीर्ण की और मद्रास हाईकोर्ट में वकालत किया। महालिंग जी का संस्कृत और संस्कृति से सहज अनुराग रहा है और भारतीय ललित कलाओं में आपकी अच्छी गति रही है। आपने संस्कृत में काव्य, व्यंग्य काव्य, साहित्यशास्त्र, नाटक, व्याकरण, संगीत विषयक ग्रन्ध लिखे हैं तथा विद्यालय के छात्रों के लिए चरित एवं पाठावलियां भी लिखी हैं। आपके नाटकों की संख्या ६ है-उद्गातृदशानन, आदिकाव्योदय, कौण्डिन्यप्रहसन, कलिप्रादुर्भाव, श्रृंगारनारदीय, उभयरूपक, मर्कटमार्दलिक, अयोध्याकाण्ड, प्रतिराजसूय। इनके ये सभी नाटक १६२७ से १६४२ ई. के बीच रचित हुए। इनमें उभयरूपक और अयोध्याकाण्ड तो सामाजिक कथा पर आधारित नाटक हैं। कौण्डिन्यप्रहसन, कलिप्रादुर्भाव, श्रृंगारनारदीय, मर्कटमार्दलिक लोककथाओं पर आधारित प्रहसन कोटि के रूपक हैं। शेष नाटकों-उद्गातृदशानन, आदिकाव्योदय और प्रतिराजसूय में क्रमशः पुराण, रामायण एवं महाभारत से ली गयी कथाएं निबद्ध हैं।
महालिंग जी की नाट्य-रचना की अपनी एक दृष्टि है। पाश्चात्त्यशिक्षा के प्रभावस्वरूप भारतीय छात्रों में जो दिशा-हीनता आ रही थी, संस्कृति का जो हास हो रहा था, उसकी अभिव्यक्ति 'उभयरूपक' में हुई है। इस नाटक का पात्र छागल ऐसे दिग्नम का प्रतीक है। 'उभयरूपक' की रचना १३८ ई. में हुई, उस समय भारतीय परम्परा में पाश्चात्त्य शिक्षा का संगम आते हुए प्रवाह को जो नया मोड़ दे रहा था उसकी एक झलक इस नाटक में है। इसमें सीधे-सादे विचार और उक्तियां तात्कालिक समाज के सहज भावों का परिचय देते हैं। अध्यापक वज्र घोष का मत है -
विदेश-वेश-भाषाढ्याः प्रभिन्नगतयो नराः।
विप्रकर्ष शनैर्यान्ति स्वजनेभ्योऽपि नूतनाः।। (विदेशी भाषा पढ़कर और विदेशी पोशाक में सजकर नये युवक प्रगतिशील होते हुए अपने जनों से धीरे-धीरे दूर होते जाते हैं) बीसवीं शती के पूर्वार्ध में समाज में विचारों
और संस्कारों की जो नयी क्रान्ति हो रही थी, उसकी एक झलक इस नाटक में है। इसलिए नाटक का महत्त्व है।
### रमानाथ मिश्र  
ये भी इस काल के उल्लेखनीय नाटककार हैं। इनका जन्म उत्कल में बालासोर नगर के निकट मणिखम्भ गांव में १६०४ ई. में हुआ। ये संस्कृत और अंग्रेजी दोनों के विद्वान थे। इन्होंने सात रूपकों की रचना की जिनमें पुरातन कथा को भी अपनी नयी दृष्टि से समुल्लसित किया तथा रूढ़ि तोड़कर उपेक्षित समाज को नाटक का विधेय बनाया। इनके रचित रूपक हैं-चाणक्यविजय (१६३८ ई.), श्रीरामविजय (१६४० ई.), पुरातनबालेश्वर (१६६७ ई.) आत्मविक्रम (१६५३ ई.), समाधान (१६४५) ई., प्रायश्चित्त (१६५२ ई.), कर्मफल (१E५५ ई.)। इनमें अन्तिम तीन रूपक समाधान, प्रायश्चित्त और कर्मफल युग की सामाजिक चिन्ताओं और विचारों का प्रतिनिधित्व करते हैं। 'प्रायश्चित्त'
४१३
नाट्य-साहित्य प्रेम कथा पर आधारित प्रकरण रूपक है, इसमें एक निराश्रित बालिका से राजा के लड़के का प्रेम हो जाता है। बालिका का पालन-पोषण एक किसान कर रहा था। राजा पहले तो पुत्र पर क्रुद्ध होकर उसे घर से निकाल देता है। लेकिन बाद में उसे भूल प्रतीत होती है, दुःखी होता है और बालिका से अपने पुत्र का विवाह तो कराता ही है, अपनी पुत्री का विवाह किसान के लड़के से कर भूल का प्रायश्चित करता है।
इस काल की दूसरी नाट्यकृति है-श्रीरामास्वामी कृत "रतिविजय"। इसकी रचना (१६२६ ई.) में हुई। इसमें एकोक्तियों (स्वगत) गीतों का विशेष प्रयोग हुआ है। १६२६ ई. में तीन छात्रों-नागेशपण्डित, शालिग्राम द्विवेदी और अच्युत पाध्ये ने "भ्रान्तभारत" की रचना की, जिसमें संस्कृत भाषा की उपेक्षा, बाल-विवाह की समस्या, बहुसन्तान का दारिद्र्य, विदेशी अन्धानुकरण जैसी समस्याओं पर वाद-विवाद परिचर्चा ही नाटक की कथावस्तु है। प्राकृत के स्थान पर हिन्दी का प्रयोग किया गया है। कृति का नाटकीय महत्त्व तो नहीं है, आज बीसवीं शती के अन्त में वे अति महत्त्वपूर्ण हो गयी हैं, जैसे परिवारनियोजन का महत्त्व। नाटक में बहुसन्तान वाले गृहस्थ की दुर्दशा का वर्णन है -
एकश्चतुष्पादिव कम्पतेऽभॊ दौभ्यां गृहीत्वा चरणी जनन्याः । अन्यस्तदके करुणं विरौति
दैवं विनिन्दत्यपरस्तु गर्भे ।। TE (एक शिशु बकइयां चल रहा है, दूसरा हाथों से माता का चरण पकड़कर लटका है, एक गोद में है तथा चौथा गर्भ में बैठा हुआ भाग्य की निन्दा कर रहा है।)
को. ला. व्यासराजशास्त्री ने रामायण की कथा को लेकर २५ लघु नाटक लिखे हैं। इन्होंने सामाजिक रुचि के अनुकूल लीलाविलास-प्रहसन (१६३५ ई.) की रचना भी की। प्रो. वेकटराम राघवन् संस्कृत के प्रसिद्ध विद्वानों में हैं, इन्होंने कई नाटक लिखे हैं, जिनमें 'कामशुद्धि' और 'आषाढस्य प्रथमदिवसे' कालिदास की कृतियों से प्रेरित नाटक रचनाएं हैं, 'अनार्कली' नाटक हिन्दूमुस्लिम एकता की संयोजित गाथा है, जिसमें बादशाह अकबर
और उसक फतेहपुर सीकरी का इतिहास है। 'रासलीला', विजयाङ्का, विकटनितम्बा "पुनरुन्नेष" प्रेक्षण नाटक हैं। 'अवन्तिसुन्दरी' संस्कृत के प्रसिद्ध कवि और आचार्य राजशेखर के इतिहास पर आधारित है। 'प्रतापरुद्रविजय भी ऐतिहासिक नाटक है। 'लक्ष्मीस्वयंवर' (१९५६ ई.) पौराणिक तथा विमुक्ति' (१६३१ ई.) सामाजिक प्रहसन है। राघवन जी के नाटक में नये प्रयोग अधिक हैं, उस मात्रा में इनमें नाटकीय रचना की कुशलता नहीं दिखायी देती। तेलुगुभाषी प्रसिद्ध साहित्यकार विश्वनाथ सत्यनारायण ने 'गुप्तपाशुपत' और 'अमृतशर्मिष्ठ' दो नाटक लिखे, दोनों की कथा महाभारत से ली गयी है। त्रिरुचिरपल्ली के इ.सु. सुन्दरार्य की दो नाट्य रचनाएं हैं-'उमापरिणय', 'मार्कण्डेय विजय', जैसा कि नाम से प्रकट है दोनों की कथा पौराणिक है।आधुनिक संस्कृत साहित्य का इतिहास ' इस काल की जिन नाट्यरचनाओं में कथावस्तु पुराण से भी ली गयी है, उनमें नये राष्ट्रीय जागरण के प्रभाव की कुछ न कुछ झलक है, और कुछ नहीं, तो गीतों में भारत देश की जयकार अवश्य की गयी है।
## (४) १६५० ई. से १६६० ई. तक-स्वतन्त्रता का उत्साह-काल
१५ अगस्त १९४७ के दिन भारत स्वतन्त्र हुआ और उसका नया संविधान बना। संविधान के अनुसार २६ जनवरी १९५० को यह देश गणतंत्र राष्ट्र घोषित हुआ। स्वतंत्रता के लिए निरन्तर चलने वाले विषम संघर्ष तथा उथल-पुथल की सुखद परिणति ने सभी को उत्साह और आनन्द में विभोर कर दिया। संस्कृत भाषा के प्रचार-प्रसार, अन्वेषण-अनुसन्धान तथा गहन अध्ययन के नये द्वार अनावृत हुए। संस्कृत विश्वविद्यालयों तथा केन्द्रीय संस्कृत विद्यापीठों की स्थापना हुई। संस्कत के अध्ययन के प्रति समचे देश में, हिमालय से लेक कन्याकुमारी तक उत्साह दिखायी पड़ता है। एक तरह से देखा जाए तो पूरे देश की मान्य भाषा संस्कृत है। उसके प्रति सभी का आदर है। प्रायः मनीषी यह अनुभव करने लगे हैं कि बिना संस्कृत साहित्य का अध्ययन किये हम अपने देश भारत को भलीभांति जान नहीं सकते।
इस प्रकार ये परिस्थितियां संस्कृत के अध्ययन और उसके प्रचार-प्रसार के लिए तो अनुकूल हैं, यदि इन परिस्थितियों का लाभ उठाया जाये। लेकिन ऐसी स्थिति रचनात्मक ललित साहित्य के सर्जन के अनुकूल नहीं होती, न ही किसी महान् कृति का प्रणयन इस काल में सम्भव होता है। इसका कारण है कवि की रचना महान प्रेरणा लेकर उदित होती है, प्रेरणा का जन्म अभाव और संघर्ष से होता है, अति गहनतम अभाव को भरने के लिए वैसे ही महान भाव का उदय कवि के अन्तरतम में जब-जब होता है तब-तब कोई युगान्तरकारी कवि की रचना-सृष्टि रच उठती है, पर ऐसे कवि का जन्म ही देश-काल और भाषा पर निर्भर होता है। विगत एक हजार वर्ष के भीतर संस्कृत में ऐसा कोई कवि नहीं हुआ। बीसवीं शती के पूर्वार्ध में देश की स्वतन्त्रता का आन्दोलन भारत में एक नये दिक्काल को जन्म दे रहा था, जिसका प्रभाव अन्य भाषा के कवियों के साथ संस्कृत भाषा के रचनाकारों पर भी पड़ा है और उसके फलस्वरूप १६५० ई. की अर्थशती में संस्कृत में कई जीवन्त रचनायें प्रकाश में आयीं, उदाहरण के लिए प.ना. पाटणकर का 'वीरधर्मदर्पण' तथा हरिदास सिद्धान्तवागीश का 'मिवारप्रताप' नाटक हैं। किन्तु स्वतन्त्रता के पश्चात् वह दिक्काल तिरोहित होने लगा, इस तिरोभाव से संस्कृत के रचनाकार ही अधिक प्रभावित हुए हैं। कम से कम नाटक क्षेत्र में उच्च मौलिक जीवन्त रचना का दर्शन १६६० ई. तक नहीं होता। हिन्दी और अंग्रेजी के नकल पर कुछ नयी विधाओं के प्रयोग अवश्य किये गये हैं, इसके उदाहरण इस काल के भीतर लीला राव के रूपकों में देखा जा सकता है, पर उनमें जीवन्तता नहीं है। या फिर संस्कृत की प्राचीन प्रसिद्ध कृतियों के कथानक को लेकर या उनके किसी एक पक्ष को पूरक बनाकर रूपक-रचनाएं हुई हैं। इसके
नाट्य-साहित्य उदाहरण यतीन्द्र विमल चौधुरी, रमा चौधुरी, वीरेन्द्र कुमार भट्टाचार्य तथा श्रीराम वेलणकर के रूपकों में मिले थे। रूपक की ऐसी रचनाओं को संस्कृत के प्रति अनुराग और रचना का उत्साह के रूप में ही लेना चाहिए, कृतित्व की दृष्टि से उनमें निःसारता ही परिलक्षित होती है। भाषा-प्रयोग का चमत्कार अवश्य है, कथा, भाव और भाषा की समन्वित सुषमा के लिए निराश होना पड़ेगा। प्राचीन कवियों और उनके प्रयुक्त कथानकों को लेकर रूपक-रचना की पिष्टपेषणता, जब कि इतिहास और उसके भूगोल का सम्यक् ज्ञान न हो, अर्थ का अनर्थ कर बैठती है, भ्रमित होता है। उदाहरण के लिए कालिदास तथा मेघदूत को लेकर लिखे गये रमा चौधुरी के कविकुलकोकिल, साथ ही उस मूल कथानक और उसके कवि के अध्ययन, विश्लेषण तथा आकलन का रास्ता भी मेघमेदुरमेदिनीय नाटक देखे जा सकते हैं।
कुछ विद्वानों ने चरितात्मक नाटक लिखे हैं। उनकी नाटकीयता संवाद मात्र में है। जैसे कवि रवीन्द्र पर लिखा गया १५ अंकों का भास्करोदय नाटक या कि राष्ट्रपति राजेन्द्र प्रसाद के चरित पर 'भारतराजेन्द्र' नाटक; ऐसे नाटक संवाद के रूप में काव्य प्रबन्ध या चम्पूकाव्य हैं।
