<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०४ गीतिकाव्य on काव्ये विश्वासटिप्पन्यः</title>
    <link>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/07_Adhunika-sAhitya/04_gItikAvya/</link>
    <description>Recent content in &#43;०४ गीतिकाव्य on काव्ये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/07_Adhunika-sAhitya/04_gItikAvya/index.xml" rel="self" type="application/rss+xml" />
    <item>
      <title>०१ उन्नीसवीं शताब्दी का संस्कृत गीतिकाव्य</title>
      <link>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/07_Adhunika-sAhitya/04_gItikAvya/01_unnIsavIM_shatAbdI_kA_saMskRta_gItikAvya/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/07_Adhunika-sAhitya/04_gItikAvya/01_unnIsavIM_shatAbdI_kA_saMskRta_gItikAvya/</guid>
      <description>&lt;p&gt;उन्नीसवीं शताब्दी में संस्कृत में गीतिकाव्य के -स्फुट पद्य, रागकाव्य, सन्देशकाव्य, प्रशस्ति आदि विभिन्न प्रकारों में प्रचुर मात्रा में रचनाएँ प्रस्तुत की जाती रहीं। इस रचनाक्रम में पूर्ववर्ती संस्कृतकाव्य परंपरा का सहज सातत्य भी है, तथा किंचित् प्रस्थानभेद भी। यह प्रस्थानभेद समग्र भारत में इस शताब्दी में बदली हुई परिस्थितियों के कारण है। यहाँ सर्वप्रथम उन्नीसवीं शताब्दी के संस्कृत गीतिकाव्य की प्रमुख प्रवृत्तियों पर विचार प्रस्तुत है, और उसके पश्चात् इस काल के प्रमुख कवियों का परिचय दिया जा रहा है।&lt;/p&gt;</description>
    </item>
    <item>
      <title>०२ बीसवीं शताब्दी का गीतिकाव्य</title>
      <link>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/07_Adhunika-sAhitya/04_gItikAvya/02_bIsavIM_shatAbdI_kA_gItikAvya/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/07_Adhunika-sAhitya/04_gItikAvya/02_bIsavIM_shatAbdI_kA_gItikAvya/</guid>
      <description>&lt;p&gt;उन्नीसवीं शती को संस्कृत साहित्य के इतिहास में एक नये युग का सूत्रपात कह सकते हैं। योरोप से संपर्क और नयी राजनीतिक चेतना ने संस्कृत कविता के क्षेत्र में नये वातायन खोल दिये। पारंपरिक विद्या में दीक्षित पंडितों ने नये युग और नयी धरती भी खोजी। संस्कृत ही नहीं, देश की अन्य भाषाओं के साहित्य में भी उन्नीसवीं शती का काल नवजागरण और नयी चेतना के साहित्य का काल है।&#xA;पर धीरे-धीरे परिस्थितियां बदलीं। मैकाले की शिक्षानीति लागू होने के पूर्व तथा अंग्रेजी शासन की नीतियों का विकृत रूप जब तक स्पष्ट नहीं हुआ था तब तक संस्कृत के रचनाकारों में अपनी भाषा के गौरव और अपनी रचनाशीलता के प्रति अदम्य विश्वास था। अंग्रेजी को सारे देश में माध्यम की भाषा के रूप में थोपे जाने और शिक्षानीति में परिर्वतन से उनका मोह भंग हुआ। शनैः शनैः एक हताशा की भावना उनमें घर करने&#xA;गीतिकाव्य&#xA;२८१ लगी। जिस संरम्भ से उन्नीसवीं शती में संस्कृत पत्र-पत्रिकाओं ने नये से नये काव्य, योरोपीय साहित्य के अनुवाद, नये विषयों पर चिंतन और नयी विधाओं में लेखन का समारम्भ किया गया था, वह छीजता चला गया। पत्रिकाओं की संख्या भी घटने लगी। संस्कृतचन्द्रिका, सूनूतवादिनी, ज्योतिष्मती जैसी पत्रिकाएं, जो स्वातन्त्र्यसंग्राम के यज्ञ में आहुति दे रही थीं अंग्रेजों के द्वारा बन्द करायीं गयीं। संस्कृत के कवि और पण्डित स्वतंत्रता के आन्दोलन में सक्रिय थे। कांग्रेस की तो स्थापना ही मुंबई के संस्कृत महाविद्यालय में हुई थी। पर स्वतन्त्रता के पश्चात् अंग्रेजों के द्वारा छोड़ी गयी बद्धमूल औपनिवेशिक मानसिकता, मूल्यबोध का क्षरण और पंरपराओं की उपेक्षा ने वैसे कवियों और पण्डितों को समाज की मुख्य धारा से काट सा दिया। समाज में बड़े समुदाय ने संस्कृत को अतीत की वस्तु और उसके साहित्य को भी प्राचीन धरोहर मात्र मान लिया, संस्कृत की जीवनी शक्ति और उसमें रचना के सातत्य को अनदेखा किया जाने लगा। सबसे बड़ी विडम्बना यह थी कि स्वयं संस्कृत के ही पण्डितों या आधुनिक पद्धति से अधीत विद्वज्जनों में संस्कृत में नयी काव्यरचना के प्रति एक तिरस्कारणूर्ण दुराग्रह का भाव&#xA;पनपने लगा।&#xA;बीसवीं शताब्दी के पूर्वार्ध में संस्कृत काव्यरचना का नैरन्तर्य बना रहा, उत्कृष्ट कविताएं भी लिखी जाती रहीं। पर उनको प्रचार, विवेचन और समादर न मिलने से अपरिचय के तिमिर ने आवृत कर लिया। स्वतन्त्रता-प्राप्ति के पश्चात् तीन दशकों में यह अपरिचय का अंधेरा कम होने के स्थान पर अधिक घना ही हुआ। स्वातन्त्र्योत्तरकाल के तीसरे दशक से इस स्थिति में परिवर्तन आया, जब डा. राघवन् आदि विद्वानों ने नये और समकालिक संस्कृत काव्य पर समीक्षएँ, शोधलेख प्रकाशित कराना आरम्भ किया। अन्य भाषाओं में लिखी जा रही समाकलिक कविता के समक्ष आधुनिक संस्कृत काव्य के वैशिष्ट्य&#xA;और श्रेष्ठता की पहचान भी की जाने लगी।&#xA;मात्रा की दृष्टि से इस शती में जितना संस्कृत काव्य रचा गया है, उतना विपुल काव्य इस भाषा में भी कदाचित् अन्य किसी युग में न रचा गया हो। प्रतिवर्ष सहस्रो लघु काव्य पत्रिकाओं के माध्यम से प्रकाशित हो रहे हैं तथा पुस्तकाकार भी निरन्तर सामने आ रहे हैं। बीसवीं शती ने संस्कृत के समसामयिक रचनाकर्म में नये वातायन भी खोले हैं। एक&#xA;और संस्कृत कवियों का प्राचीन काव्य का संस्कार, रसात्मक बोध और भाषा के परिनिष्ठित रूप तथा शब्द.की साधुता का अवधान जागृत है, तो दूसरी ओर प्रजातन्त्र की नयी व्यवस्था, बदलते राजनीतिक, सामाजिक पर्यावरण और विश्व की घटनाओं ने उन्हें प्रभावित विचलित भी किया है। विश्व साहित्य के अद्यतन रचनाकर्म और उसकी नयी प्रवत्तियों से&#xA;भी युवा संस्कृत कवि परिचित और प्रभावित हुए हैं।&#xA;इसी शती के आरम्भिक दशकों में राष्ट्रीय भावना का एक प्रबल ज्वार संस्कृत काव्य में आया। उन्नीसवीं शती के अंत तक अंग्रेजी शासन के प्रति पण्डितों में जो विश्वास भाव बना हुआ था, अब वह भी चुक गया। संस्कृत कवि ने भारत की स्वतन्त्रता का स्वर गुंजित&#xA;२८२&#xA;आधुनिक संस्कृत साहित्य का इतिहास किया, गान्धी, तिलक, जवाहर, बोस आदि राष्ट्रीय विभूतियों के गौरव का गान किया।&#xA;या यह एक विस्मयकर तथ्य है कि संस्कृत भाषा ने नये से नये वातावरण, जीवनानुभव या परिस्थितियों को व्यक्त करने के लिये कवियों को उत्प्रेरित किया। कुछ ऐसे कवियों ने संस्कृत में इस काल में अत्यन्त प्राणवान् काव्यरचना की जो सीधे-सीधे आजादी की लड़ाई में सम्मिलित थे।&lt;/p&gt;</description>
    </item>
    <item>
      <title>०३ आधुनिक संस्कृत कविता की समकालिकता</title>
      <link>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/07_Adhunika-sAhitya/04_gItikAvya/03_Adhunika_saMskRta_kavitA_kI_samakAlikatA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/07_Adhunika-sAhitya/04_gItikAvya/03_Adhunika_saMskRta_kavitA_kI_samakAlikatA/</guid>
      <description>&lt;p&gt;बीसवीं शती में लिखी जा रही संस्कृत कविता देश और सारे विश्व में सामाजिक, राजनीतिक और सांस्कृतिक स्तरों पर हो रहे परिवर्तनों या परिस्थितियों का साक्ष्य देती हैं। संस्कृत कवि पारम्परिक विषयों पर तो लिखते रहे हैं, उन्होंने नयी स्थितियों और नये विषयों पर कविता में सीधे-सीधे भी प्रक्रिया दी है- यह आधुनिक संस्कृत काव्य के अध्ययन से स्पष्ट है। स्वतन्त्रताप्राप्ति के समय से वातावरण को चित्रित करते हुए बहुसंख्य काव्य संस्कृत में १६४७ ई. के पश्चात् लिखे गये। चीनी आक्रमण के समय तो देशभक्ति और युद्धोत्साह के भाव से समन्वित कविताओं की संस्कृत पत्रिकाओं में बाढ़ सी आ गयी थी। बांगलादेश के मुक्तिसंग्राम को विषय बना कर भी अनेक कविताएं संस्कृत कवियों ने लिखीं। अन्तरिक्षयात्रा, अपोलोयान आदि नये युग की महत्त्वपूर्ण घटनाओं पर भी कविताएँ संस्कृत में लिखी गयीं।&#xA;पं. बटुकनाथ शास्त्री खिस्ते ने &amp;lsquo;सम्भ्रमी बम्भमीति&amp;rsquo; शीर्षक कविता में याहियाखान, नियाजी आदि की बांग्लादेश युद्ध में हुई पराजय का रोचक और प्रभावशाली चित्र उपस्थित किया है&#xA;२E9&#xA;गीतिकाव्य कोपाटोपस्फुरदुरुसटामण्डलं चण्डनाद ज्वालामालाकवलितचलन्मेघनाम्भःप्रवाहम्। दृष्ट्वा सिंहं जगति जयिनं कान्दिशीको नियाजी शुष्यद्वक्त्रः शिथिलवचनः सम्भ्रमी बम्भ्रमीति।।&#xA;यस्यालम्बादुदयपदवीं पाक-नीतिः प्रपन्ना पाणिः स्कन्धे जनयति बलं यस्य मिथ्या निनादे। सजातो न क्षणसहचरो निःक्षणो याहियेत्थं ध्यायं ध्यायं धृतिविगलितः सम्भ्रमी बम्भ्रमीति।। परां भूतिमिच्छन् मनुष्यौघयाजी नियाजी प्रपेदे पराभूतिमेव। निशम्येति हा हा वदन् याहियाखां मुहुः सम्भ्रमी बम्श्रमीति स्वगेहे ।।&#xA;(&amp;ldquo;कविभारतीकुसुमाञ्जलि&amp;rdquo;, भाग-५ पृ-११) (कोप के आरोप से चमकते महा-मण्डल वाले, प्रचण्ड गर्जन करने वाले, ज्वालासमूह से कवलित चलायमान लगते श्याम जल-प्रवाह वाले संसार में विजयशील सिंह को देखकर भयग्रस्त नियाजी का मुख सूखने लगा, उसकी बोलती बन्द हो गयी, हड़बड़ा गया और भटकने लगा।&#xA;पाकिस्तान की नीति जिसके आधार से उदित हुई, व्यर्थ चिल्लाने में जिसका बल है वह निरुत्सव याहिया क्षण भर का सहचर नहीं हुआ, इस प्रकार सोच-सोच कर धैर्यरहित हो गया तथा हड़बड़ा गया और भटकने लगा।&#xA;मनुष्य-समूह का यजन अर्थात् हवन करने वाले नियाजी ने पराभूति (समधिक ऐश्वर्य) चाही और उसे प्राप्त हुई- पराभूति (पराजय), यह सुनकर याहिया खां अपने घर में बार-बार हड़बड़ा उठा और चक्कर काटने लगा।)&#xA;मार्गे प्रत्यूहशैलं जवजनितमहाघातपातैः क्षिपन्ती प्रत्यर्थिक्षेत्रजातेष्वतिशयमलिनं जीवनं पड्कयन्ती। धारासारैरसारे रजसि विलुलितां क्षालयन्ती धरित्री&#xA;मुढेलं प्लावयन्ती जयति विजयिनी वाहिनी भारतस्य।। (कविभारती-कुसुमाञ्जलिः, भाग-५, पृ. ११-१२ पर रतिनाथ झा की कविता से) (मार्ग में बाधाओं के पहाड़ को तीव्र वेग के महाघातों से फेंकती हुई, शत्रु के क्षेत्रों में जीवन को अतिशय मलिन तथा पंकिल बनाती हुई, असार धूल में लोटती पृथ्वी को धारा-सार द्वारा धोती हुई तथा सीमा तोड़कर आप्लावित करती हुई भारत की विजयिनी सेना विजय प्राप्त कर रही है।&#xA;रेवाप्रसाद द्विवेदी, कमलेशदत्त त्रिपाठी, शिवदत्तशर्मा चतुर्वेदी आदि कवियों की&#xA;२६२&#xA;आधुनिक संस्कृत साहित्य का इतिहास बांग्लादेशयुद्ध के अवसर पर लिखी गयी रचनायें संस्कृत काव्य में बीरगाथाकाल की पुनरावृत्ति करती सी लगती हैं। इन कविताओं में क्षणिक उन्माद का भाव भी है और साथ में काव्यात्मकता और ओजस्वी भाषा की समृद्धि भी।&#xA;पिछले कुछ वर्षों में अनेक कविताएँ ऐसी प्रकाशित हुई हैं, जिनके द्वारा संस्कृत कवि ने समसामयिक घटना को गहरी संवेदनशीलता के साथ तथा अनुभव की प्रामाणिकता और यथार्थ की अनुभूति देते हुए अंकित किया है। रामकरण शर्मा की &amp;lsquo;तैलावलिः प्लवमाना&amp;rsquo; खाड़ी युद्ध के समय समुद्र में फैले तैल के माध्यम से आज की बीभत्स राजनीति और संकटग्रस्त मानवता का मार्मिक बोध कराती है। (दीपिका, पृ. १५१) इसी प्रकार हर्ष देव माधव की &amp;lsquo;आतकवाद&amp;rsquo; शीर्षक कविता भी निर्मम और जघन्य दानवीय प्रवृत्ति के विरुद्ध कवि का ओजस्वी प्रतिरोध-स्वर मुखरित करती है। (अलकनन्दा, प्र. ६४)&#xA;संस्कृत की अनेक समकालिक कविताओं में मिथकीय या पौराणिक चरित्रों के माध्यम से आधुनिक व्यक्ति के अर्न्तद्वन्दु, संशय और जटिल मनोविज्ञान को बारीकी से चित्रित-व्यंजित किया गया है। कमलेशदत्त त्रिपाठी की &amp;lsquo;सुतनुके&amp;rsquo; शीर्षक मुक्त छन्द और आधुनिक शैली की कविता में रामगढ़ के तीसरी शती ई.पू. के शिलालेख में उल्लिखित सुतनुका तथा देवदत्त इन दो प्रेमियों की विस्तृत कथा के संदर्भ में आधुनिक व्यक्ति की द्विधाग्रस्त मनःस्थिति और छटपटाहट का चित्रण किया गया है। (दूर्वाप्रवेशाङ्क, पृ. २३) दयानन्द भार्गव की कविता &amp;lsquo;द्विधा विभक्तं पुरुराजचित्तम्&amp;rsquo; इस दृष्टि से अभिनव प्रयोग है, जिसमें पौराणिक दुष्यन्त की भावनाओं के चित्रण में छन्दोबद्ध काव्य तथा आधुनिक दुष्यन्त की भावनाओं के चित्रण में छन्दोबद्ध काव्य के लिये भिन्न भाषाशैली और मुक्तक छन्द का अलग-अलग प्रयोग है। अफ्रीका के स्वाधीनता सेनानी नेल्सन मंडेला के कारागार से मुक्ति के प्रसंग को लेकर रेवाप्रसाद द्विवेदी ने &amp;lsquo;शकटारकाव्यम्&amp;rsquo; (वही दूर्वा-अङ्क-१६, पृ. ४५-६०) नन्दों के कुचक्र और मंत्री शकटार की कारागार से मुक्ति के संदर्भ में आधुनिक विश्व में अभी घटित घटनाक्रम की व्याख्या की है, तथा शकटार और मंडेला दोनों को मनुष्य की चिरन्तन जिजीविषा और युयुत्सा का प्रतीक निरूपित किया है।&#xA;अनेक कविताओं में आधुनिक वातावरण, दृश्यमान पदार्थों या घटनाओं का सतही स्थूल विवरण मात्र दिया गया है, जो संवेदना और अनुभूति का अंग नहीं बन पाता। बस, मोटर, राशन आदि असंस्कृत शब्दों का भी अत्यधिक प्रयोग ऐसी रचनाओं में हो रहा है। (द्रष्टव्य-परमानन्द शास्त्री का वानरसन्देश, पद्य-७१, १३५ आदि)&#xA;समकालिक घटनाओं को विषय बना कर लिखी गयी इन कविताओं में कवि की स्वतः स्फूर्ति और प्रातिभ आवेग कम है, अवसरोचित काव्य-निर्माण की चातुरी अधिक है। &amp;lsquo;मुक्तिवाहिनी&amp;rsquo; शीर्षक से लिखी गयी रतिनाथ झा, शिवदत्त शर्मा, केदारनाथ त्रिपाठी आदि की कविताओं में काव्यात्मक ऊर्जा है, पर प्रदत्त विषय पर स्वतः सिद्ध सामग्री को ही उपस्थापित किया गया है।&#xA;गीतिकाव्य&#xA;२६३ पिछले कुछ वर्षों में इन्दिरागान्धी की हत्या, राजीबगान्धी की मृत्यु या इस प्रकार की अन्य घटनाओं पर सामयिक संस्कृत कविता बड़ी संख्या में प्रकाशित हुई हैं। इन कविताओं में तात्कालिक आवेग और स्फूर्ति अधिक है, घटना का विश्लेषण और तार्किक उपस्थापन कम है। हास्य तथा उत्पास (व्यंग्य) की प्रवत्ति आधुनिक संस्कृत काव्य में, विशेषतः बीसवीं शती के पिछले कुछ दशकों की कविता में, शिष्ट हास्य तथा उत्पास या व्यंग्य (सेटायर) की प्रवृत्ति अधिक प्रतिफलित हुई है।&#xA;बीसवीं शती के आरम्भ में ही कुछ संस्कृत कवियों ने पहली बार पैरोडी (विडम्बनशैली) की विधा को लेकर संस्कृत काव्य-रचना का एक नया क्षितिज सामने रखा। मेघदूत के अनुकरण पर अनेक दूतकाव्यों की रचना प्राचीनकाल से आज तक संस्कृत में होती रही है, पर मेघदूत की पैरोडी करते हुए रचना की प्रवृत्ति इसी शताब्दी में उभरी। सी. आर. सहस्रबुद्धे ने &amp;lsquo;काकदूत&amp;rsquo; (घारवाड, १६१७ ई.) की रचना की। &amp;lsquo;काकदूत&amp;rsquo; के ही नाम से राजगोपाल आयंगार ने भी एक काव्य लिखा, जिसमें जेल से एक चोर कौए के माध्यम से सन्देश भेजता है। के. वी. कृष्णमूर्ति शास्त्री ने &amp;lsquo;श्वानदूत&amp;rsquo; की रचना कर डाली, इसमें जेल में बन्द एक चोर एक कुत्ते के माध्यम से अपनी प्रिया के पास सन्देश भेजता है। मेघदूत की विडम्बना में रचे गये इन काव्यों में कालिदास की अवहेलना नहीं है, अपितु प्राचीन काव्य को आधुनिक सन्दर्भ दिया गया है। इस प्रवृत्ति का एक उत्कृष्ट परिपाक म. म. रामावतार शर्मा के &amp;lsquo;मुद्गरदूतम्&amp;rsquo; में हुआ, जिसकी चर्चा अन्यत्र विस्तार से की गयी है।&#xA;_ अनेक संस्कृत कवियों ने खाद्यपदार्थों पर विनोदी वृत्ति से अपनी आस्वादवृत्ति को व्यक्त किया है। प्याज, चाय, काफी आदि पर विनोदपूर्ण कविताओं की पिछले कुछ दशकों में भरमार रही है। &amp;lsquo;मत्कुणाष्टक&amp;rsquo; नाम से दो काव्य श्री कृष्णमूर्ति शास्त्री तथा पुलिनबिहारी दासगुप्त द्वारा लिखे गये। कुछ कवियों ने मार्जनी (झाडू) को विनोद का विषय बनाया।&#xA;कुछ रचनाओं में मात्र नर्मालाप या विनोद ही नहीं, उसके साथ-साथ अंतर्निहित रूप से बिचार भी प्रस्तुत किया गया है। अप्पाशास्त्री राशिवडेकर की &amp;lsquo;उदरप्रशस्तिः&amp;rsquo; (संस्कृत चन्द्रिका, १६०६ ई.) ऐसी ही कविता है। इससे आगे बढ़ कर अनेक संस्कृत कवियों ने आधुनिक साहित्य में प्रचलित व्यंग्य या उत्पास की शैली को ग्रहण कर के समाज में व्याप्त पाखंड, छद्म या निहित स्वार्थों की राजनीति पर पैने प्रहार किये हैं। श्री शैल ताताचार्य ने &amp;lsquo;कपीनाम् उपवासः&amp;rsquo; शीर्षक कविता में पवित्रता का ढोंग करने वाले लोगों पर व्यंग्य किया है। पुन्नसेरि नीलकण्ठ शर्मा ने &amp;lsquo;सात्विक स्वप्न&amp;rsquo; नामक सौ पद्यों के काव्य (त्रिचूर, १६०७) में राजनीतिक नारेबाजी, आन्दोलन और सत्ता के लिये नेताओं की लोलुपता पर अच्छी छींटाकशी की है।&#xA;समकालिक संस्कृत कविता में व्यंग्य की चेतना प्रखरतर होती गयी है। कतिपय कवियों ने आधुनिक जीवन की विसंगतियों, समाज में प्रचलित दोहरे मानदण्डों पर अपने काव्यों में तीखी टिप्पणियाँ की हैं, या इनकी सोत्यास व्यंजना की है। कुछ कवि जहाँ कांग्रेस और उसके नेताओं के माहात्म्य का वर्णन करने वाले काव्य संस्कृत में लिख रहे थे, तो२६४&#xA;आधुनिक संस्कृत साहित्य का इतिहास कांग्रेस के ही अधिवेशन का विडम्बन शैली में सोत्यास चित्रण करने वाली &amp;lsquo;कांग्रेसगीता&amp;rsquo; भी संस्कृत में लिखी गयी है। कमलेशदत्त त्रिपाठी, भास्कराचार्य त्रिपाठी, राधावल्लभ आदि कवियों की अनेक संस्कृत कविता निर्भीक स्वर में समाज के शोषणतन्त्र पर प्रहार करती हैं, या दुराचार पर सोत्यास प्रहार कहती हैं। इन कविताओं के पीछे पाठक को सामाजिक स्थितियों के प्रति सचेत बनाने और उसमें अन्याय से प्रतिरोध की क्षमता जगाने का उद्देश्य भी रहता है। रमाकान्त शुक्ल की &amp;lsquo;वदत नेतारो मनाकू&amp;rsquo; भास्कराचार्य त्रिपाठी की &amp;lsquo;समस्तमन्दिरेषु राजते पृथक्-पृथक् ध्वजः&amp;rsquo; या राधावल्लभ के &amp;lsquo;सन्धानम्&amp;rsquo; काव्यसङ्ग्रह में इस स्तर की बहुसंख्य कविताएँ है। कमलेशदत्त त्रिपाठी की &amp;lsquo;धन्या ममेयं धरा&amp;rsquo; की समस्यापूर्ति में उत्पासशैली की संस्कृत कविता की बदलती हुई आस्वादभूमि को पहचाना जा सकता है -&#xA;यत्र ध्वाङ्क्षनिभा विरावपटवो नेतृत्वसंसाधका उत्कोचैकपरा जनस्य हरणे पारङ्गताः साहिबाः। पूंजीस्वामि-हितैकसाधनरताः कुम्भोदरा नायका राजन्ते खलु राजनीतिभुजगा धन्या ममेयं धरा।। लोको यातु रसातलं दिवि मनागुच्चस्तरां राजतां मूल्यं सा हि कथा समस्तजगतामेषा विकासक्रिया। लक्ष्यं मास्तु चलन्तु वृत्तिरहिता हिप्पीयुवानो मुधा&#xA;क्रान्तिर्गच्छतु कञ्चुकं, भुवि परं धन्या ममेयं धरा।।&amp;rsquo;&#xA;(यह मेरी धरती धन्य है, जहाँ नेतृत्व के साधक लोग कौवों की भाँति शोर मचाने में पटु हैं, साहब या अधिकारी घूस मात्र में लगे रहते हैं तथा जनता का धन हड़प लेने की कला में पारङ्गत हैं, नेता लोग पूँजीपतियों के मात्र हितसाधन में निरत हैं और उनके पेट घड़े की भाँति फूल गये हैं, इस प्रकार राजनीति के क्षेत्र के सर्प विराजमान हैं।&#xA;पृथ्वी पर मेरी धरती धन्य है | लोग रसातल जाएँ, मूल्य आकाश तक ऊँचा उठ जाए वह तो सारे जगत के विकास की कथा है, लक्ष्य न हो, बेरोजगार हिप्पी बने युवक व्यर्थ घूमते रहें और क्रान्ति कञ्चुक प्राप्त करे )/&lt;/p&gt;</description>
    </item>
    <item>
      <title>०४ अन्य प्रमुख मुक्तक कवि तथा उनके काव्य</title>
      <link>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/07_Adhunika-sAhitya/04_gItikAvya/04_anya_pramukha_muktaka_kavi_tathA_unake_kAvya/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/AsvAdaH/saMskRta-vANmaya-bRhad-itihAsa/07_Adhunika-sAhitya/04_gItikAvya/04_anya_pramukha_muktaka_kavi_tathA_unake_kAvya/</guid>
      <description>&lt;h2 id=&#34;वङकट-रघवन&#34;&gt;वेङ्कट राघवन्&lt;/h2&gt;&#xA;&lt;p&gt;संस्कृत के उन पण्डितों में थे, जिन्होंने पारंपरिक पद्धति से भी शास्त्रों तथा साहित्य का गहरा अध्ययन किया और आधुनिक साहित्य तथा आधुनिक कलाजगत् का भी प्रत्यक्ष संपर्क और गहन अनुशीलन किया। उनकी कविता परम्परा और आधुनिकता का समागम है। नाटककार और महाकाव्यकार के रूप में प्रख्यात कवि राघवन् ने संस्कृत में पचास के लगभग मुक्तककाव्य या खण्डकाव्य तथा शताधिक स्फुट पद्य, अन्योक्तियों या सुभाषितों की रचना की है। योरोप की यात्रा के अनुभव, आधुनिक जीवन की समस्याएँ, पश्चिमी काव्यधारा का संपर्क- इनके काव्य में तरलित हैं, पर पारम्परिक रचनाबन्ध और रसास्वाद की सुपुष्ट भूमि पर भी उनकी रचना अवस्थित है। उनके स्तोत्रकाव्यों में &amp;lsquo;श्रीकामाक्षीमातृकास्तवः (१६७६) तथा &amp;lsquo;श्रीमीनाक्षीसुप्रभातम्&amp;rsquo; (१९७६) उल्लेखनीय हैं, तथा खण्डकाव्यों या गीतिकाव्यों में गोपहम्पणः (१६४७ ई.) देववन्दी वरदराजः (१६४८ ई.) महात्मा (१६४८ ई.) उच्छ्वसितानि (१८७६)1 प्रमैव योगः (१८७८ ई.) प्रतीक्षा (१६७६ ई.) वाग्वादिनी सहस्रतन्त्री (१९६६) पुलकमेति कश्चित् कविः आदि आधुनिक संस्कृत गीतिकाव्य की विकास यात्रा के महत्त्वपूर्ण सोपान कहे जा सकते हैं। राघवन के काव्य में देश तथा विश्व में हो रहे परिवर्तनों के प्रति सजगता है, नवीन विचार-धाराओं का समावेश है, अंग्रेजी की स्वच्छन्दतावादी कविता की प्रेरणा भी है। कहीं-कहीं आत्मअनुभूतियों की गहनता और कहीं निसर्ग के सौन्दर्य के प्रति ललक का भाव है। संस्कृत कविता को नये मुहावरे और नयी शैली से अलंकृत करने में भी उनका योगदान है। एक कविता में आम के वृक्ष के वसन्त में पुनः नये हो उठने पर वे उसी से पूछते हैं&#xA;किमिदं तव कार्मणं यदक्ष्णोः पुरतश्छोटिकयेव नूत्नमाम्।&#xA;प्रतिनिर्मितवानसि स्वमेवं किमिदं मर्म रसस्त्वयीह को वा।। (यह कौन सी तेरी कर्म-कुशलता है, जो आँखों के सामने चुटकी बजते ही, पृथ्वी पर अपने को नया बना डालते हो, यह रहस्य है क्या ? अथवा तुममें क्या रस है ?)&#xA;चुटकी बजते ही आम को अपने को नया बना डालना-इस अभिव्यक्ति को यहाँ कवि ने प्रकट किया है। राघवन् की काव्ययात्रा वस्तुतः साहित्यकी नयी प्रवृत्तियों स्वच्छन्दतावाद, रहस्यवाद से होती हुई भारतीय मनीषियों के जीवनदर्शन पर पहुँचती है। &amp;lsquo;उच्छ्वसितानि&amp;rsquo; शीर्षक कविता में ये कहते हैं&#xA;गीतिकाव्य&#xA;संसारार्णवबुबुदेष्ववसमेतावत् स्थिरप्रज्ञया हर्षेणेव विवर्तयन्त्रघटनारूढोऽत्र मूढोऽभ्रमम्। मत्स्यग्राह दिनं समागतमसौ जालेन कालः पुरो&#xA;मायाधीवर, मूढमत्स्यमधुना स्वाभिन्नभं स्वीकुरु।। (अब तक मैं संसार के समुद्र के बुबुदों के बीच रहा, स्थिर प्रज्ञा से हर्षपूर्वक चरखी पर चढ़ा मूढ़ मैं चक्कर काटता रहा। मत्स्य को पकड़ने वाले हे मायाधीवर, दिन आ गया है, जाल के साथ काल सामने है, अतः हे स्वामिन, अब इस मूढ मत्स्य को स्वीकार कीजिए।) संसारार्णव के विवर्त, मत्स्य तथा जाल और माया रूपी धीवर आदि के द्वारा वेदान्त के दर्शन को कवि ने यहाँ व्यक्त किया है। म&#xA;इसी श्रेणी के विद्वत्कवियों में मधुकर गोविन्द माईणकर तथा नये उभरते युवा कवियों में केशवचन्द्र दाश भी उल्लेखनीय हैं। इन कवियों ने परम्परा और संस्कृत साहित्य की संपदा का भी गहन अध्ययन किया है, तथा आधुनिक भावबोध तथा नये साहित्य की प्रवृत्तियों के साथ विश्व की अन्य भाषाओं में लिखे जा रहे साहित्य से भी ये सुपरिचित हैं। | जिन विद्वान् प्राध्यापकों ने संस्कृत काव्यलेखन में सक्रियता प्रदर्शित की, उनमें डॉ. गौरीप्रसाद झाला का नाम भी लिया जा सकता है (१६०७-७२ ई.)। यद्यपि इनकी संस्कृत रचनाओं का संकलन इनकी मृत्यु के पश्चात् प्रकाशित किया गया, पर आचार्य झाला ने कई दशक पहले संस्कृत में मुक्त छन्द तथा नयी शैली की कविताओं का सूत्रपात कर दिया था, यह इस संकलन से विदित होता है। श्री झाला ने पारम्परिक छन्दों में प्रचलित विषयों पर भी कविताएँ लिखी हैं तथा मुक्त छन्द में नयी शैली के साथ भी रचनाएँ कीं। &amp;lsquo;प्रौढा रात्रिः शीर्षक कविता का नमूना देखिये&#xA;प्रौढा रात्रिः निःस्पन्दा स्तब्धा प्रकाशोदरगर्भादुदीर्णानि तमसो यूथानि दन्तान् कटकटाय्य कालस्य कालखण्ड&#xA;भक्षयन्ति टक् टक् टक् टक्। कट् कट् कट् कट् । (सुषमा, पृ. ३७)&#xA;(प्रौढा रात्रि निःस्पन्द तथा स्तब्ध है, प्रकाश के उदर-गर्भ से तमस् के यूथ निकल पड़े हैं, काल के टुकड़े को दाँत कटकटा कर खा रहे हैं&amp;hellip;&amp;hellip;.)&#xA;आधुनिक संस्कृत मुक्तककाव्य के विकास में &amp;lsquo;पद्यपुष्पाञ्जलिः&amp;rsquo; (मदुराई, १६५१) काव्यसंग्रह का योगदान महत्त्वपूर्ण कहा जा सकता है। इसके कर्ता श्री सुब्रह्मण्य अय्यर मदुराई में रामेश्वर देवस्थानम् महाविद्यालय के प्राचार्य थे। इनकी अन्य संस्कृत काव्य कृति &amp;lsquo;वल्लीपरिणय&amp;rsquo; है। &amp;lsquo;पद्यपुष्पाञ्जलिः&amp;rsquo; दो भागों में विभाजित है। पूर्वभाग में पच्चीस छोटी-छोटी कविताएँ हैं तथा उत्तरभाग में सोलह पद्यबद्ध कहानियाँ हैं। कविताओं में&#xA;३१२&#xA;आधुनिक संस्कृत साहित्य का इतिहास &amp;lsquo;शकुन्तलास्वगतम्&amp;rsquo; &amp;lsquo;एकाकी&amp;rsquo; &amp;lsquo;शिशुस्वर्गः&amp;rsquo; &amp;lsquo;तदानीमिदानी च&amp;rsquo; &amp;lsquo;इत्यादि रचनाएं संस्कृतकाव्य की नयी भावभूमि को उत्खात करती है।श्री सुब्रह्मण्य की रचना सरल तथा कहीं-कहीं अपरिपक्व है। पर कुछ कविताओं में प्रौढि और काव्यपाक के साथ उत्कृष्ट कल्पना और उदार दृष्टि का योग हो सकता है। &amp;lsquo;अष्टमूर्तिस्वरूपम्&amp;rsquo; कविता में आकाशरूप शिव का चित्र देखिये&#xA;ब्रह्माण्डानि प्लवन्ते यदुदरविवरे नौकुलानीव सिन्धी कल्लोलानां प्रवाहः प्रसरति निबिडा यत्र भा विद्युदादेः। यस्या ज्ञाने प्रमुग्धा अपि वरमनसश्चेह विद्वद्वरेण्याः&#xA;केशो रुद्रस्य या सा लसति सकलसूरादिमा व्योममूर्तिः।। (पृ. ३१)&#xA;(जिसके उदर-विवर में, समुद्र में नावों की भाँति ब्रह्माण्ड तैरते रहते हैं, जहाँ विद्युदादि के कल्लोलों का प्रवाह फैलता रहता है, जिसके ज्ञान में श्रेष्ठ विद्वान लोग भी मूड हो जाते हैं (2) जो रुद्र के केश रूप है ऐसी सबकी जननी आधा आकाशमूर्ति शोभायमान है।)&#xA;उत्तरभाग में कथानकों की पद्यात्मक प्रस्तुति श्री अय्यर का एक सराहनीय उपक्रम है। विषयवस्तु की दृष्टि से ये कथानक महत्त्वपूर्ण है। इनमें प्रस्तुतीकरण की दृष्टि से खण्डकाव्य का स्वरूप भी कवि ने निर्मित किया है तथा आधुनिक कहानी की विधा का भी। कथानकों में कुछ विदेशी कहानियों पर आधारित हैं। इनसे विदेश की कतिपय प्रसिद्ध कहानियों का ज्ञान संस्कृत पाठकों को हो जाता हैं। दक्षिणभारत की कथाओं या लोककथाओं की प्रस्तुति भी इस दृष्टि से महत्त्वपूर्ण है। कथाओं की उपस्थापना में काव्यात्मकता का निर्वाह सफल है। प्रत्येक कथा किसी वैचारिक धरातल का भी स्पर्श करती है। वैचारिकता का समायोग श्री अय्यर की स्वतन्त्र कविताओं में भी हुआ है। जैसे श्रममहिमा, भूतक्रीडा, भूभारः आदि कविताएँ इसके उदाहरण हैं।&#xA;खण्डकाव्यों में बकुलाभरणम् (राजमहेन्द्रवरम्, १६६६ ई.) महत्त्वपूर्ण रचना कही जा सकती है। इसके कवयिता महीधर वेकटराम शास्त्री हैं, जो आन्ध्र प्रदेश के निवासी रहे हैं। बकुलाभरणम् दो परिस्पन्दों में विभाजित है, जिसकी कथा को कवि ने कल्पित बतलाया है, पर यह कथा लोककथाओं से साम्य रखती है। कथा की विषयवस्तु सामाजिक और मनुष्यचरित्र के उत्थान और पतन को प्रस्तुत करती है। कथा इस प्रकार है- विष्णुमित्र ब्राह्मण और उसकी पत्नी शान्ता किसी ग्राम में निवास करते थे। बड़ी मनौती तथा भगवदाराधन के पश्चात् उनके एक पुत्र हुआ, जिसका नाम श्रीपति रखा गया। बड़े होने पर श्रीपति का धूमधाम से विष्णुमित्र ने विवाह किया और घर में सुशील रूपवती बहू आ गयी, जिसका नाम मल्लिका था। दुर्योग से श्रीपति एक नर्तकी की कुसंगति में पड़ गया और मल्लिका को छोड़कर नगर में उसी के यहाँ रहने लगा। मल्लिका ने आत्मघात का प्रयास किया, तो एक वृद्धदम्पती ने उसे बचाया और उनके यहां बकुलापीड नामक पुत्र को उसने&#xA;३५३&#xA;गीतिकाव्य जन्म दिया। बड़ा होकर बकुलापीड बड़ा शूरवीर बना और उसने एक ऐसे दृप्त योधा को हरा दिया, जिसने राजा के सामने अपने प्रतिस्पर्धी वीर के लिये चुनौती दी थी। प्रसन्न होकर राजा ने उसे अपना सेनापति बना दिया। एक बार बकुलापीड को नर्तकी के द्वारा परित्यक्त आत्महत्या की चेष्टा करता हुआ कोई वृद्ध मिला। यह वास्तव में उसका पिता श्रीपति था। इस प्रकार मल्लिका और श्रीपति का पुनर्मिलन हुआ।&#xA;इस काव्य में गाँव के सहज आर्जव संपन्न जीवन का अच्छा चित्रण किया गया है। नगर के संपर्क से गाँव में पले युवक में दुष्प्रवृत्तियों का जागरण दिखाया गया है। सारा काव्य मन्दाक्रान्ता छन्द में है। छन्द का सम्यक अभ्यास न होने से कहीं-कहीं बहुत खटकने वाला छन्दोभंग लेखक ने किया है। पर सौन्दर्य के चित्रण और रसाभिव्यक्ति की दृष्टि से काव्य प्रभावित करता है। शान्ता के इस चित्र में कवि ने भारतीय नारी को साकार कर दिया है&#xA;अंसे वामे शिथिलितकचं कज्जलं पक्ष्मभागे हारिणामृदितरजसोद्वर्तिते फालदेशे। माङ्गल्यार्थं पृथुलतिलक कौङ्कुमं चोद्वहन्ती&#xA;साध्वी सा द्राग् जनयति नृणां पश्यतां नम्रभावम् ।। (१८) (बायें कंधे पर शिथिल पड़े बाल, बरौनियों में काजल तथा हल्दी के उबटन लगे फालदेश में माङ्गल्यार्थ कुंकुम के मोटे तिलक को धारण करती हुई वह साध्वी देखते हुए लोगों को झुका देती है।)&#xA;7 ऐसी साध्वी नारी और उसके पति विष्णुमित्र के पुत्र हुआ, जैसे सीपी के दोनों जुड़े हुए दलों के बीच से मोती निकलता है&#xA;पुत्रः काले गतवति तयोवृद्वयोः प्रेमदाम्ना जज्ञे मुक्तामणिरिव दलद्वन्द्वसम्बद्धमुक्तेः ।। (१६)&#xA;सम्पूर्ण काव्य में सरल प्रासादिक भाषा का प्रयोग कवि ने किया है। नर्तकी के नृत्य के वर्णन में प्रसंगानुरूप नृत्यत्प्राय श्लिष्ट दीर्घसमासबन्धमय पदावली का उपयोग बड़ा सटीक है- इसी प्रकार नर्तकी के द्वारा वश में किये ये श्रीपति को लगाम की नकेल लगाकर बांध दिये गये चौपाये से उपमित किया गया है- जिसे&#xA;प्रोद्यल्लीलाशतसुभगदृङ्मालिकायन्त्रितोऽसौ तत् तत् कर्मानुपदमकरोदेतया यद्यदुक्तम् । नासारज्जुप्रतिहतनिजेच्छाविहारप्रकारः कि प्रज्ञालोपात पटुरपि चतुष्पाद् यथा मुष्टिबद्धः ।। (१/५१)ነ%&#xA;आधुनिक संस्कृत साहित्य का इतिहास पति से परित्यक्त मल्लिका की मनोव्यथा का चित्रण कवि ने करुणा और संवेदना में डूब कर किया है। प्रोषितभर्तृका के प्रतीक्षा-भाव को स्वभावोक्ति के द्वारा मार्मिक&#xA;अभिव्यक्ति दी गयी है।&#xA;पणे पणे गृहगततरोर्वायुना चालितेऽपि&#xA;प्रत्यायातः पतिरिति विनिश्चिन्वती द्वारदेशम्। गत्वाऽजानात् प्रतिदिनमहं वञ्चितास्मीति भर्ना&#xA;किन्त्वात्मानं निरवधि तथा वञ्चितां नो नियत्या।। १/५२ (घर में लगे पौधे के पत्ते हवा में हिलने पर भी मल्लिका को लगता कि पति लौट आया है, और वह द्वार तक दौड़ कर देखती। प्रतिदिन ऐसा होता रहा, तब उसे निश्चय हो गया कि पति ने उसे धोखा दिया है। पर नियति ने भी धोखा दे दिया है- ऐसा उसने न माना)। इस काव्य के लघु कलेवर में औपन्यासिक विस्तार को समेट लिया गया है तथा कथानक की सोदेश्यता का निर्वाह किया गया है।&#xA;मुक्तकाव्यसंग्रहों में ए.वी. सुब्रमणियन् का &amp;lsquo;कल्पनासौरभ&amp;rsquo; (१९७४) उल्लेखनीय है। इसके रचयिता भारतीय रेलवे के वित्त सलाहकार और मुख्य लेखाधिकारी रहे हैं। &amp;lsquo;कल्पनासौरभ&amp;rsquo; में संकलित मुक्तक रचनाओं में कुछ स्तुतिपरक हैं, कुछ में दार्शनिक चिन्तन और भारतीय मूल्यबोध को उपनिबद्ध किया गया है। &amp;lsquo;जीवात्मषट्पदीयम्&amp;rsquo; में अमर को जीव का प्रतीक बनाकर बन्धन, माया तथा मुक्ति की अवधारणा को काव्यात्मक रूपक में बाँधा गया है। इसी संकलन में तेरहवीं कविता &amp;lsquo;ब्रह्मपुत्रो महानदः&amp;rsquo; आसाम के ब्रह्मपुत्र नद के प्रवाह और उसके तटवर्ती प्रदेश का सुन्दर चित्रण है। गैंडे की चेष्टाओं का यह वर्णन स्वाभावोक्ति तथा प्रान्तिमान् का अच्छा निदर्शन है&#xA;यत्रोपकूलमतिरौति स एकदन्तः आयोध्य तीक्ष्णदशनः पृथुवंशषण्डम् । वायौ विकीर्णकरवीरसुमं समीक्ष्य किं शोणितं क्षतजमित्यधिक बिभेति ।। (पृ. ५५)&lt;/p&gt;</description>
    </item>
  </channel>
</rss>
