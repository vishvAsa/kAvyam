<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;೪ ಕ್ಷೀಣಕಾಲ on काव्ये विश्वासटिप्पन्यः</title>
    <link>https://vishvAsa.github.io/kAvyam/AsvAdaH/saMskRta-nATakagaLu/4_xINakAla/</link>
    <description>Recent content in &#43;೪ ಕ್ಷೀಣಕಾಲ on काव्ये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/kAvyam/AsvAdaH/saMskRta-nATakagaLu/4_xINakAla/index.xml" rel="self" type="application/rss+xml" />
    <item>
      <title>೦೧ ಈಚಿನ ರೂಪಕಗಳು ಮತ್ತು ಉಪರೂಪಕಗಳು</title>
      <link>https://vishvAsa.github.io/kAvyam/AsvAdaH/saMskRta-nATakagaLu/4_xINakAla/01_Ichina_rUpakagaLu_mattu_uparUpakagaLu/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/AsvAdaH/saMskRta-nATakagaLu/4_xINakAla/01_Ichina_rUpakagaLu_mattu_uparUpakagaLu/</guid>
      <description>&lt;p&gt;೦೧ ಈಚಿನ ರೂಪಕಗಳು ಮತ್ತು ಉಪರೂಪಕಗಳು&lt;/p&gt;&#xA;&lt;p&gt;ಕ್ರಿಸ್ತಶಕ ಹತ್ತು-ಹನ್ನೆರಡನೆಯ ಶತಮಾನಗಳ ಹೊತ್ತಿಗೆ ಸಂಸ್ಕೃತ ಸಾಹಿತ್ಯವು ಹೊಡೆಬಿಟ್ಟು ತೆನೆಯಾಗಿ ಕಾಳಾದ ಪಯಿರಿನಂತೆ ಒಣಗುವುದಕ್ಕೆ ಮೊದಲಾಯಿತು. ಆದ್ದರಿಂದ ಸಂಸ್ಕೃತ ನಾಟಕ ಚರಿತ್ರೆಯ ಈ ಮುಂದಿನ ಭಾಗವು ಅದರ ಕ್ಷೀಣಸ್ಥಿತಿಯ ಚರಿತ್ರೆ. ಹಿಂದಿನ ಭಾಗಲದಲಿಯೇ ಕ್ಷೀಣಗತಿಯ ಚಿಹ್ನೆಗಳು ಕಾಣಿಸಿಕೊಳ್ಳುವುದಕ್ಕೆ ಆರಂಭವಾದರೂ ಇಲ್ಲಿಂದ ಮುಂದಕ್ಕೆ ಅವು ಸ್ಪಷ್ಟವಾಗುತ್ತವೆ, ಪ್ರಬಲವಾಗುತ್ತವೆ. ಅವುಗಳಲ್ಲಿ ಕಲ್ಪನೆ ರಸ ಸರಳತೆ ಸದ್ರುಚಿಗಳಿಗೆ ಬದಲಾಗಿ ಕ್ರಮೇಣ ಅನುಕರಣ ಚಮತ್ಕಾರ ಪಾಂಡಿತ್ಯ ಕುರುಚಿಗಳು ಬೆಳೆಯುತ್ತ ಹೋಗುತ್ತವೆ. ಹೀಗೆ ಒಂದು ವಿಧದಲ್ಲಿ ಸಂಸ್ಕೃತ ಸಾಹಿತ್ಯ ಕ್ಷಯಿಸಿದರೂ ಇನ್ನೊಂದು ವಿಧದಲ್ಲಿ ಕೃತಕ ಜೀವಪೋಷಣೆಯಾಗಿ ಇಂದಿಗೂ ಅದು ಬದುಕಿ ಬೆಳೆಯುತ್ತಲೇ ಇದೆ; ಅದರಲ್ಲಿ ಕಾವ್ಯ ನಾಟಕಗಳು ಈಗಲೂ ಹುಟ್ಟುತ್ತಲೇ ಇವೆ. ಆದರೆ ಒಟ್ಟಿನ ಮೇಲೆ ಅವು ನಿರ್ಜೀವ, ನಿಸ್ಸತ್ವ, ನೀರಸ.&lt;/p&gt;</description>
    </item>
    <item>
      <title>೦೩ ಪ್ರಕರಣ</title>
      <link>https://vishvAsa.github.io/kAvyam/AsvAdaH/saMskRta-nATakagaLu/4_xINakAla/03_prakaraNa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/AsvAdaH/saMskRta-nATakagaLu/4_xINakAla/03_prakaraNa/</guid>
      <description>&lt;p&gt;‘ಪ್ರಕರಣ’ ಗಳು ತೀರ ಕಡಿಮೆ; ಇರುವ ಒಂದೆರಡು ‘ಮಾಲತೀ ಮಾಧವ’ ದ ಅನುಕರಣಗಳು. ಇದಕ್ಕೆ ಉದ್ದಂಡಿಯ (ಅಥವಾ ಉದ್ದಂಡನಾಥನ) ‘ಮಲ್ಲಿಕಾ ಮಾರುತ’ ವು (೧೭ನೆಯ ಶತಮಾನ) ಒಳ್ಳೆಯ ಉದಾಹರಣೆ. ಇದರಲ್ಲಿ ಮಲ್ಲಿಕೆಯೆಂಬ ವಿದ್ಯಾಧರ ಮಂತ್ರಿಪುತ್ರಿಯು ಮಂದಾಕಿನಿಯೆಂಬ ಐಂದ್ರಜಾಲಿಕಳ ಸಹಾಯದಿಂದ ಕುಂತಲ ರಾಜಪುತ್ರನಾದ ಮಾರುತನನ್ನು ಮದುವೆಯಾಗುತ್ತಾಳೆ. ರಾಮಚಂದ್ರನು (೧೨ನೆಯ ಶತಮಾನ) ‘ಕೌಮುದೀ ಮಿತ್ರಾನಂದನ’ ವನ್ನು ಬರೆದಿದ್ದಾನೆ. ಇದರಲ್ಲಿ ಮಿತ್ರಾನಂದನೆಂಬ ವರ್ತಕ ಪುತ್ರನು ಕೌಮುದಿಯನ್ನು ಮದುವೆಯಾಗುತ್ತಾನೆ. ನಾಟಕದ ತುಂಬ ಸಿದ್ಧರು ವಿದ್ಯಾಧರರು ರಾಕ್ಷಸರು ಕಾಪಾಲಿಕರು ಮುಂತಾದವರ ಮಾಯೆಯೂ ರಾಜ ಮಂತ್ರಿ ಮುಂತಾದವರ ಮೋಹ ಮಾತ್ಸರ್ಯಗಳೂ ಬರುತ್ತವೆ. ಇವಕ್ಕೆ ನಾಯಕ ನಾಯಿಕೆಯರು ಸಿಕ್ಕಿ ಪಾರಾಗಿ ಕೊನೆಗೆ ಸುಖವಾಗಿರುತ್ತಾರೆ. ರಾಮಭದ್ರನ (೧೨ನೆಯ ಶತಮಾನ) ‘ಪ್ರಬುದ್ಧ ರೌಹಿಣೇಯ’ ದಲ್ಲಿ ಆರೇ ಅಂಕಗಳಿವೆ. ಅದರಲ್ಲಿ ರೌಹಿಣೇಯನೆಂಬ ಕಳ್ಳನು ಮದನವತಿ ಎಂಬ ಹೆಂಗಸನ್ನೂ ಮನೋರಥನೆಂಬ ಹುಡುಗನನ್ನೂ ಕದ್ದುಕೊಂಡು ಹೋಗುವನು. ಅವನು ಅಧಿಕಾರಿಗಳ ಕೈಗೆ ಸಿಕ್ಕಿ ಶಿಕ್ಷೆಯಾಗಬೇಕಾದಾಗ ವೇರ್ಧಮಾನಸ್ವಾಮಿ ಉಪದೇಶ ಮಾಡಿದ ಒಂದು ಶ್ಲೋಕ ಜ್ಞಾಪಕಕ್ಕೆ ಬಂದು ಪಶ್ಚಾತ್ತಾಪಪಟ್ಟು ತಾನು ಕದ್ದು ಇಟ್ಟಿದ್ದ ಹಣ ಹುಡುಗ ಹುಡುಗಿಯರನ್ನು ರಾಜನಿಗೆ ಒಪ್ಪಿಸುವನು. ಯಶಶ್ಚಂದ್ರನ (೧೨ನೆಯ ಶತಮಾನ) ‘ಮುದ್ರಿತ ಕುಮುದಚಂದ್ರ’ ವು ೧೧೨೪ರಲ್ಲಿ ಶ್ವೇತಾಂಬರ ದೇವಸೂರಿಗೂ ದಿಗಂಬರ ಕುಮುದಚಂದ್ರನಿಗೂ ವಾದ ನಡೆದು ಕುಮುದಚಂದ್ರನು ಸೋತದ್ದನ್ನು ಪ್ರತಿಪಾದಿಸುತ್ತದೆ. ಏನು ಕಾರಣವೋ ‘ಮೃಚ್ಛಕಟಿಕ’ ದ ಅನುಕರಣ ಕೂಡ ಮತ್ತೊಂದು ಹುಟ್ಟಲಿಲ್ಲ.&lt;/p&gt;</description>
    </item>
    <item>
      <title>೦೪ ಭಾಣ</title>
      <link>https://vishvAsa.github.io/kAvyam/AsvAdaH/saMskRta-nATakagaLu/4_xINakAla/04_bhANa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/AsvAdaH/saMskRta-nATakagaLu/4_xINakAla/04_bhANa/</guid>
      <description>&lt;p&gt;“ಭಾಣ” ವೆಂದರೆ ಮಾತು; ಅದರಂತೆ ಈ ರೂಪಕ ಜಾತಿಯಲ್ಲಿ ಬರುವುದೆಲ್ಲಾ ಮಾತು; ಒಬ್ಬನ ಮಾತು; ನಾಟಕಾದಿಗಳಲ್ಲಿರುವ ಅಭಿನಯವಾಗಲಿ ವಸ್ತುವಾಗಲಿ ಕಥಾಸಂವಿಧಾನವಾಗಲಿ ಇಲ್ಲ; ಮಾತಿಗೆ ಪ್ರಾಧಾನ್ಯವಿರುವುದರಿಂದಲೇ ವರ್ಣನೆ ಹೆಚ್ಚು.&lt;/p&gt;&#xA;&lt;p&gt;ಇದು ಭರತನಿಂದ ಉಕ್ತವಾದ ‘ದಶರೂಪಕ’ ಗಳಲ್ಲಿ ಒಂದಾಗಿರುವುದರಿಂದ ಬಹಳ ಹಿಂದಿನಿಂದಲೂ ಪ್ರಚಾರದಲ್ಲಿದ್ದಿರಬೇಕೆಂದು ತೋರುತ್ತದೆ; ಆದರೆ ಈಗ ನಮಗೆ ದೊರೆತಿರುವವೆಲ್ಲಾ ಈಚಿನವು, ಮತ್ತು ಪ್ರಾಯಿಕವಾಗಿ ದಕ್ಷಿಣದೇಶದವು; ಆದ್ದರಿಂದ ದಕ್ಷಿಣ ದೇಶದಲ್ಲಿ ಇವು ವಿಶೇಷ ಪ್ರಿಯವಾಗಿ ಪ್ರಚಾರದಲ್ಲಿದ್ದುವೆಂದು ಊಹಿಸಬಹುದಾಗಿದೆ. ವಾಮನ ಭಟ್ಟಬಾಣನ (ಸುಮಾರು ೧೫೦೦) ‘ಶೃಂಗರಭೂಷಣ’ ವೇ ಪ್ರಾಯಶಃ ಈಗ ದೊರೆತಿರುವ ಭಾಣಗಳಲ್ಲೆಲ್ಲಾ ಹಳೆಯದು.&lt;/p&gt;&#xA;&lt;p&gt;ಎಲ್ಲಾ ಭಾಣಗಳ ಸ್ವರೂಪವೂ ವಸ್ತುವೂ ಸ್ವಲ್ಪ ಹೆಚ್ಚು ಕಡಮೆ ಒಂದೇಯೆ; ಅದರ ಸ್ಥಾನ ಸೂಳೆಗೇರಿ; ನಾಯಕ ವಿಟಶೇಖರ; ಅವನು ಅಲ್ಲಿ ಕಂಡಿದ್ದನ್ನೆಲ್ಲಾ ಆಕಾಶ ಭಾಷಿತಗಳಿಂದ ವರ್ಣಿಸುತ್ತಾನೆ; ಕಂಡಕಂಡವರನ್ನೆಲ್ಲಾ ಬೀದಿಗೆ ಎಳೆಯುತ್ತಾನೆ; ಇದರಲ್ಲಿ ಬರುವ ಶೃಂಗಾರ ಹಾಸ್ಯಗಳು ಬಲು ಕೀಳುತರದವು; ಅನೇಕ ವೇಳೆ ಅವುಗಳನ್ನು ಓದುವುದಕ್ಕೂ ಸಂಕೋಚವಾಗುತ್ತದೆ; ಈಚಿನ ಕಾಲದ ನಾಟಕಗಳಲ್ಲಿ ಬರುವ ದೋಷಗಳೆಲ್ಲಾ ಇವುಗಳಲ್ಲಿಯೂ ಕಂಡುಬರುತ್ತವೆ; ಪಾಂಡಿತ್ಯ ಹೆಚ್ಚು; ಸರಳತೆ ಕಡಮೆ. ಕಾಶೀಪತಿ ಕವಿರಾಜನು (೧೩ನೆಯ ಶತಮಾನ?) ತನ್ನ ‘ಮುಕುಂದಾನಂದಭಾಣ’ ದಲ್ಲಿ ಬರುವ ಭುಜಂಗ ಶೇಖರನ ಮಾತಿಗೆ ಶ್ಲೇಷಾರ್ಥದಿಂದ ‘ಕೃಷ್ಣಗೋಪೀ ವಿಲಾಸ’ ಪರವಾಗಿಯೂ ಅರ್ಥಮಾಡುವ ಹಾಗೆ ಬರೆದಿದ್ದಾನೆ! ಹೀಗೆ ಅರ್ಥಾಂತರವಿರುವುದರಿಂದ ಅದನ್ನು ‘ಮಿಶ್ರಭಾಣ’ ವೆಂದು ಕರೆದ ಹಾಗೆ ಕಾಣುತ್ತದೆ.&lt;/p&gt;</description>
    </item>
    <item>
      <title>೦೫ ಪ್ರಹಸನ</title>
      <link>https://vishvAsa.github.io/kAvyam/AsvAdaH/saMskRta-nATakagaLu/4_xINakAla/05_prahasana/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/AsvAdaH/saMskRta-nATakagaLu/4_xINakAla/05_prahasana/</guid>
      <description>&lt;p&gt;“ಪ್ರಹಸನ” ವೂ ಪ್ರಾಚೀನವಾದ ರೂಪಕಜಾತಿಯೇ; ಆದರೆ ನಮಗೆ ಈಗ ದೊರೆತಿರುವ ಪ್ರಹಸನಗಳು ಈಚಿನವು. ಪ್ರಾಯಶಃ ಮಹೇಂದ್ರ ವಿಕ್ರಮವರ್ಮನ ‘ಮತ್ತವಿಲಾಸ’ ವೇ (೭ನೆಯ ಶತಮಾನ) ಇವುಗಳಲ್ಲಿ ಹಿಂದಿನದು.&lt;/p&gt;&#xA;&lt;p&gt;ಪ್ರಹಸನಗಳಲ್ಲಿ ಸಾಮಾಜಿಕ ಮತ್ತು ಧಾರ್ಮಿಕ ಲೋಪದೋಷಗಳು ಹಾಸ್ಯ ಮಾಡಲ್ಪಟ್ಟಿರುತ್ತವೆ; ಆದರೆ ಇವುಗಳ ವಸ್ತುವು ಸಾಧಾರಣವಾಗಿ ಅಶ್ಲೀಲ; ಹಾಸ್ಯವು ಬಹಳ ಕೀಳು; ಬಗೆಬಗೆಯ “ಕಚ ಕುಚ ನಿತಂಬಾದಿ” ವರ್ಣನೆ ಭಾಣ ಪ್ರಹಸನಗಳಿಗೇ ಎತ್ತಿದ್ದು; ಸಭ್ಯರು ಸಂಕೋಚಪಡದಂತೆ, ಹೆಂಗಸರು ನಾಚಿಕೆಪಡದಂತೆ, ನೋಡಬಲ್ಲ, ಕೊನೆಗೆ ಓದಬಲ್ಲ ಪ್ರಹಸನವೇ ಸಂಸ್ಕೃತದಲ್ಲಿ ಇಲ್ಲವೆಂದರೆ ತಪ್ಪಾಗಲಾರದು; ಇಂಗ್ಲಿಷು ಸಾಹಿತ್ಯದಲ್ಲಿ ಕಂಡು ಬರುವ ನಯವಾದ ನವಿರಾದ ಮಧುರವಾದ ತಿಳಿಯಾದ ಹಾಸ್ಯವು ಇವುಗಳಲ್ಲಿ ತೀರ ಅಪರೂಪ.&lt;/p&gt;&#xA;&lt;p&gt;ಪ್ರಹಸನದ ವಸ್ತುವೂ ಪ್ರತಿಪಾದನೆಯೂ ಹೇಗಿರುವುದೆಂದು ತಿಳಿಯಲು ಮಾದರಿಗಾಗಿ ಇಲ್ಲಿ ‘ಲಟಕಮೇಲಕ’ ವೆಂಬ ಪ್ರಹಸನವನ್ನು ಸಂಗ್ರಹಿಸಿ ಬರೆದಿದೆ. ‘ಲಟಕಮೇಲಕ’ ವೆಂದರೆ ದುಷ್ಟರ ಕೂಟವೆಂದರ್ಥ. ಇದರಲ್ಲಿ ಎರಡು ಅಂಕಗಳಿವೆ; ಮೊದಲನೆಯ ಅಂಕಕ್ಕೆ “ಲಜ್ಜಾ ವಿಕ್ರಯ” ವೆಂದೂ ಎರಡನೆಯ ಅಂಕಕ್ಕೆ “ದಂತುರಾ ವಿವಾಹ” ವೆಂದೂ ಹೆಸರು; ಕಥೆ ನಡೆಯುವುದು ಮದನ ಮಂಜರಿಯೆಂಬ ವೇಶ್ಯೆಯ ಮನೆಯಲ್ಲಿ.&lt;/p&gt;</description>
    </item>
    <item>
      <title>೦೬ ಡಿಮ</title>
      <link>https://vishvAsa.github.io/kAvyam/AsvAdaH/saMskRta-nATakagaLu/4_xINakAla/06_Dima/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/AsvAdaH/saMskRta-nATakagaLu/4_xINakAla/06_Dima/</guid>
      <description>&lt;p&gt;ಭರತನ ನಾಟ್ಯಶಾಸ್ತ್ರದಲ್ಲಿ ‘ತ್ರಿಪುರದಾಹ’ ವೆಂಬುದು “ಡಿಮ” ಕ್ಕೆ ಉದಾಹರಣೆಯಾಗಿ ಉಕ್ತವಾಗಿದೆ. ಆದರೆ ಈಗ ಅದಾಗಲಿ ಪ್ರಾಚೀನವಾದ ಇತರ ಡಿಮಗಳಾಗಲಿ ಉಪಲಬ್ಧವಾಗಿಲ್ಲ. ಸುಮಾರು ೧೧೫೦ರಲ್ಲಿ ಜೀವಿಸಿದ್ದ ವತ್ಸರಾಜನೆಂಬವನು ‘ತ್ರಿಪುರದಾಹ’ ವೆಂಬ ಒಂದು ಡಿಮವನ್ನು ಬರೆದಿದ್ದಾನೆ. ಅವನ ಕಾಲಕ್ಕೇ ಭರತನಿಂದ ಉದಾಹೃತವಾದ ಗ್ರಂಥವು ನಷ್ಟವಾಗಿದ್ದದ್ದರಿಂದ ಅವನು ಅದೇ ಹೆಸರಿನ ಇನ್ನೊಂದು ಡಿಮವನ್ನು ಬರೆದನೆಂದು ಊಹಿಸಬಹುದಾಗಿದೆ. ಇದೇ ಈಗ ದೊರೆತಿರುವ ಡಿಮಗಳಲ್ಲೆಲ್ಲಾ ಪ್ರಾಚೀನ. ಇದಲ್ಲದೆ ನಮಗೆ ಗೊತ್ತಿರುವ ಇತರ ಡಿಮಗಳು ಮೂರು ನಾಲ್ಕು ಮಾತ್ರ— ಕೃಷ್ಣ ವಿಜಯ, ಮನ್ಮಥೋನ್ಮಥನ, ವೀರಭದ್ರವಿಜೃಂಭಣ.&lt;/p&gt;</description>
    </item>
    <item>
      <title>೦೭ ವ್ಯಾಯೋಗ</title>
      <link>https://vishvAsa.github.io/kAvyam/AsvAdaH/saMskRta-nATakagaLu/4_xINakAla/07_vyAyoga/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/AsvAdaH/saMskRta-nATakagaLu/4_xINakAla/07_vyAyoga/</guid>
      <description>&lt;p&gt;ಈಗ ನಮಗೆ ದೊರೆತಿರುವ “ವ್ಯಾಯೋಗ” ಗಳಲ್ಲಿ ಭಾಸನ ‘ಮಧ್ಯಮ ವ್ಯಾಯೋಗ’ ವೇ ಪ್ರಾಚೀನ; ಅದನ್ನು ಬಿಟ್ಟರೆ ವತ್ಸರಾಜನ (ಸುಮಾರು ೧೧೫೦) ‘ಕಿರಾತಾರ್ಜುನೀಯ’ ವೇ ಹಿಂದಿನದಾಗಿ ಕಾಣುತ್ತದೆ. ಕೃಷ್ಣ ವಿಜಯ ವ್ಯಾಯೋಗ, ಧನಂಜಯವಿಜಯ ವ್ಯಾಯೋಗ, ನರಕಾಸುರ ವಿಜಯ ವ್ಯಾಯೋಗ, ನಿರ್ಭಯ ಭೀಮ ವ್ಯಾಯೋಗ, ಪ್ರಚಂಡ ಗರುಡ, ಪ್ರಚಂಡ ಭೈರವ, ಪಾರ್ಥಪರಾಕ್ರಮ, ಭೀಮ ವಿಕ್ರಮ ವ್ಯಾಯೋಗ, ರಾಮವಿಜಯ, ವಿನತಾನಂದ, ಸೌಗಂಧಿಕಾಹರಣ —ಇವು ಈಗ ನಮಗೆ ತಿಳಿದಿರುವ ಇತರ ವ್ಯಾಯೋಗಗಳು.&lt;/p&gt;</description>
    </item>
    <item>
      <title>೦೮ ಸಮವಕಾರ</title>
      <link>https://vishvAsa.github.io/kAvyam/AsvAdaH/saMskRta-nATakagaLu/4_xINakAla/08_samavakAra/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/AsvAdaH/saMskRta-nATakagaLu/4_xINakAla/08_samavakAra/</guid>
      <description>&lt;p&gt;ಈಗ ನಮಗೆ ದೊರೆತಿರುವ “ಸಮವಕಾರವು” ಮೇಲೆ ಕಂಡ ವತ್ಸರಾಜನ ‘ಸಮುದ್ರ ಮಥನ’ ವೊಂದೇ; ಭರತನು ಇದೇ ಹೆಸರಿನ ಒಂದು ಸಮವಕಾರವನ್ನು ಉದಾಹರಣೆಯಾಗಿ ಹೇಳಿದ್ದಾನೆ. ವತ್ಸರಾಜನ ಕಾಲಕ್ಕೇ ಅದು ಸಿಕ್ಕದೆ, ಬೇರೆ ಉದಾಹರಣೆಯೂ ಇಲ್ಲದೆ, ಅವನು ಅದೇ ಹೆಸರಿನ ಹೊಸ ಒಂದು ಕೃತಿಯನ್ನು ರಚಿಸಿದಂತೆ ತೋರುತ್ತದೆ.&lt;/p&gt;&#xA;&lt;p&gt;ಭಾಸನ ‘ಪಂಚರಾತ್ರವನ್ನು ‘ಸಮವಕಾರ’ ವೆಂದೂ ಕೆಲವರು ಭಾವಿಸುತ್ತಾರೆ.&lt;/p&gt;</description>
    </item>
    <item>
      <title>೦೯ ವೀಥೀ</title>
      <link>https://vishvAsa.github.io/kAvyam/AsvAdaH/saMskRta-nATakagaLu/4_xINakAla/09_vIthI/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/AsvAdaH/saMskRta-nATakagaLu/4_xINakAla/09_vIthI/</guid>
      <description>&lt;p&gt;“ವೀಥೀ” ಜಾತಿಯ ರೂಪಕವು ನಮಗೆ ಯಾವುದೂ ದೊರೆತಿಲ್ಲ. ಸಾಹಿತ್ಯ ದರ್ಪಣಕಾರನು ವೀಥಿಗೆ ‘ಮಾಳವಿಕಾ’ ಎಂಬುದು ಉದಾಹರಣೆಯೆಂದು ಹೇಳುತ್ತಾನೆ. ಇದು ಕಾಳಿದಾಸನ ‘ಮಾಳವಿಕಾಗ್ನಿಮಿತ್ರ’ ವಲ್ಲ. ಅದರಲ್ಲಿ ವೀಥಿಯ ಯಾವ ಲಕ್ಷಣವೂ ಇಲ್ಲ.&lt;/p&gt;</description>
    </item>
    <item>
      <title>೧೦ ಅಂಕ</title>
      <link>https://vishvAsa.github.io/kAvyam/AsvAdaH/saMskRta-nATakagaLu/4_xINakAla/10_aMka/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/AsvAdaH/saMskRta-nATakagaLu/4_xINakAla/10_aMka/</guid>
      <description>&lt;p&gt;ನಾಟಕದ ಒಳಗೆ ಬರುವ ಗರ್ಭಾಂಕ ನಾಟಕವನ್ನು ಸಾಧಾರಣವಾಗಿ “ಅಂಕ” ವೆಂದು ಎಣಿಸುತ್ತಾರೆ; “ಪ್ರೇಕ್ಷಣಿಕ” ವೆಂಬುದು ಈ ಅಂಕಕ್ಕೆ ಮತ್ತೊಂದು ಹೆಸರಾಗಿ ಕಾಣುತ್ತದೆ. ಉನ್ಮತ್ತ ರಾಘವ, ಕಮಲಾಕರುಣಾ ವಿಲಾಸ (ಕೃಷ್ಣಾಭ್ಯುದಯ), ಗೈರ್ವಾಣೀ ವಿಜಯ, ಶರ್ಮಿಷ್ಠಾ ಯಯಾತಿ, ಸ್ವರ್ಣಮುಕ್ತಾವಿವಾದ, ಸ್ನುಷಾ ವಿಜಯ — ಇವು ನಮಗೆ ತಿಳಿದುಬಂದಿರುವ “ಅಂಕ” ಗಳು. ‘ಉನ್ಮತ್ತರಾಘವ’ ವು ‘ವಿಕ್ರಮೋರ್ವಶೀಯ’ ದ ನಾಲ್ಕನೆಯ ಅಂಕದ ಅನುಕರಣ; ಇದರಲ್ಲಿ ರಾಮಲಕ್ಷ್ಮಣರು ಸುವರ್ಣಮೃಗದ ಹಿಂದೆ ಹೋದಾಗ ಸೀತೆ ದುರ್ವಾಸ ಶಾಪದಿಂದ ಒಂದು ಜಿಂಕೆಯಾಗುತ್ತಾಳೆ; ರಾಮನು ಹಿಂದಿರುಗಿ ಬಂದು ವಿರಹದಿಂದ ಹುಚ್ಚಾಗಿ ಅಲೆದು ಕೊನೆಗೆ ಅಗಸ್ತ್ಯರ ಪ್ರಸಾದದಿಂದ ಸೀತೆಯನ್ನು ಪಡೆಯುತ್ತಾನೆ.&lt;/p&gt;</description>
    </item>
    <item>
      <title>೧೧ ಈಹಾಮೃಗ</title>
      <link>https://vishvAsa.github.io/kAvyam/AsvAdaH/saMskRta-nATakagaLu/4_xINakAla/11_IhAmRga/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/AsvAdaH/saMskRta-nATakagaLu/4_xINakAla/11_IhAmRga/</guid>
      <description>&lt;p&gt;“ಈಹಾಮೃಗ” ಗಳಲ್ಲಿಯೂ ವತ್ಸರಾಜನ ‘ರುಕ್ಮಿಣೀಹರಣ’ ವೇ ಪ್ರಾಚೀನ. ‘ವೀರವಿಜಯ’, ‘ಸರ್ವವಿನೋದ ನಾಟಕ’ ಎಂಬುವು ಈಚಿನ ಮತ್ತೆರಡು ಈಹಾಮೃಗಗಳು; ಇವುಗಳನ್ನು ಬಿಟ್ಟರೆ ಈ ಜಾತಿಯ ರೂಪಕಗಳು ಮತ್ತಾವುವೂ ತಿಳಿದುಬಂದಿಲ್ಲ.&lt;/p&gt;</description>
    </item>
    <item>
      <title>೧೨ ಉಪರೂಪಕಗಳು</title>
      <link>https://vishvAsa.github.io/kAvyam/AsvAdaH/saMskRta-nATakagaLu/4_xINakAla/12_uparUpakagaLu/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/AsvAdaH/saMskRta-nATakagaLu/4_xINakAla/12_uparUpakagaLu/</guid>
      <description>&lt;p&gt;“ಉಪರೂಪಕ” ಗಳು ನಮಗೆ ತಿಳಿದಿರುವವೂ ದೊರೆತಿರುವವೂ ಬಹು ಸ್ವಲ್ಪ; ನಾಟಿಕಾ ಸಟ್ಟಕಗಳನ್ನು ಬಿಟ್ಟರೆ, ಇಂಥವು ರೂಪಗೋಸ್ವಾಮಿಯ ‘ದಾನಕೇಳೀ ಕೌಮುದೀ’ (ಭಾಣಿಕಾ) ಮತ್ತು ಮಾಧವನ ‘ಸುಭದ್ರಾಹರಣ’ (ಶ್ರೀಗದಿತ) ಇವೆರಡೇ ಎಂದು ಹೇಳಬಹುದು. ಇವು ಕೂಡ ಲಕ್ಷಣಗ್ರಂಥಗಳನ್ನು ನೋಡಿ ಅವುಗಳಿಗೆ ಹೊಂದುವಂತೆ ಬರೆದ ಈಚಿನ ಎಂದರೆ ೧೫—೧೬ ನೆಯ ಶತಮಾನಗಳ ಕೃತಿಗಳು.&lt;/p&gt;&#xA;&lt;p&gt;ಉಪರೂಪಕಗಳಲ್ಲೆಲ್ಲಾ ಪ್ರಸಿದ್ಧವಾದವುಗಳೆಂದರೆ “ನಾಟಿಕಾ” ಮತ್ತು “ಸಟ್ಟಕ”. ಇವುಗಳಿಗೆ ಇರತಕ್ಕ ವ್ಯತ್ಯಾಸವು ಅಲ್ಪವೆಂದು ಹಿಂದೆಯೇ ನೋಡಿದ್ದೇವೆ; ಸಟ್ಟಕವು ಪೂರ್ತಿಯಾಗಿ ಪ್ರಾಕೃತದಲ್ಲಿರಬೇಕಾದ್ದರಿಂದ ಅದನ್ನು ಬರೆಯುವುದು ಪ್ರಯಾಸ; ಆದ್ದರಿಂದಲೋ ಏನೋ ಈ ಜಾತಿಯ ಕೃತಿಗಳು ಘನಶ್ಯಾಮನ ‘ಆನಂದ ಸುಂದರಿ’ ವಿಶ್ವೇಶ್ವರನ ‘ಶೃಂಗಾರ ಮಂಜರಿ’ ಇವೆರಡೇ ದೊರೆತಿವೆ.&lt;/p&gt;&#xA;&lt;p&gt;“ನಾಟಿಕೆ” ಗೂ “ನಾಟಕ” ಕ್ಕೂ ಏನು ಅಷ್ಟು ವ್ಯತ್ಯಾಸವಿಲ್ಲ; ಆದರೂ ಹರ್ಷನ ‘ರತ್ನಾವಳಿ’ ಹುಟ್ಟಿದ ಮೇಲೆ ಆ ಮೇಲ್ಪಂಕ್ತಿಯ ಮೇಲೆ “ನಾಟಕ” ಎಂಬ ಹೆಸರಿನಿಂದ ಅನೇಕ ಅನುಕರಣಗಳು ಹುಟ್ಟಿವೆ. ಉಷಾ ರಾಗೋದಯ, ಕರ್ಣ ಸುಂದರೀ, ಕಮಲಿನೀ ಕಲಹಂಸ ನಾಟಕಾ, ಕುಂದ (ಮುಕುಂದ) ಮಾಲಾ, ಕುವಲಯವತೀ, ಚಂದ್ರಕಲಾ, ಚಂದ್ರಪ್ರಭಾ, ನವಮಾಲಿಕಾ, ಪಾರಿಜಾತ ಮಂಜರಿ (ವಿಜಯಶ್ರೀ), ಪುಷ್ಪಮಾಲಾ, ಮೃಗಾಂಕ ಲೇಖಾ, ರಂಭಾ ಮಂಜರೀ, ರಾಮಾಂಕ, ಲಲಿತ ರತ್ನಮಾಲಾ, ವಾಸಂತಿಕಾ, ವೃಷಭಾನುಜಾ, ಶಿವನಾರಾಯಣ ಭಂಜಮಹೋದಯ, ಶೃಂಗಾರತರಂಗಿಣೀ, ಶೃಂಗಾರ ವಾಟಿಕಾ (—ವಾಪಿಕಾ?), ಇವು ನಮಗೆ ತಿಳಿದು ಬಂದಿರುವ ಇಂಥ ನಾಟಿಕೆಗಳು.&lt;/p&gt;</description>
    </item>
    <item>
      <title>೧೩ ಪ್ರಮಾಣ ಲೇಖನಾವಳಿ</title>
      <link>https://vishvAsa.github.io/kAvyam/AsvAdaH/saMskRta-nATakagaLu/4_xINakAla/13_pramANa_lekhanAvaLi/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/AsvAdaH/saMskRta-nATakagaLu/4_xINakAla/13_pramANa_lekhanAvaLi/</guid>
      <description>&lt;p&gt;ಮಹಾನಾಟಕ— Luders: ‘Die Saubhikas ein Beitrag zur Ge-schicte des indischen Dramen,’ S.B.A.W., 1916, 698 f.; R. Pischel— G.G.A., 1885, 670 f., S.B.A.W., 1906, 498f.;&lt;/p&gt;&#xA;&lt;p&gt;Sivaprasada Bhattacharya — ‘Mahanataka, a clue to its Solution,’ P.O.C., VII: S.K. De— ‘The problem of the Mahanataka’, I.H.Q., VII, 537 f. (629) 709 f.&lt;/p&gt;&#xA;&lt;p&gt;ಅನರ್ಘ ರಾಘವ— Bhattanathaswami: Ind. Ant., 41, 141 f. Fleet: J.R.A.S., 1910, 425 f.; Wilson, II, 375 f. Introduction to Subhashithavali, ಎಂ.ಜಿ. ನಂಜುಂಡಾರಾಧ್ಯ, ಕ.ಸಾ. ಪರಿಷತ್ಪತ್ರಿಕೆ, ಜೂನ್ 1945.&lt;/p&gt;</description>
    </item>
    <item>
      <title>೧೪ ಕನ್ನಡ ಭಾಷಾಂತರಗಳು</title>
      <link>https://vishvAsa.github.io/kAvyam/AsvAdaH/saMskRta-nATakagaLu/4_xINakAla/14_kannaDa_bhAShAMtaragaLu/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/AsvAdaH/saMskRta-nATakagaLu/4_xINakAla/14_kannaDa_bhAShAMtaragaLu/</guid>
      <description>&lt;p&gt;ಕರ್ಣಾಟಕ ಕುಂದಮಾಲೆ— ಬಿ.ರಾಮರಾವ್, ಮೈಸೂರು, ೧೯೨೨. ಕುಂದಮಾಲೆ— ಮೊಳೆಯಾರು ಶಂಕರನಾರಾಯಣಭಟ್ಟ, ಮಂಗಳೂರು, ೧೯೫೧. ಕರ್ಣಾಟಕ ಭರ್ತೃಹರಿ ನಿರ್ವೇದಂ— ಎಂ. ಕೃಷ್ಣಪ್ಪ. ಭರ್ತೃಹರಿ ನಿರ್ವೇದ ನಾಟಕಂ— ಎಸ್. ಎನ್. ನರಹರಯ್ಯ. ಭರ್ತೃಹರಿ ನಿರ್ವೇದ ನಾಟಕಂ— ಎ. ಕೇಶವಯ್ಯ, ಬೆಂಗಳೂರು ೧೯೩೪. ಚಂದ್ರಕಲಾ ಕಲ್ಯಾಣ— ಕೆ. ರಾಮಸ್ವಾಮಯ್ಯಂಗಾರ್, ಬೆಂಗಳೂರು, ೧೯೧೧.&lt;/p&gt;&#xA;&lt;p&gt;ಕರ್ಣಾಟಕ ಸ್ನುಷಾ ವಿಜಯಂ— ಮೈಸೂರು ಸೀತಾರಾಮ ಶಾಸ್ತ್ರೀ, ಮೈಸೂರು, ೧೮೯೭. ಕರ್ಣಾಟಕ ಪಾರ್ವತೀಪರಿಣಯ ನಾಟಕಂ— ಮೈಸೂರು ಸೀತಾರಾಮ ಶಾಸ್ತ್ರೀ, ಮೈಸೂರು, ೧೮೯೬. ಕರ್ಣಾಟಕ ಘೋಷಯಾತ್ರೆ— ಬಿ. ರಾಮರಾವ್, ಬೆಂಗಳೂರು, ೧೯೨೨. ಕರ್ಣಾಟಕ ಸುಭದ್ರಾಹರಣಂ— ಬಿ. ರಾಮರಾವ್, ಧಾರವಾಡ, ೧೯೨೨. ಜಾನಕೀಪರಿಣಯ— ಬಿ. ಸೂರ್ಯನಾರಾಯಣಪ್ಪ, ಬೆಂಗಳೂರು, ೧೮೮೭. ಜಾನಕೀಪರಿಣಯ ನಾಟಕಂ— ವೆಂಕಟರಾಯ ಕವಿ, ಬೆಂಗಳೂರು, ೧೯೧೪. ಸಂಕಲ್ಪ ಸೂರ್ಯೋದಯ— ಎಂ.ಕೆ. ಶ್ರೀನಿವಾಸ ರಾಘವಾಚಾರ್ಯ, ಮೈಸೂರು, ೧೯೨೨. ಕರ್ಣಾಟಕ ಮುಕುಂದಾನಂದ ಭಾಣಂ— ಮೋ. ರಾಮಶೇಷ ಶಾಸ್ತ್ರೀ, ಬೆಂಗಳೂರು, ೧೯೩೫ (‘ರಂಗಭೂಮಿ’ ಯಲ್ಲಿ). ಮತ್ತವಿಲಾಸ ಪ್ರಹಸನಂ— ಪಾನ್ಯಂ ಸುಂದರಶಾಸ್ತ್ರೀ, ಬೆಂಗಳೂರು ೧೯೨೭ (‘ರಂಗಭೂಮಿ’ ಯಲ್ಲಿ). ಭಗವದಜ್ಜುಕಂ— ಬಿ. ರಾಮರಾವ್, ಬೆಂಗಳೂರು ೧೯೨೬ (‘ರಂಗಭೂಮಿ’ ಯಲ್ಲಿ). ಕರ್ಣಾಟಕೋನ್ಮತ್ತ ರಾಘವಂ— ವೆಂಕಟಸುಬ್ಬಯ್ಯ, ಮಂಗಳೂರು, ೧೯೦೮. ಉನ್ಮತ್ತರಾಘವ ಪ್ರೇಕ್ಷಣಿಕಂ— ಸಿದ್ಧಾಂತಿ ಶಿವಶಂಕರಶಾಸ್ತ್ರೀ, ಮದರಾಸು, ೧೮೮೭. ಕರ್ಣಾಟಕ ನರಕಾಸುರ ವ್ಯಾಯೋಗ— ಸಿದ್ಧಾಂತಿ ಶಿವಶಂಕರಶಾಸ್ತ್ರೀ, ೧೯೦೧. ನರಕಾಸುರ ವ್ಯಾಯೋಗಂ— ಕೆ. ನಂಜುಂಡ ಶಾಸ್ತ್ರೀ, ಮೈಸೂರು, ೧೯೦೨. ಆಶ್ಚರ್ಯ ಚೂಡಾಮಣಿ— ಎಂ. ರಾಮಕೃಷ್ಣಭಟ್ಟ, ಬೆಂಗಳೂರು, ೧೯೪೩. ದೂತಾಂಗದ (ಛಾಯಾನಾಟಕ)— ಬಿ. ರಾಮರಾವ್.&lt;/p&gt;</description>
    </item>
  </channel>
</rss>
