<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;೦ on काव्ये विश्वासटिप्पन्यः</title>
    <link>https://vishvAsa.github.io/kAvyam/AsvAdaH/saMskRta-nATakagaLu/0/</link>
    <description>Recent content in &#43;೦ on काव्ये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/kAvyam/AsvAdaH/saMskRta-nATakagaLu/0/index.xml" rel="self" type="application/rss+xml" />
    <item>
      <title>ಅರಿಕೆ</title>
      <link>https://vishvAsa.github.io/kAvyam/AsvAdaH/saMskRta-nATakagaLu/0/arikE/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/AsvAdaH/saMskRta-nATakagaLu/0/arikE/</guid>
      <description>&lt;p&gt;ಇಂಗ್ಲಿಷರು ಇಂಡಿಯ ದೇಶದಲ್ಲಿ ನೆಲಿಸಿ ಸಂಸ್ಕೃತವನ್ನು ಪರಿಚಯ ಮಾಡಿಕೊಂಡ ಮೇಲೆ ಅವರು ಅದರ ಸಾಹಿತ್ಯದ ಮೇಲೆ ಲೇಖನಗಳನ್ನೂ ಗ್ರಂಥಗಳನ್ನೂ ಬರೆಯುವುದಕ್ಕೆ ಮೊದಲು ಮಾಡಿದರು. ಹೀಗೆ, ಸಂಸ್ಕೃತ ನಾಟಕದ ಮೇಲೆ ಬರೆದ ಗ್ರಂಥಗಳಲ್ಲಿ ಎಚ್.ಎಚ್. ವಿಲ್ಸನ್ ಅವರ ಇಂಗ್ಲಿಷ್ ಗ್ರಂಥವೇ (Select Specimens of the Theatre of the Hindus, 1827) ಪ್ರಾಚೀನವಾದದ್ದು. ಇದಾದ ಮೇಲೆ ಫ್ರೆಂಚ್ ಜರ್ಮನ್ ಮುಂತಾದ ಭಾಷೆಗಳಲ್ಲಿಯೂ ಈ ವಿಷಯದ ಮೇಲೆ ಗ್ರಂಥಗಳು ಹುಟ್ಟಲಾರಂಭವಾದುವು; ಪಾಶ್ಚಾತ್ಯ ವಿದ್ವಾಂಸರೂ ನಮ್ಮ ದೇಶದ ಪಂಡಿತರೂ ಪ್ರಾಚೀನ ಕೃತಿಗಳನ್ನು ಸಂಗ್ರಹಿಸಿ, ಶೋಧಿಸಿ, ಸಂಪಾದಿಸಿ, ವಿಮರ್ಶೆ ವ್ಯಾಖ್ಯಾನಾದಿಗಳೊಡನೆ ಪ್ರಕಟಿಸಿದರು. ನಮ್ಮ ದೇಶದ “ಕಾವ್ಯಮಾಲೆ&amp;rsquo; ಈ ಪ್ರಕಟನ ಕಾರ್ಯದಲ್ಲಿ ಅಮೋಘವಾದ ಕೆಲಸಮಾಡಿತು. ಪಾಶ್ಚಾತ್ಯ ಪಂಡಿತರು “ಕಾವ್ಯಮಾಲೆ” ಯಲ್ಲಿ ಬಂದ ರೂಪಕಗಳನ್ನೆಲ್ಲಾ ತಾವು ಮುದ್ರಣಕ್ಕೆ ಅಥವಾ ಪುನರ್ಮುದ್ರಣಕ್ಕೆ ತೆಗೆದುಕೊಳ್ಳದಿದ್ದರೂ, ಅವರೂ ಮುಖ್ಯ ಮುಖ್ಯವಾದ ನಾಟಕಗಳನ್ನೆಲ್ಲಾ ಅಚ್ಚುಹಾಕಿಸಿದ್ದಾರೆ; ಸಂಪೂರ್ಣ ವ್ಯಾಸಂಗಕ್ಕೆ ಬೇಕಾದ ಸಾಮಗ್ರಿಗಳನ್ನೆಲ್ಲಾ ಒದಗಿಸಿಕೊಟ್ಟು, ಶುದ್ಧವಾಗಿರುವಂತೆ ಪರಿಷ್ಕರಿಸಿ, ಉತ್ತಮ ರೀತಿಯಲ್ಲಿ ಸಂಪಾದಿಸಿ, ಅಂದವಾಗಿರುವಂತೆ ಅವರು ಮುದ್ರಣಗೊಳಿಸಿರುವುದಕ್ಕೆ ಕೊಲಂಬಿಯಾ ವಿಶ್ವವಿದ್ಯಾಲಯದವರು ಪ್ರಕಟಿಸಿರುವ ಪ್ರಿಯದರ್ಶಿಕಾ&amp;rsquo;, ಹಾರ್ವರ್ಡ್ ವಿಶ್ವವಿದ್ಯಾಲಯದವರು ಪ್ರಕಟಿಸಿರುವ &amp;lsquo;ಉತ್ತರ ರಾಮ ಚರಿತ&amp;rsquo;, ಲೂಡರ್ಸ್ ಅವರು ಪ್ರಕಟಿಸಿರುವ “ಬೌದ್ಧನಾಟಕಗಳ ತುಂಡುಗಳು&amp;rsquo; – ಇವುಗಳನ್ನು ಮಾದರಿಗಳಾಗಿ ಹೇಳಬಹುದಾಗಿದೆ. ಇವುಗಳನ್ನು ನೋಡಿದರೆ ಪಾಶ್ಚಾತ್ಯ ಪಂಡಿತರು, ಅವರು ಯೂರೋಪಿನವರಾಗಲಿ ಅಮೇರಿಕದವರಾಗಲಿ, ಸಂಸ್ಕೃತದಲ್ಲಿ ಇಟ್ಟಿರುವ ಆಸಕ್ತಿ, ಅದನ್ನು ವ್ಯಾಸಂಗಮಾಡುವ ಶ್ರಮ, ಕ್ರಮ, ಅವರಿಗೆ ಇರುವ ವಿದ್ವತ್ತು, ಅವರು ಗ್ರಂಥವನ್ನು ಪ್ರಕಟಪಡಿಸುವ ರೀತಿ ಇವನ್ನು ಮೆಚ್ಚಿ ಯಾರಾದರೂ ತಲೆದೂಗುವಂತಾಗುತ್ತದೆ.&lt;/p&gt;</description>
    </item>
    <item>
      <title>ಪ್ರಕಾಶಕರ ನುಡಿ</title>
      <link>https://vishvAsa.github.io/kAvyam/AsvAdaH/saMskRta-nATakagaLu/0/prakAshakara_nuDi/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/AsvAdaH/saMskRta-nATakagaLu/0/prakAshakara_nuDi/</guid>
      <description>&lt;p&gt;ಕನ್ನಡ ಸಾಹಿತ್ಯ ಕ್ಷೇತ್ರದಲ್ಲಿ ಮಾನ್ಯ ಶ್ರೀ ಎ. ಆರ್. ಕೃಷ್ಣಶಾಸ್ತ್ರಿಗಳವರದು ಬಹುದೊಡ್ಡ ಹೆಸರು. ಬಿ.ಎಂ.ಶ್ರೀ., ತ.ಸು.ಶಾ., ವೆಂಕಣ್ಣಯ್ಯ, ಕುವೆಂಪು ಮುಂತಾದವರ ಸಮಕಾಲೀನರಾಗಿದ್ದು, ಇವರು ರಚಿಸಿರುವ ವಚನಭಾರತ, ಕಥಾಮೃತ ಮುಂತಾದ ಕೃತಿಗಳು ಒಂದೊಂದೂ ಅಮೂಲ್ಯವೆನಿಸಿವೆ.&lt;/p&gt;&#xA;&lt;p&gt;ಪ್ರಸ್ತುತ ಸಂಸ್ಕೃತ ನಾಟಕದಂತಹ ಒಂದು ಅಮೂಲ್ಯ ಕೃತಿಯನ್ನು ನಮ್ಮ ಪ್ರಕಾಶನದ ಮೂಲಕ ಪ್ರಕಟಣೆಗೊಳಿಸಲು, ಅವರ ಮೊಮ್ಮಕ್ಕಳಾದ ಎನ್. ಶ್ರೀಪತಿ, ಸಿ. ಆರ್. ಸತ್ಯ, ಆರ್, ಭಾರತಿ - ಇವರುಗಳು ಅನುಮತಿ ಇತ್ತಿರುವುದಕ್ಕೆ ನಾವು ಇವರಿಗೆ ಆಭಾರಿಯಾಗಿದ್ದೇವೆ.&lt;/p&gt;&#xA;&lt;p&gt;ಪ್ರಕಾಶಕರು&lt;/p&gt;&#xA;&lt;p&gt;ಆಂಗಿಕo ಭುವನಂ ಯಸ್ಯ ವಾಚಿಕಂ ಸರ್ವವಾಙ್ಮಯಂ |&lt;/p&gt;&#xA;&lt;p&gt;ಆಹಾರ್ಯo ಚಂದ್ರತಾರಾದಿ ತನ್ನ ಮಸ್ಸಾತ್ವಿಕಂ ಶಿವಂ ||&lt;/p&gt;&#xA;&lt;p&gt;ಸಂಗೀತ ರತ್ನಾಕರ&lt;/p&gt;</description>
    </item>
    <item>
      <title>ಮುನ್ನುಡಿ</title>
      <link>https://vishvAsa.github.io/kAvyam/AsvAdaH/saMskRta-nATakagaLu/0/munnuDi/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/AsvAdaH/saMskRta-nATakagaLu/0/munnuDi/</guid>
      <description>&lt;p&gt;ಶ್ರೀಮಾನ್ ಕೃಷ್ಣಶಾಸ್ತ್ರಿಗಳವರ ಸಂಸ್ಕೃತ ನಾಟಕದ ಚರಿತ್ರೆಯನ್ನು ಮಹಾಜನರು ಆದರದಿಂದ ಬರಮಾಡಿಕೊಳ್ಳುವರೆಂದು ನಾನು ನಂಬಿದ್ದೇನೆ. ಈ ವಿಷಯಕ್ಕೆ ಸಂಬಂಧಪಟ್ಟ ಅನೇಕ ಗ್ರಂಥಗಳನ್ನೂ ವಿದ್ವತ್ ಪತ್ರಿಕೆಗಳಲ್ಲಿ ಚೆದರಿರತಕ್ಕ ಅಸಂಖ್ಯಾತ ಲೇಖನಗಳನ್ನೂ ಪರಿಶೀಲಿಸಿ, ಸಂಸ್ಕೃತ ನಾಟಕಗಳನ್ನೆಲ್ಲಾ ಪರಾಮರ್ಶಿಸಿದ ತಮ್ಮ ಸ್ವಂತ ಅನುಭವವನ್ನು ಸೇರಿಸಿ, ಈ ಸಣ್ಣ ಪುಸ್ತಕದಿಂದ, ಕನ್ನಡದಲ್ಲಿ ಮೊದಲನೆಯ ಸಾರಿ, ಭಾರತೀಯ ಸಾಹಿತ್ಯದ ನಾಯಕರತ್ನದಂತಿರುವ ಒಂದು ಭಾಗದ ವಿಚಾರವಾಗಿ ಜ್ಞಾನಪ್ರಸಾರಣೆಗೆ ಅನುಕೂಲಮಾಡಿದ್ದಾರೆ. ಅವರ ಶ್ರಮವೂ ಪರ್ಯಾಲೋಚನೆಯೂ ಕೃತಜ್ಞತೆಗೆ ಅರ್ಹವಾದುವು.&lt;/p&gt;&#xA;&lt;p&gt;೧&lt;/p&gt;&#xA;&lt;p&gt;ನಾಟಕಪ್ರೇಮಿಗಳು ಸಾಧಾರಣವಾಗಿ ಪ್ರಪಂಚದ ಮೂರು ಮುಖ್ಯ ನಾಟಕ ಸಾಹಿತ್ಯಗಳನ್ನು ನೋಡಬೇಕು. ಅವು ಯಾವುವೆಂದರೆ-ಸಂಸ್ಕೃತ, ಗ್ರೀಕ್ ಮತ್ತು ಇಂಗ್ಲಿಷ್. ಈ ಗ್ರಂಥದಲ್ಲಿ ಸಂಸ್ಕೃತ ನಾಟಕದ ಉತ್ಪತ್ತಿ ಮತ್ತು ಚರಿತ್ರೆಗಳನ್ನೂ ನಾಟಕ ಕವಿಗಳ ಕಾಲ ಜೀವನಚರಿತೆ ಮತ್ತು ವಿಮರ್ಶೆಗಳನ್ನೂ ಸಾಧ್ಯವಾದಷ್ಟು ಸಂಕ್ಷೇಪವಾಗಿ ತಿಳಿಸಿದೆ. ಮುಂದೆ, ಸಿದ್ಧ? ವಾಗಿರುವ ನನ್ನ &amp;lsquo;ಗ್ರೀಕ್ ನಾಟಕ&amp;rsquo;ವನ್ನು ಪ್ರಕಾಶಪಡಿಸುತ್ತದೆ. ಅದನ್ನು ಹಿಂಬಾಲಿಸಿ &amp;lsquo;ಇಂಗ್ಲಿಷ್ ನಾಟಕ&amp;rsquo; ದ ಮೇಲೆ ಒಂದು ಗ್ರಂಥವನ್ನು ಹೊರಡಿಸುವ ಯೋಚನೆ ಇದೆ. ಈ ಮೂರು ಗ್ರಂಥಗಳಿಂದ ಕನ್ನಡ ಜನರು ನಾಟಕದ ಸ್ವರೂಪ ವಿಸ್ತಾರ ಶಕ್ಯತೆಗಳು ಏನೆಂಬುದನ್ನು ತಾರತಮ್ಯ ಜ್ಞಾನದಿಂದ ತಿಳಿದುಕೊಳ್ಳಲೂ ನಾಟಕೀಯತೆಯ ನಿಜಸ್ವಭಾವವನ್ನು ಕಂಡುಕೊಂಡು ಆನಂದಿಸಲೂ ನೆರವಾದೀತೆಂದು ಆಸೆಪಡಬಹುದಾಗಿದೆ.&lt;/p&gt;</description>
    </item>
    <item>
      <title>ಸಂಕೇತಗಳ ಅಕಾರಾದಿ ಪಟ್ಟಿ</title>
      <link>https://vishvAsa.github.io/kAvyam/AsvAdaH/saMskRta-nATakagaLu/0/saMketagaLa_akArAdi_paTTi/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/AsvAdaH/saMskRta-nATakagaLu/0/saMketagaLa_akArAdi_paTTi/</guid>
      <description>&lt;p&gt;A.B.O.R. - Annals of the Bhandarkar Oriental Research Institute, Poona.&lt;/p&gt;&#xA;&lt;p&gt;A.I.D. - Uber die Anfange des Indischen Dramas by A. Hillebrandt.&lt;/p&gt;&#xA;&lt;p&gt;B.B.D. - Bruchstucke Buddhi stischer Dramen.&lt;/p&gt;&#xA;&lt;p&gt;B.R.R.I. - Bulletin of the Sri Ramavarma Research Institute.&lt;/p&gt;&#xA;&lt;p&gt;B.S.O.S. - Bulletin of the School of Oriental Studies, London.&lt;/p&gt;&#xA;&lt;p&gt;C.H.I. - Cambridge History of India.&lt;/p&gt;&#xA;&lt;p&gt;D.C.S. - Descriptive Catalogue of the Sanskrit Mss. in the Oriental Library, Madras.&lt;/p&gt;&#xA;&lt;p&gt;D.L.Z. - Deutsche Literature Zeitung.&lt;/p&gt;</description>
    </item>
  </channel>
</rss>
