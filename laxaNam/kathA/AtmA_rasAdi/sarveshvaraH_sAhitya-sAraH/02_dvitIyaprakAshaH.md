+++
title = "02 द्वितीयप्रकाशः"

+++


११



द्वितीयः प्रकाशः

  

सार्थैरङ्गैरनेकार्थैः कथ्यन्ते वृत्तयोऽधुना ।  
भारती सात्त्विकी चैव कैशिक्यारभटी तथा ॥ १ ॥  
  
नाटकोत्कर्षभेदाय चतस्रो वृत्तयः कृताः ।  
हृद्यसंस्कृतभूयिष्ठश्चित्राकारो नटाश्रयः ॥ २ ॥  
  
उल्लासः कोऽपि वचसां भारतीत्युच्यते बुधैः ।  
व्यापारातिशयः कोऽपि नेतुस्त्यागदयाधिकः ॥ ३ ॥  
  
निश्शोक: सत्त्वसम्पन्न: सात्त्विकीति निगद्यते ।  
मृदुशृङ्गारसंयुक्तो नृत्तगीतमनोहरः ॥ ४ ॥  
  
कामभोगैकनिरतो व्यापार: कैशिकी स्मृता ।  
मायेन्द्रजालसङ्ग्रामक्रोधव्यापिविचेष्टितम् ॥ ५ ॥  
  
वृत्तिमारभटीमाहुर्नाट्यतत्त्वविचक्षणाः ।  
भारत्यङ्गानि चत्वारि वीथी प्रहसनामुखे ॥ ६ ॥  
  
प्ररोचना च तत्राद्ये स्वप्रसङ्गे भविष्यतः ।  
पूर्वमेवामुखं प्रोक्तमेभ्य: प्रस्तावनाविधौ ॥ ७ ॥  
  
प्ररोचना तदस्माभिर्लक्षणेन निगद्यते ।  
नटनाटकनेतॄणां कर्तुस्सभ्यजनस्य च ॥ ८ ॥  
  
उन्मुखीकरणं रङ्गे प्रशंसातः प्ररोचना ।  
सात्त्विक्यङ्गानि चत्वारेि वक्तव्यानि सलक्षणम् ॥ ९ ॥  
  
सल्लापोत्थापकौ तद्वत् सङ्घात्यपरिवर्तकौ ।  
सल्लापको गभीरोऽक्तिर्नानाभावरसान्वितः ॥ १० ॥  
  
एकमुत्थापयेद्यत्र युद्धायोत्थापकस्य हेि ।  
मन्त्रार्थदैवशक्त्याद्यैः संघात्यस्संघभेदनम् ॥ ११ ॥

१२

साहित्यसारे

  
प्रारब्धोद्योगकार्यान्यकरणं परिवर्तकः ।  
नर्मस्फुञ्जो नर्मगर्भनर्मस्फोटास्सनर्मकाः ॥ १२ ॥  
  
कैशिक्याश्शास्त्रसंभूता सेऽयमङ्गचतुष्ठयी ।  
नर्मस्फुञ्जः सुखारम्भो भयान्तो नवसङ्गमे ॥ १३ ॥  
  
नर्मणा सुरतारम्भो नर्मगर्भ उदाहृतः ।  
नर्मस्फोटो नृणामङ्गेष्वभेव्यक्ताङ्गजक्रिया ॥ १४ ॥  
  
  
क्रीडाविवृद्धभणितिर्नर्म सर्वोपहासकृत् ।  
तदत्राष्टादशविधं प्रोक्तं तत्तत्त्ववेदिभिः ॥ १५ ॥  
  
वचश्शुद्धं क्रियाशुद्धं रूपशुद्धं तथैव च ।  
वाचानुरागकथनं वेषव्यक्तिकरं तथा ॥ १६ ।।  
  
  
चेष्टाव्यक्तिकरं चैव वागिच्छाप्रतिपादनम् ।  
रूपेच्छाकरणं चेष्टा स्पष्टीकरणमेव च ॥ १७ ॥  
  
वाग्भेदनं भेदरूपं क्रियाभेदनमेव च ।  
वाग्भयं भयरूपी च चेष्टाभयकरं तथा ॥ १८ ॥  
  
  
वाग्भीत्यपरसंयोगी वेषमीत्यपराअपि ।  
चेष्टाभयान्यसंयोगीत्येवमष्टादशात्मकम् ॥ १९ ॥  
  
केवलेनैव वचसा लोकहास्यकरं तु यत्।  
तदेव युक्तितोऽस्माभिर्वचश्शुद्धमुदाहृतम् ॥ २० ॥  
  
केवलेनैव रूपेण जनताहासकारि यत् ।  
तन्नर्म काव्यबन्धेषु रूपशुद्धन्निगद्यते ॥ २१ ॥  
  
निदधाति गिरा यत्तु स्वानुरागनिवेदनम् ।  
वाचानुरागकथनं तदुक्तं भरतादिभिः ॥ २२ ॥  
  
नैपथ्यसंविधानेन प्रणयादेशभाषणम् ।  
करोति यत्तदेवात्र वेषव्यक्तिकरंं स्मृतम् ॥ २३ ।।

१३

द्वितीयः प्रकाशः

  
व्यापारेणैव तद्व्यक्तमभिलाषनिवेदनम् ।  
कुरुते तदिह प्राच्याश्चेष्टाव्यतिकरं विदुः ॥ २४ ॥  
  
नेत्रवक्त्रभ्रुवां चेष्टाविशेषैर्लोकहासकृत् ।  
यत्तदस्मद्विधैस्सर्वैः क्रियाशुद्धं निगद्यते ॥ २५ ॥  
  
  
संभोगेच्छां गिरा यत्तु वदति प्रियसन्निधौ ।  
तदत्र कथ्यते सद्भिः वागिच्छाप्रतिपादनम्।। २६ ।।  
  
  
रूपेण स्पृष्टमाचष्टे संभोगेच्छां यदायताम् ।  
रूपेच्छाकथनं तत्तु कथ्यते तत्त्वकोविदैः ॥ २७ ॥  
  
  
संभोगेच्छामतिप्रौढां चेष्टया प्रव्रवीति यत् ।  
तदिह व्याहृतं चेष्टास्पृष्टीकरणमञ्जसा ॥ २८ ॥  
  
  
वचसा भेदनं भर्तुर्वाग्भेदनमुदाहृतम् ।  
रूपेण भेदकरणं रूपभेदं निगद्यते ॥ २९ ॥  
  
  
क्रिययोच्चाटनं भर्तुः क्रियाभेदनमुच्यते ।  
वाचा भीतिकरं नर्म वाग्भयं वस्तुनो भवेत् ॥ ३० ॥  
  
रूपेण भीतिजननं भांतिरूपमुदाहृतम् ।  
चेष्टया विदथद्भीतिं चेष्टाभयकरं विदुः ॥ ३१ ॥  
  
  
क्वस्संपृक्तया भीत्या रसान्तरविचारि यत् ।  
वाग्भीत्यपरसंयोगि भवेत्तन्नर्म नाटके ॥ ३२ ॥  
  
  
वेषावलोकनोत्पन्नभीत्या यच्च रसान्तरम् ।  
याति नर्म तदेवात्र वेषभीत्यपराश्रयि ॥ ३३ ॥  
  
  
व्यापारजातिभीत्यैव यद्गच्छति रसान्तरम् ।  
चेष्टाभयान्यसंयोगि तदाहुर्नाट्यकोविदाः ॥ ३४ ।।  
  
  
संक्षिप्तका च संफेठो वस्तुस्थापनयापने ।  
इयमारभटीवृत्तेः कथ्यतेऽङ्गचतुष्टयी ॥ ३५ ॥

१४

साहित्यसारे

  
वस्तुभिः कल्पनायोगस्तत्र संक्षिप्तका भवेत् ।  
सम्फेटस्तु समाघातः क्रोधसंरंभयोर्द्वयोः ॥ ३६ ॥  
  
  
मायासंस्थापितं वस्तु वस्तुस्थापनमिष्यते ।  
यापनन्त्वत्र निष्कामप्रवेशात्रासविद्रवाः ॥ ३७ ।।  
  
  
पदे वाक्ये च वाक्यार्थे दोषाः स्युः काव्यसंश्रयाः ।  
तत्र पूर्वं पदगता: कथ्यन्ते सहलक्षणैः ॥ ३८ ॥  
  
  
सम्बन्धहीनं दुर्बोधमप्रसिद्धमनर्थकम् ।  
गूढार्थं रूढिरहितमप्रतीतमवाचकम् ॥ ३९ ॥  
  
क्लिष्टमानमपुष्टार्थमसाधु सभयच्युतम् ।  
अक्षमार्थान्तरं कष्टमप्रयुक्तं ससंशयम् ।। ४० ।।  
  
विरुद्धार्थान्तरं भ्रष्टमपार्थं ग्राभ्यमस्तुतम् ।  
पर्यायज्ञापकं दृश्यमसंभाव्यार्थसाघकम् ।। ४१ ॥  
  
इत्येवं पदसंबन्धा दोषाः स्युः पञ्चविंशतिः ।  
संबन्धे रूपमन्यस्य पदमन्यस्य यत्कृतम् ।। ४२ \|\|  
  
  
संबन्धहीनमस्माभिस्तदेव हि निगद्यते ।  
श्रवणव्यतिरेकेण यस्यार्थो न प्रतीयते ॥ ४३ओ ॥  
  
काव्यतत्त्वविशेषज्ञैः दुर्बोधं तदुदाहृतम् ।  
शब्दशास्त्रविरोधित्वान्मोहाद्वा क्वापि यत्पदम् ॥ ४४ ॥  
  
  
येन केनापि कथितमप्रसिद्धमुदाहृतम् ।  
यदसत्कविना काव्ये पादपूरणमिच्छता ॥ ४५ ॥  
  
  
क्रियतेऽर्थेन रहितं तत्पदं स्यादनर्थकम् ।  
नितरामप्रसिद्धेऽर्थे बह्वर्थं यत्पदं कृतम् ॥ ४६ ॥  
  
  
तदत्र काव्यतत्त्वज्ञाः गूढार्थं कवयो विदुः ।  
सम्यगाच्छादितेष्वर्थेष्वप्रसिद्ध्या निरूपितम् ॥ ४७ ॥

१५

द्वितीयः प्रकाशः

कथ्यते रूढिरहितं पदमस्मद्विधैरिह ।  
शास्त्रमत्राप्रसिद्ध्यैव प्रबन्धे यन्निरूप्यते ।। ४८ ॥  
  
तदाहुरप्रतीताख्यं पदं पदविचारकाः ।  
अर्थान्तरे सुप्रसिद्धं यदन्यत्रापि साध्यते ॥ ४९ ।।  
  
व्युत्पत्तिभ्रान्तिसंयोगात्तदवाचकमुच्यते ।  
स्वबुद्ध्या कल्पितार्थं यत्तत्पदं क्लिष्टमुच्यते ॥ ५० ॥  
  
विचारपारुष्यवशात्स्वसौभाग्यविवर्जितम् ।  
यत्पदं तत्तु विद्वद्भिर्म्लानमित्यभिधीयते ॥ ५१ ॥  
  
यत्र सन्दृश्यतेऽत्यर्थपदे तुच्छाभिधेयता ।  
तदपुष्टार्थमित्याहुः सर्वे साहित्यवेदिनः ॥ ५२ ॥  
  
शब्दशास्त्रविरुद्धं च प्रबन्धे प्रतिपाद्यते ।  
शब्दतत्त्वविशेषज्ञैस्तदसाधु निगद्यते ।। ५३ ॥  
  
यदुक्तमन्यथा काव्ये कवीनां समयोऽन्यथा ।  
तदेव सम्यगस्माभिः समयच्युतमुच्यते ॥ ५४ ॥  
  
यस्यासमर्थतात्पर्यमिष्टस्यार्थस्य सूचने ।  
अक्षमार्थान्तरं तत्तु कथ्यते कविपुङ्गवैः ॥ ५५ ।।  
  
दुरुच्चारतया काव्ये यदश्राव्याक्षरं पदम् । ।  
तदत्र सुकविव्रातैः कष्टमित्यभिधीयते ॥ ५६ ॥  
  
लेशेनापि प्रबन्धेषु सुप्रसिद्धं न यत्पदम् ।  
तदप्रयुक्तमित्याहुः सर्वे साहित्यवेदिनः ॥ ५७ ॥  
  
वक्तव्यार्थमतिक्रम्य यदन्यत्रापि वर्तते ।  
तदत्र लक्षणेऽस्माभिः ससंशयमुदाहृतम् ॥ ५८ ॥  
  
  
अर्थान्तरं विरुद्धं स्याद्यत्र प्रस्तुतवस्तुनः ।  
विरुद्धार्थान्तरं प्रोक्तं तदत्र निपुणाशयैः ॥ ५९ ॥



१६

साहित्यसारे

वाञ्छितार्थपरिभ्रष्टं पदं भ्रष्टमिहोच्यते ।  
अव्यर्थमर्थहीनं च तद्द्विधा परिकीर्त्यते ॥ ६० ॥  
  
तदपार्थमिति ज्ञेयं यदप्रस्तुतदीपकम् ।  
सद्यस्सभ्येतरार्थस्य स्मारकं ग्राम्यमुच्यते ॥ ६१ ॥  
  
  
अस्तुतं तद्बुधैरुतं यदमङ्गलवाचकम् ।  
प्रसिद्धस्याभिधानस्य पर्यायैः स्वेच्छयाकृतम् ॥ ६२ ॥  
  
  
एकार्थैर्वाथ भिन्नार्थैः पर्यायज्ञापकं भवेत् ।  
यस्य व्युत्पत्तिलेशोऽपि चिन्त्यमानो न दृश्यते ॥ ६३ ॥  
  
तदत्र पदतत्त्वज्ञैर्दृश्यमित्यभिधीयते ।  
असंभवो यदर्थस्य संचयः कलही मिथः ॥ ६४ ॥  
  
तदुच्यतेऽत्र विद्वद्भिस्संभाव्यार्थसाधकम् ।  
एवमेते मया प्रोक्ता दोषाः पदसमाश्रयाः ॥ ६५ ॥  
  
वाक्याश्रया निगद्यन्ते सुव्यक्तं लक्षणैस्सह।  
शब्दच्युतं क्रमापेतमश्राव्यं पुनरुक्तिमत् ॥ ६६ ॥  
  
छन्दोभङ्गाकुलं ग्राम्यं व्याकीर्णं भग्नरीतिकम् ।  
यतिभङ्गाश्रयं न्यूनमधिकं वाक्यगर्भितम् \|\| ६७ ॥  
  
विरुद्धसन्धिनिस्सन्धिकृच्छ्रार्थकमवाचकम्।  
इति वाक्यगता दोषाः षोडशेति निरूपिताः ॥ ६८ ॥  
  
यत्सङ्गत्या स्फुटं याति सुशब्दोऽप्यपशब्दताम् ।  
तद्वाक्यमत्र साहित्ये शब्दच्युतमिति स्मृतम् ॥ ६९ ॥  
  
पदार्थक्रमनिर्मुक्तं क्रमापेतमिति स्मृतम् ।  
बन्धकार्कश्यवद्वाक्यमश्राव्यं कवयो विदुः ॥ ७० \|\|  
  
शब्दार्थयोः परावृत्त्या युक्तयोः पुनरुक्तिमत् ।  
छन्दसा विकलं काव्यं छन्दोभङ्गाकुलं भवेत् ॥ ७१ ॥

१७

द्वितीयः प्रकाशः

  
उक्तिश्चातुर्यरहिता ग्राम्यमित्यभिधीयते ।  
असङ्गताभिः संयोगि व्याकीर्णं स्याद्विभक्तिभिः ॥ ७२  
  
प्रारब्धरीतिविच्छेदो यत्र तद्भग्नरीतिकम् ।  
यतिभङ्गेन संयुक्तं यतिभङ्गाश्रयं विदुः ॥ ७३ ॥  
  
यस्यापरिसमाप्तिस्स्यान्न्यूनमिति कथ्यते।  
अपर्याप्ततया ह्मर्थो यत्रैकः पर्यवस्यति ॥ ७४ ॥  
  
पदानामिह तद्वाक्यमधिकं कथ्यते बुधै:।  
अत्यर्थसङ्गतार्थत्वाद्वाक्यं वाक्यान्तरास्थितम् ॥ ७५ ॥  
  
दु:खेन ज्ञापनीयार्थं वाक्यं गर्भितमुच्यते ।  
विरुद्धसन्धिर्ग्राम्यादिः प्रस्तुतार्थस्य घातकः ॥ ७६ ।।  
  
कृच्छ्रार्थकमिह ख्यातमौदार्यस्य विपर्ययः ।  
नार्थं विवक्षितं वक्ति यत्तदाहुरवाचकम् ॥ ७७ ॥  
  
एते वाक्यगता दोषा वाक्यार्थस्य वदाम्यहम् ।  
औचित्यभङ्गस्सन्देहो रीतिभङ्गः क्रमच्युतिः ॥ ७८ ॥  
  
उपक्रमोपसंहारविषमं दुष्टभूषणम् ।  
दुष्प्रतीतिकरं चेति सप्त वाक्यार्थसंश्रयाः ॥ ७९ ॥  
  
औचित्यभङ्गो विज्ञेयः स्वात्मप्रख्यापनादिकः ।  
सन्देहः पदजातस्य सन्दिग्धार्थत्वमुच्यते ॥ ८० ॥  
  
प्रारब्धस्यान्यथाभावो रीतिभङ्ग उदाहृतः ।  
अपक्रमाभिधेयत्वं क्रमच्युतिरिति स्मृतम् ॥ ८१ ॥  
  
उपक्रमोपसंहारविषमं वाच्यवक्रता ।  
भिन्नलिङ्गोपमादीनि दुष्टभूषणमुच्यते ॥ ८२ ॥  
  
सभ्येतरस्य स्पष्टोक्तिर्ग्राम्यमित्यभिधीयते ।  
श्लेषः प्रसादस्समतां माधुर्यं सुकुमारता ॥ ८३ ॥

१८

साहित्यसरे

  
अर्थव्यक्तिरुदारत्वमोजःकान्तिसमाधयः ।  
एते दश गुणाः प्रोक्ताः काव्यबन्धे कवीश्वरैः ।। ८४ ।।  
  
सुश्लिष्टपदसन्धानं श्लिष्टमित्यभिधीयते ।  
यस्यार्थस्स प्रसादः स्यादनुक्तोऽपि प्रतीयते ॥ ८५ ॥  
  
शब्दार्थौ समताऽन्योन्यं सालङ्कारौ सुसंस्कृतौ ।  
अप्युक्तं बहुशश्चेतःप्रीतिकृन्मधुरं मतम् ॥ ८६ ।।  
  
  
पदैर्मृदुभिराकीर्णं सुकुमारमिहोदितम्।  
अर्थव्यक्तिः पदोद्देशात् समस्तार्थावबोधिनी ।। ८७ ॥  
  
  
तदुदारत्वमासाद्य यन्मनो नापसर्पति ।  
ओजस्समासबहुलस्सन्दर्भस्सुमनोहरः ॥ ८८ ॥  
  
सुखोच्चारणता कान्तिस्सन्धिसन्तानसंपदा ।  
समाधिरन्यथाशब्दकल्पनीयार्थसञ्चयः ॥ ८९ ॥  
  
अतःपरमलङ्कारा वक्ष्यन्ते सह लक्षणैः।  
तत्र शब्दार्थसंबन्धानुभयोल्लासितानपि । ९० ॥  
  
सम्यगेकत्र संक्षिप्य लिखामि मधुराक्षरम् ।  
अपन्हुतिस्समासोक्तिरुपमा दीपकं क्रमः ॥ ९१ ॥  
  
विशेषो रूपकं जातिरुत्प्रेक्षा व्याजवर्णनम् ।  
अप्रस्तुतस्तुतिस्साम्यमेकावलिविभावने ।। ९२ ॥  
  
आक्षेपव्यतिरेकौ च श्लेषोऽर्थान्तरमेव च।  
पर्यायोक्तं विरोधश्च सङ्कीर्णं रसवत्तथा ॥ ९३ ॥  
  
अतिशयोक्तिरत्युक्तिर्वक्रोक्तिर्ध्वनिरेव च ।  
अन्योन्यमनुमानं च सचित्रं यमकं तथा ॥ ९४ ॥  
  
एते त्रिंशदलङ्कारा निर्दिष्टा रसकोविदैः ।  
व्यावर्णनीयं प्रच्छाद्य यत्रान्यत्किञ्चिदुच्यते ॥ ९५ ॥



१९

द्वितीयः प्रकाशः

  
  
असमं वा समं वाऽथ सा विज्ञेया ह्यपन्हुतिः ।  
बहुधा सा भवेद्व्याप्ता स्वरूपविजयादिषु ॥ ९६ ॥  
  
वस्तु किञ्चिदभिप्रेत्य तत्तुल्यस्यान्यवस्तुनः ।  
उक्तिस्संक्षिप्तरूपत्वात्सा समसोक्तिरिप्यते । ९७ ।  
  
विशेष्यमात्रभिन्नापि तुल्याकारविशेषणा ।  
अस्त्यसावपराप्यस्ति भिन्नाभिन्नविशेषणा ॥ ९८ ॥  
  
यथाकथञ्चित्सादृश्यं यत्नोद्भूतं प्रतीयते ।  
उपमा नाम सा यस्याः प्रपञ्चस्सुमहान् भवेत् ॥ ९९ ॥  
  
धर्मवस्तुविपर्यासनियमातिशयाश्रयाः ।  
मोहोत्प्रेक्षाविनिमया दृश्यास्सत्कविऋर्मसु ॥ १०० ॥  
  
मुख्यार्थवस्तुना युक्तैर्यद्वाक्यैस्सह संगतिम् ।  
सन्दधड़ोधयत्यर्थास्तत्पदं दीपकं स्मृतम् ॥ १०१ ॥  
  
पदान्तर्गतवाक्यैर्वा वाक्यार्थैरन्वितं यदि ।  
पदमेकं क्रियावाचि तत्क्रियादीपकं भवेत् ॥ १०२ ॥  
  
यद्भूरिवाक्यसंबद्धक्रियाणामेकमेव चेत् ।  
उच्यते कारकपदं तत्स्यात्कारकदीपकम् ॥ १०३ ॥  
  
यत्र दीपकसूत्रेण वाक्यपुष्पाणि सत्कविः ।  
ग्रथ्नात्यपूर्वविच्छित्त्या तन्मलादीपकं विदुः ॥ १०४ ॥  
  
उपमानोपमेयानां यस्संबन्धः क्रमोदितः ।।  
कथ्यते स इहास्माभिः संख्यानं वा क्रमोऽपि वा ॥ १०५ ॥  
  
अभिन्नस्योपमानेन प्रस्तुतस्य गुणद्युतिः ।  
विशेषं वक्तुमुदिता विशेष इति कथ्यते ॥ १०६ ॥  
  
सादृश्यशब्दहीना चेदुपमा रूपकं भवेत् ।  
एतद्विकल्पनीयं स्यात्कविभिः काव्यकोविदैः ॥ १०७ ॥



२०

साहित्यसारे

  
  
सविशेषणमेकाङ्गमयुक्तं व्यतिरेकवत् ।  
समस्तमसमस्तं च समस्तव्यस्तमित्यपि ॥ १०८ ॥  
  
यस्य यस्यामवस्थायां यादृशं वस्तुनो वपुः ।  
तथैतद्वर्णयन्त्युक्तिरग्राम्या जातिरुच्यते ॥ १०९ ॥  
  
जातिक्रियागुणद्रव्यैरेषा सुबहुधा मता।  
वस्तुनोऽन्यप्रकारेण स्थितस्यापरथैव यत् ॥ ११० ॥  
  
उत्प्रेक्षणं हि सोत्प्रेक्षा प्रायस्सादृश्यगर्भिता ।  
अपकर्षमुपन्यस्य निन्दाभासः प्रदृश्यते ॥ १११ ॥  
  
अत्युत्तमां स्तुतिं कर्तुं यत्र तद्व्याजवर्णनम् ।  
प्रस्तुतं परिहृत्योच्चैरुपमानन्निगद्यते ॥ ११२ ॥  
  
अप्रस्तुतस्तुतिस्सेयमस्माभिरभिधीयते ।  
तयोर्यत्र गुणाधिक्याद्वर्तते वर्णनीयता ॥ ११३ ॥  
  
तत्साम्यमुच्यतेऽन्यत्र ख्यातेयं तुल्ययोगिता ।  
यस्मिन् पूर्वस्य पूर्वस्य भवेदुत्तरमुत्तरम् ॥ ११४ ॥  
  
विशेषणं पदार्थस्य वस्तु सैकावली मता ।  
कार्यस्य निजमुत्सृज्य कारणं कारणान्तरम् ॥ ११५ ॥  
  
यत्र स्वाभाविकं भावि विभाव्यं सा विभावना ।  
वर्णनीयसमुत्कर्षसिद्धये प्रो विधीयते ॥ ११६ ॥  
  
आक्षेप उपमानस्य तमाक्षेपं प्रचक्षते !  
एकोभयगुणश्लेषहेतुभिस्सोऽपि भेदभाक् ॥ ११७ ॥  
  
सम्यक् सादृश्यकथनं भिन्नयोर्वस्तुनोर्द्वयोः ।  
श्लेष इत्युच्यतेऽस्माभिः स चानेकविधो भवेत् ॥ ११८ ॥  
  
कश्चित्प्रतिपदं भिन्नः कश्चित् भिन्नः कचित्पदैः ।  
कश्चिदर्थैकसंयोगी कश्चिच्छब्दैकभेदकः ॥ ११९ ॥

२१

द्वितीयःप्रकाशः

  
  
पूर्वोक्तसाध्यवाक्यार्थं यस्साधयितुमुच्यते ।  
हेतुगर्भोऽन्यवाक्यार्थः स एवार्थान्तरं भवेत् ॥ १२० ॥  
  
प्रकारेणापरेणैव यद्वाक्यार्थमति(क्रिया)प्रियम् ।  
शब्दार्थवृत्तिशून्येन पर्यायोक्तं तदुच्यते ॥ १२१ ॥  
  
प्रस्तुतार्थस्य पुष्ट्यर्थं यत्काव्येषु प्रदृश्यते ।  
विरोधाभासवचनं सा विरोध इतेि स्मृतः ॥ १२२ ॥  
  
संसर्गोऽलङ्कृतीनां यः समकक्ष्यतया कृतः ।  
अङ्गाङ्गित्वेन बद्धानां सङ्कीर्णं तन्निगद्यते ॥ १२३ ॥  
  
रसाभासादिनिर्माणकारणं यद्विभूषणम् ।  
तदत्र रसवद्वाचां रसबन्धविधानतः ॥ १२४ ॥  
  
सन्देहैर्नातिरिक्तं यल्लोकातीतं निगद्यते ।  
कविभिर्बुद्धिनैशित्यात्स एवातिशयो मतः ॥ १२५ ॥  
  
असंभाव्यार्थकथनमत्युक्तिरिति कथ्यते ।  
वक्रोक्तिरुक्तवाक्यार्थस्वीकारोऽन्यादृशस्स्मृतः ॥ १२६ ॥  
  
वस्त्वन्तरप्रसङ्गेन ध्वनिः स्याद्भाषवर्णनम् ।  
भूष्यभूषणरूपत्वं मिथस्स्याद्यत्र वस्तुनोः ॥ १२७ ॥  
  
सादृश्यमन्तरेणापि तदन्योन्यमिति स्मृतम् ।  
यादृशेनापि लिङ्गेन परोक्षं यदि गम्यते ॥ १२८ ॥  
  
  
क्स्तु पुष्टार्थरसवदनुमानं तदुच्यते ।  
शब्दाभासस्तु यमकं पदादिष्वपि कल्पितम् ॥ १२९ ।।  
  
नैवान्तस्तद्विकल्पानां तदृश्यं कविकर्मणि।  
विचित्रशब्दसन्दर्भश्चित्रमित्यभिधीयते ॥ १३० ॥  
  
सोऽपि सन्दृश्यते मार्गश्चक्रबन्धादिषु स्मृतः ।  
अनौचित्यात्तदस्माभि: काव्यसारे निरूप्यते ॥ १३१ ॥

२२

साहित्यसारे

सर्वसाहित्यविद्यासु परं प्रावीण्यमिच्छता ।  
कविना काव्यसारो हेि श्रोतव्यः प्रौढचेतसा ॥ १३२ ॥  
  
तत्र प्रश्नोत्तरं त्रेधा कथ्यते कविपुङ्गवैः ।  
अन्तर्लापिक्रमः कोऽपि बहिर्लापिक्रमोऽपरः ॥ १३३ \|\|  
  
उभयात्मा भवेत्कोऽपि त्रिभङ्गी नाम शोभनः ।  
यत्रोत्तरपदं वृत्ते: सोऽन्तर्लापी निगद्यते ॥ १३४ ॥  
  
बहिरेवोत्तरं यत्र बहिर्लापी स उच्यते ।  
एकमेवोत्तरपदं बाह्यं यत्र त्रिधाकृतम् \|\| १३५ ॥  
  
सुश्लिष्टं पतितश्लोके त्रिभङ्गी सा निगद्यते ।  
अन्तर्लापिप्रभेदस्स्यात् कोऽपि गुप्तोत्तराभिधः ॥ १३६ ॥  
  
साक्षरच्युतकः कोऽपि दुर्भेद्यः कुशलैरपि ।  
बहिर्लापिप्रभेदोऽपि लेशेनेह प्रदृश्यते ॥ १३७ ॥  
  
एकालापं द्विरभ्यास: साक्षरच्युतकं तथा ।  
गतप्रत्यागतं मिश्रमिति पञ्चविधस्स्मृतः \|\| १३८ ॥  
  
प्रश्नगर्भतयैवोच्चैः यत्र स्यादुत्तरं पदम् ।  
तदेव कथ्यतेऽस्माभिर्गुप्तोत्तरमिति स्फुटम् ॥ १३९ ॥  
  
काप्यक्षराणां लोपेन यत्रार्थ: प्रतिपाद्यते ।  
उत्तरोक्तप्रकारेण साक्षरच्युतकं हि तत् ॥ १४० ॥  
  
एकमेव पदं द्व्यर्थं यत्र स्यादुतरं द्विधा।  
प्रश्नद्वयमपि श्लोके तदेकालापमुच्यते ॥१४१॥  
  
एकमेवोत्तरं यत्र लिङ्गेन वचनेन वा ।  
प्रयाति भेदद्वितयं चिराभ्यासस्स उच्यते ॥ १४२ ॥  
  
यत्र तल्लिपिलोपेन समीचीनोऽर्थविस्तर:!  
न कत्पन्मघार्धत्वे तत्स्मादक्षरत्मेपकम् ॥१४३॥

२३

द्वितीयः प्रकाशः

  
प्रतिलोमानुलोमेन यत्र स्यादुत्तरं द्विधा ।  
गतप्रत्यागतमिति तदेव कवयो विदुः ॥ १४४ ॥  
  
संस्कृतप्राकृतोल्लासि मिश्रमित्यभिधीयते ।  
वलयारान्तरालेषु रथाङ्गस्य तथोदरे ।। १४५ ॥  
  
नियमेनाक्षरन्यासश्चक्रबन्धो निगद्यते ।  
तस्य भेदो महानेव नास्माभिरिह कथ्यते ।। १४६ ।।  
  
प्रसिद्धत्वात्परं वाच्यमष्टारं षडरं तथा ।  
चतुर्णामेव सुव्यक्तमराणामन्तरार्पितैः ॥ १४७ ॥  
  
यत्रान्योन्यप्रबन्धानां गतप्रत्यागताक्षरैः ।  
आरम्भश्च समाप्तिश्च पदानां नाभिमण्डले ॥ १४८ ॥  
  
अराणां व्यक्तमन्येषामग्रेष्वेकैकमक्षरम् ।  
अराणामन्तरालेषु बहिर्वलयवर्तिषु ॥ १४९ ।।  
  
एकैकाक्षरसंयुक्तं छन्दसा त्रिष्टुभा कृतम् ।  
तदष्टारमिति ज्ञेयं विद्वद्भिश्चक्रबन्धनम् ॥ १५० ॥  
  
वलयत्रितयच्छिद्रेष्वेकद्वित्र्यक्षरान्वितम् ।  
एकं नाभ्यक्षरं यत्र कविकाव्याभिधाङ्कितम् ॥ १५१ ।।  
  
चतुर्थपादसंसक्तैराद्यन्तैरक्षरैः श्रितम् ।  
अरषट्कस्य रेखासु पदत्रितयमुच्यते ।। १५२ ।।  
  
षडराग्रान्तरालेषु द्वाभ्यां प्रत्येकभागतः ।  
अक्षराभ्यामतिस्पष्टकल्पिताभ्यां प्रपूरितः ।। १५३ ।।  
  
तदक्षरं तृतीयान्ते पादाद्यन्तातिशायिभिः ।  
पादश्चतुर्थो दृश्येत बहिर्वलयमण्डले ॥ १५४ ।।  
  
तदत्र षडरन्नाम कथ्यते चक्रबन्धनम् ।  
एकमेवाक्षरं यत्र कर्णिकामध्यसंस्थितम् ॥ १५५ ।।  

२४

साहित्यसारे

वृत्तार्धत्वं प्रयात्यर्धं दलस्वान्याक्षराणि च ।  
अन्योन्यसंकरात् लोकः पदवन्धस्स उच्यते ॥ १५६ ॥  
एवमेवावगन्तव्यो विद्वद्भिश्चित्रविस्तरः ।  
  
सत्काव्यलक्षणमशेषगुणाभिरामं  
निश्शेषदूषणविशेषविचारयुक्तम् ।  
एतद्व्यधायि बुधमण्डलमण्डनेन  
सर्वेश्वरेण कविना मुनिपुङ्गवेन ॥  
  
  
इति साहित्यसारे द्वितीयः प्रकाशः

