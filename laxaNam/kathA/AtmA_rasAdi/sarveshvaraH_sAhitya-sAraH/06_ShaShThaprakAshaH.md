+++
title = "06 षष्ठप्रकाशः"

+++




## 

## 

## **षष्ठः प्रकाश:**

  
‌  


## **नाटकलक्षणम्**

  
  
  
कीर्तिकामो महोत्साहो धीरोदात्तः प्रतापवान् ।  
अभिगम्यगुणैर्युक्तस्त्रय्यxता महीपतिः ॥ १ ॥  
  
कर्तव्यो नाटके नेता देवो राजर्षिरेव वा ।  
प्रख्यातमेव कर्तव्यं वृत्तमप्याधिकारिकम् ।। २ ।।  
  
अत्यर्थानुचितं यत् स्यान्नायकस्मेतरस्य वा ।  
तत्परित्यज्यतां सम्यगन्यथा वा प्रकल्पयेत् ।। ३ ।।  
  
साद्यन्तं वस्तु निश्चित्य पञ्चधा संविभज्य च ।  
खण्डशस्सन्धिसंज्ञांस्तान् भागान् कुर्याद्विचक्षणः ।। ४ ।।  
  
चतुष्षष्ट्यङ्गसंस्थानं तदंशैः कल्पयेत्पुनः ।  
पताकावृत्तमन्यूनं विन्यसेत्प्रकरीमपि ॥ ५ ॥  
  
वेिष्कम्भकं वा प्रथममङ्कं वा कार्ययोगतः ।  
प्रत्यक्षनेतृचरितः सबिन्दुर्व्याप्तिभूषणः ॥ ६ ॥  
  
अङ्को नानाप्रकारार्थस्सार्थ एव हि शोभनः ।  
सविभावानुभावोऽन्यस्थायिमस्सम्यगङ्गिनः ।। ७ ।।  
  
गृहीतवृत्तैः कर्तव्यं प्रौढत्वं व्यभिचारिभिः ।  
न नयेद्वस्तुविच्छेदमत्यन्तरसपोषणात् ॥ ८ ॥  
  
रसं च न तिरोदध्याद्वस्त्वलङ्कारलक्षणैः ।  
शृङ्गारोऽप्यथवा वीरः कर्तव्यो वाङ्गिलक्षणः ॥ ९ ॥

५६

साहित्यसारे

  
रसानां पुनरन्येषामङ्गत्वं पतिपाद्यताम् ।  
भोजनस्नानसुरतवधसंरोधसङ्करान् ॥ १० ॥  
  
विवाहं दूरगमनं देशराज्याद्युपप्लवान् ।  
गन्धमाल्याम्बरादीनि प्रत्यक्षाणि न निर्दिशेत् ॥ ११ ॥  
  
द्वित्राणामेव पात्राणामेकदैवागमो भवेत् ।  
सर्वेषां निर्गमे जाते संभवेन्नेतृनिर्गमः ।। १२ ।।  
  
**प्रकरणलक्षणम्**  
  
ततः प्रकरणे वस्तु वक्तव्यं स्वमनीषया!  
लोकवार्ता स्वयं हृद्यं व्यवहारक्रमोचितम् ॥ १३ ॥  
  
सचिवद्विजवैश्यानामेक एव हि नायकः ।  
धीरप्रशान्तस्सोपायो धर्मकामार्थतत्परः ॥ १४ ॥  
  
द्विविधा नायिका तत्र कुलस्त्री गणिका तथा ।  
क्वचिदेकैव कुलजा वेश्या क्वापि द्वयं क्वचित् ॥ १५ ।  
  
अभ्यन्तरस्था कुलजा वेश्या बाह्यैव सर्वदा।  
शुद्धं शुद्धेतरं तद्वत् संकीर्णमिति तत्रिधा ॥ १६ ॥  
  
शुद्धं कुलस्त्रियायुक्तमितरद्गणिकाश्रितम् ।  
आभ्यां सङ्कीर्णकं धूर्तविटचेटीजनाश्रितम् ।। १७ ।।  
  
शेषं नाटकक्त्सन्धिप्रवेशकरसादिकम् ।  
  
**नाटिकालक्षणम्**  
  
अत्रैव वर्तते सापि नाटिका नाटकोद्भवा ।। १८ ।।  
  
तत्र प्रकरणाद्वस्तु नाटकाxपि किञ्चन ।  
नायको ललितः ख्यातः कामभोगैकनिष्ठितः ॥ १९ ।।

**५७**

**षष्ठः प्रकाश:**

  
स्रीप्राया चतुरङ्का च शृङ्गारो रसलक्षणः ।  
देवी तत्र कुलज्येष्ठा प्रगल्भा नृपवंशजा ॥ २० ॥  
  
तदधीनतया कृच्छ्रादन्यस्या नेतृसङ्गमः ।  
वृत्तिस्तु कैशिकी तत्र पूर्वोक्ताङ्गसमन्विता ॥ २१ ॥  
  
सन्धिसन्ध्यङ्गरचना यथालाभं विधीयते ।  
  
**सट्ट्कम्**  
  
प्रायेण नाटिकाप्रायं चतुर्यवनिकान्तरम् ॥ २२ ।।  
  
विष्कम्भकादिभिस्सर्वैर्विहीनं पञ्चसूचकैः ।  
सट्टकं स्त्रीजनाकीर्णमेकभाषामयं भवेत् ॥ २३ ॥  
  
**भाणः**  
  
धूर्तानां चरितं भाणं ख्यातवर्तनसंश्रयम् ।  
तत्र पात्रं विटस्त्वेको निपुणश्शास्त्रकोविदः ॥ २४ ॥  
  
उक्तिप्रत्युक्तिविधयः सम्यगाकाशभाषितैः ।  
विधेयाः कल्पनीयानि लास्याङ्गानि दशापि च ॥ २५ ॥  
  
श्रृङ्गारवीरौ संसूच्यौ रसौ सौभाग्यसंस्तवैः ।  
मुखनिर्वहणे सन्धी तदङ्गैरपि भूषितः ॥ २६ ॥  
  
एकाः स्थापनायुक्तो भारत्या स तु संस्कृतः ।  
  
**ईहामृगः**  
  
ईहामृगोऽपि विज्ञेयश्चतुरङ्कस्त्रिसन्धिकः ॥ २७ ॥  
  
दिव्यावनियताका नायकप्रतिनायकौ ।  
धीरोद्धतौ ख्याxxणै यदृच्छासङ्गतौ मिथः ॥ २८ ॥

**५८**

**साहित्यसारे**

  
वधूं दिव्यामनिच्छन्तीं हठादाहर्तुमिच्छतः ।  
शृङ्गारलेशमधुरस्सम्यगारन्धसङ्गरः ॥ २९ ॥  
  
छलेन येन केनापि तत्र युद्धं निवारयेत् ।  
सत्कर्णोद्वत्तष्ठत्तिभ्यां कर्तव्यश्च कवीश्वरैः ॥ ३० ।।  
  
**वीथी**  
  
वीथी सकैशिकीवृतिरेकाङ्का स्थापनावती ।  
एकपाक्कृxसङ्गमुखनिर्वहणाश्रिता ॥ ३१ ॥  
  
देवतापसविख्यातकथासंबन्धशालिनी ।  
रसस्सूच्यस्तु शृङ्गारः स्पृशेदपि रसान्तरम् ॥ ३२ ॥  
  
हृद्यपद्यावलिप्राया तदङ्गानि त्रयोदश ।  
छलप्रपञ्चत्रिगतवाक्केलीगण्डमालिकाः ॥ ३३ ।।  
  
उत्खात्यकाक्लगिते व्याहाराधिदले तथा ।  
असत्प्रलापमृदवोस्तथापस्पन्दितं पुनः \|\| ३४ ॥  
  
अशोभनैश्शोभनाभैरर्थैरुक्तिश्छलं भवेत् ।  
मिथ्यास्तुतिर्मिथोभाता प्रपञ्च इति कथ्यते ॥ ३५ ॥  
  
श्रुतिसाम्यादनेकार्थयोजनं त्रिगतं मतम् ।  
वाक्केली मधुरा वाणी नर्मx गर्भितं भवेत् ॥ ३६  
  
गण्डमप्रस्तुतं वाक्यं प्रस्तुतस्याविरोधतः।  
प्रहेलिकैव गूढार्था नालिकेति निगद्यते ॥ ३७ ।।  
  
गूढार्थपदसम्बन्धा नानाप्रxxवलिः ।  
अन्तxxहिका xxxxxxxxxxxxx xxx ॥३८॥

**५७**

**षष्ठः प्रकाशः**

  
विहाय प्रस्तुतं कार्यं यदन्यस्साध्यते नरैः ।  
अत्राक्लगितं प्राहुस्तदेव कविपुङ्गवाः ।। ३९ ।।  
  
हासाय प्रस्तुतं वाक्यं व्याहारोऽर्थान्तराश्रितम् ।  
अन्योन्यवाक्याधिकयोः स्पर्धयाधिबलं भवेत् ।। ४० ।।  
  
असत्प्रलापः प्रायेण. संबन्धरहितं वचः ।  
दोषा गुणा गुणा दोषा यत्र स्युर्मृदवो हि तत् ॥ ४१ ॥  
  
वचसामन्यथाव्याख्या ह्मपस्पन्दितमुच्यते ।  
  
**व्यायोगः**  
  
विख्यातवृत्तो व्यायोगो विख्यातोद्धतनायकः ॥ ४२ ।।  
  
हीनो गर्भावमर्शाभ्यां दीप्ता हास्यादयो रसाः ।  
वृत्तिरारभटी प्रायो बहुक्रूरजनावृतः ॥ ४३ ॥  
  
एकाहश्चरितैकाङ्क्षो ह्मस्रोकरणसङ्गरः ।  
  
**समवकारः**  
  
कुर्यात्समवकारोऽपि सम्यगामुखलक्षणम् ॥ ४४ ॥  
  
ख्याता देवासुरकथा वस्तुत्वेन निरूप्यताम् ।  
कैशिक्या रहितास्तत्र वृत्तयः परिकीर्तिताः ॥ ४५ ॥  
  
सुरासुरास्तु नेतारो निर्विमर्शाश्च सन्धयः ।  
अत्र द्वादश नेतॄणां फलं कुर्यात्पृथक्पृथक् ॥ ४६ ॥  
  
वीरप्रायस्सत्रय्यङ्गस्त्रिशृङ्गारस्त्रिविxषः ।  
कपटत्रितयोपेतश्चित्रेोक्त्या परिपूरितः ।। ४७ ॥  
  
विसन्धिरङ्कः प्रथमः कायों द्वादशनाडिकः ॥  
नाडिकानां x यः पश्चात् प्रत्येकं xxxxxx ॥ ४८॥

**६०**

**साहित्यसारे**

नाडिकाघटिकायुग्ममितिं सर्वजनश्रुतिः ।  
वस्तुस्वभावा दैवारिकृताः स्युः कपटास्त्रयः ॥ ४९ ॥  
  
देशोपरोधसंग्रामवहिभ्यो विद्रवास्त्रय: ।  
धर्मार्थकामैः शृङ्गारो नात्र बिन्दुप्रवेशकौ ॥ ५० ॥  
  
वीथ्यङ्गानि यथाकार्म सोपहासानि कल्पयेत् ।  
  
**उत्सृष्टिकाङ्कम्**  
  
उत्सृष्टिकेति विख्यातं वस्तु बुद्धया प्रपञ्चयेत् ।। ५१  
  
करुणाख्यो रसः स्थायी नेतारः पूर्वकल्पिताः ।  
सन्धिसन्ध्यङ्गवृत्त्यङ्गैः भाणवत्परिकल्पयेत् ॥ ५२ \|\|  
  
स्त्रीणामालापसल्लापविलापादिभिराकुल: ।  
वाचा विधेयस्संग्रामो वचसैव जयाजयौ ॥ ५३ ॥  
  
**प्रहसनम्**  
  
ततः प्रहसनं प्रायः कल्पयेद्बुद्धिवैभवैः ।  
शुद्धं सविकृतं तद्वत् सङ्कीर्णमिति तत्तूिधा ॥ ५४ ।।  
  
द्विजपापण्डिदुर्वर्णिचेटचेटीविटावृतम् ।  
वेषभाषाविभूषाद्यैः शुद्धं हासकृतं भवेत् ॥ ५५ ॥  
  
कामुकैरतिवाचाटैश्वण्डदुष्पण्डितादिभिः ।  
जरत्कञ्चुकिनिर्गन्धतापसैर्विकृतं स्मृतम् ॥ ५६ ॥  
  
धूर्तकापालिकमात्यचोरसंवाहकादिभिः ।  
वीथ्यङ्कैरन्तराकीर्णं सङ्कीर्णमिति कथ्यते ।। ५७ ॥



## **षष्ठः प्रकाशः**

  
रसस्तु भूयसा कार्यो हास्यो नानाविधाश्रयः ।  
मुखनिर्वहणे सन्धी वृत्तिरेकैव भारती ॥ ५८ ॥  
  
एकोऽङ्कः कल्पनीयः स्यात् नानाहासमनोहरः ।  
  
**डिमः**  
  
डिमो विशेषविग्न्यातवस्तुविस्तारशोभितः ।। ५९ ।।  
  
वृत्तयः कैशिकीहोना रसः शृङ्गारवर्जिताः ।  
नेतारो देवगन्धर्वयक्षरक्षोमहोरगाः ।। ६० ।।  
  
भूतप्रेतपिशाचाद्याः षोडशात्यन्तमुद्धताः ।  
मायेन्द्रजालसङ्ग्रामनिर्घानोत्पातविभ्रमान् ।। ६१ ।।  
  
चन्द्रसूर्योपरागांश्च सम्यगेव विनिर्दिशेत् ।  
रौद्रो रसश्च कर्तव्यश्चत्वारोऽङ्कास्सविस्तराः ॥ ६२ ।।  
  
दीर्घवृत्तिविचित्रार्थो निर्विमशों डिमो भवेत् ।  
सन्धिसन्ध्यङ्गवृत्त्यङ्गवृत्तिनायकवस्तुभिः ।। ६३ ।।  
  
भिद्यमानाङ्कसङ्केतभेदाः स्युर्नाटके दश ।  
  
सदृढरचितबन्धस्साधु सर्वेश्वरेण  
प्रथितभरतशास्रप्राप्तभूषाविशेषः ।  
  
मृदुतरपदशय्याशोभितश्शश्वदुच्चैः  
सरसमनसेि भूयादेष साहित्यसारः ।। ६४ ।।  
  
इति श्रीमन्मलयजमहापण्डितसर्वेश्चराचार्यविरचिते  
  
साहित्यसारे षष्ठः प्रकाशः

**साहित्यसारे**

  
अस्य साहित्यसारस्य सङ्ख्या सर्वेशकल्पिता ।  
भवेदष्टाधिकैवात्र षट्शती सुमनोहरा ॥  
सर्वेशकविः कर्ता साहित्यसाररचनायाः ।  
श्रीवामराशिदेवो यस्य गुरुर्मुनिवराधीशः ॥ (आदर्शान्तरे)  
  
यदबोधादिदं भाति यद्बोधाद्विनिवर्तते ।  
नमस्तस्मै परानन्दवपुषे परमात्मने ।।  
  
**श्रीरस्तु**

  

  

[![साहित्यसारः.pdf](//upload.wikimedia.org/wikipedia/commons/thumb/e/e5/%E0%A4%B8%E0%A4%BE%E0%A4%B9%E0%A4%BF%E0%A4%A4%E0%A5%8D%E0%A4%AF%E0%A4%B8%E0%A4%BE%E0%A4%B0%E0%A4%83.pdf/page71-326px-%E0%A4%B8%E0%A4%BE%E0%A4%B9%E0%A4%BF%E0%A4%A4%E0%A5%8D%E0%A4%AF%E0%A4%B8%E0%A4%BE%E0%A4%B0%E0%A4%83.pdf.jpg)](/w/index.php?title=%E0%A4%B8%E0%A4%9E%E0%A5%8D%E0%A4%9A%E0%A4%BF%E0%A4%95%E0%A4%BE:%E0%A4%B8%E0%A4%BE%E0%A4%B9%E0%A4%BF%E0%A4%A4%E0%A5%8D%E0%A4%AF%E0%A4%B8%E0%A4%BE%E0%A4%B0%E0%A4%83.pdf&page=71)

  

  

  

  

Printed at the Tirumalai-Tirupati Devasthanam Press,  
Tirupati Published by the Director Sri Venkateswara Oriental Institute

