+++
title = "04 चतुर्थप्रकाशः"

+++


## 

## **चतुर्थः प्रकाशः**

**नाटकसन्धय:**

  

  
अङ्कस्यान्ते समुत्पत्तिरङ्कस्यार्था विशेषतः ।  
अङ्कावतारः कथितः सर्वनाटककोविदैः ॥ १ ॥  
  
विष्कम्भकस्तु संक्षेपादतीतागतवस्तुनोः ।  
सूचको मध्यमकृतश्शुद्धस्सद्भिरुदाहृतः ॥ २ ॥  
  
नीचमध्यमपात्राभ्यां कृतस्सङ्कीर्णको भवेत् ।  
नैपथ्ये पात्रविहिता सूचिकार्थस्य चूलेिका ॥ ३ ॥  
  

**नाट्यस्त्रियः**

  

  
उदारा चतुरा प्राज्ञा मृद्वी रूपान्विता सती ।  
नायिका कथ्यते सद्भिर्नाटके नायकोचिता ॥ ४ ॥  
  
स्वकीयाऽन्या समानेति सा पुनस्त्रिविधा भवेत् ।  
स्वकीया विधिवन्नेत्रा संप्राप्तकरपीडना ।। ५ ।।  
  
मुग्धा मध्या प्रगल्भेति साऽपि त्रेधा निगद्यते ।  
मुग्धा स्वल्पक्यःक्रोधा मृद्वी संमुग्धभाषिणी ॥ ६ ॥  
  
अज्ञातसुरतोल्लासा किञ्चिदुद्यन्मनोभना ।  
न कोऽपि भेदो नाट्यादौ सर्वत्रैकविधैव सा ।। ७ ।  
  
धीरा मध्या त्वधीरेति मध्यमा त्रिविधा भवेत् ।  
धीरा मध्या सललितं पश्यति स्मेरया दृशा ॥ ८ ॥  
  
कथाभिस्सोपहासाभिर्दुनोति दयितं क्रुधा ।  
स्वयं मध्या समुद्भिद्यद्यौवनानन्दशालिनी ॥९॥

३३

चतुर्थः प्रकाशः

  
मोहान्तसुरतोल्लासा कोपे किञ्चिद्विकत्थना ।  
मध्या धीरेतरा बद्धाक्षरा गद्गदभाषिणी ॥ १० ॥  
  
कृतापराधं दयितं सखीनां ताडयेत्पुरः ।  
धीरा मध्या त्वधीरेति प्रगल्भाऽपि त्रिधा भवेत् ॥ ११ ॥  
  
धीरा प्रगल्भा सक्रोधा सोल्लासेनैव चक्षुषा ।  
सापराधं प्रियं दृष्ट्वा सा बहिस्सादरा भवेत् ॥ १२ ॥  
  
प्रगल्भा स्वयमुद्भिन्नमन्मथोन्मादमन्थरा ।  
सुरतालापलीलायामप्यत्यर्थविचेतना ॥ १३ ॥  
  
विलीयमानेवाभाति दयितालोकने मुदा ।  
कोपे मधुरसस्यन्दिवक्रोक्त्या खेदयेत्प्रियम् ॥ १४ ॥  
  
धीरेतरा प्रगल्भा तु कुपिता मदमन्थरम् ।  
प्रियं प्रत्यप्रियं वक्ति गम्भीरमधुराक्षरम् ॥ १५ ॥  
  
मध्याप्रगल्भाभेदानां प्रत्येकं भरतादिभिः ।  
ज्येष्ठाकनिष्ठाभेदेन द्वादशैताः प्रकीर्तिताः ॥ १६ ॥  
  
अन्याधीनतया काव्येष्वन्योढा कन्यका मता।  
नान्योढा कथ्यते क्वापि रससङ्गिकवीश्वरैः ॥ १७ ॥  
  
कुर्यादङ्गानि संबन्धं कन्यका मदनोदया।  
अन्योढाचरितं क्वापि जनहासाय विन्यसेत् ॥ १८ ॥  
  
कलासु कुशला धूर्ता सम्मानगणिका स्मृता ।  
नात्र तद्विस्तरोऽस्माभिरन्यत्र कृतिरूढितः ॥ १९ ॥  
  

**अष्टविधनायिका**

  

  
आसामवस्थाः शास्त्रोक्ता भवन्त्यष्टौ मनोहराः ।  
उत्कण्ठिता विप्रकठधा खण्डिता प्रोक्तिप्रिया ॥ २० ॥  
5

३४

साहित्यसारे

  
स्वाधीनपतिकाश्लिष्टा वाससज्जाभिसारिके ।  
प्रिये चिरयति व्यक्तं कुपितोत्कण्ठिता भवेत् ॥ २१ ॥  
  
विप्रलब्धा समदना संकेतच्छलिता वधूः ।  
व्यक्तव्यलीके दयिते खण्डिता रोषरुषिता । २२ ॥  
  
यस्या देशान्तरगतो भर्ता सा प्रोषितप्रिया ।  
स्वदासकल्पदयिता स्वाधीनपतिका भवेत् ॥ २३ ॥  
  
प्रिये निर्वासिते रोषादाश्लिष्टा तापपीडिता ।  
अलङ्कृता वसेत्प्रेयान्वाससज्जा प्रियागमे ॥ २४ ॥  
  
कामार्ताभिसरेत्कान्तं सारयेद्वाभिसारिका ।  
  
**दूत्यः**  
  
दूत्यो दासी सखी कारुर्धात्रेयी प्रातिवेशिका ॥ २५ ॥  
  
लिङ्किनी भिक्षुकी स्वा च नेतृमित्रगुणान्विताः ।  
दासी स्वकीया चेटी स्यात्सखी स्वस्य समा वधूः ॥ २६  
  
रजकी कारुरुदिता धात्रेयी मातृसन्निभा ।  
प्रतिवेश्मनि तिष्ठन्ती कथ्यते प्रातिवेशिका ।। २७ ।।  
  
लेिङ्गिनी भिक्षुकी प्रोक्ता शिल्पिनी चित्रकारिका ।  
स्वं पञ्चेत्येवमेवात्र दूतीनामष्टकं भवेत् ।। २८ ।।  
  
सत्त्वालङ्करणानि  
  
नारीणां सत्त्वसंभूता अलङ्करणविंशतिः ।  
भावहावौ च हेला च स्त्रीणामङ्गोद्भवास्त्रयः ॥ २९ ॥  
  
  
शोभा कान्तिश्च दीप्तिश्च माधुर्यं च प्रगल्भता ।  
औदार्यं धैर्यमित्येते सप्त ख्याता ह्ययत्नजाः ॥ ३० ॥

**३५**

**चतुर्थः प्रकाशः**

  
लीला विलासो विच्छित्तिः विभ्रमः किलिकिञ्चितम् ।  
मोट्टायितं कुट्टमितं बिम्बोको ललितं नतम् ॥ ३१ ॥  
  
एते स्वाभाविका ख्याता दश विश्वे च विंशति ।  
रागाविष्टं मनो भावो हावस्तत्सूचनाविधिः ॥ ३२ ॥  
  
स एव हेला सुव्यक्तां शृङ्गाररसपोषकः ।  
यौवनोदयसंभोगैदशोभा देहगता द्युतिः ॥ ३३ ॥  
  
मदनोद्दीपिताकारा सैव कान्तिरिति स्मृतम्।  
प्रतीयमानोऽपरधा दीप्तिः स्यात्कान्तिविस्तरः ॥ ३४ ॥  
  
अनुल्बणत्वं माधुर्यं परुषेणापि वस्तुना ।  
प्रागल्भ्यं साध्वसाभावः कामसन्दीपनोचितः ।। ३५ ।।  
  
औदार्य मुग्धाता स्थायि प्रश्रयोन्मिश्रभाषणम् ।  
अतिस्थिरगुणक्लिष्टा मनोवृत्तिस्तु धैर्यतः ॥ ३६ ॥  
  
प्रियानुकरणं लीला मधुराङ्गविचेष्टितैः ।  
तत्कालजनिताल्लासो विलासोऽङ्गक्रियादिषु ॥ ३७ ॥  
  
स्वल्पाप्याकाररचना विच्छित्तिः कान्तिपोषकृत् ।  
त्वरया विभ्रमः स्थाने भूषास्थानविपर्ययः ॥ ३८ ॥  
  
अश्रुक्रोधभयादीनां सङ्करः केिलिकिञ्चितम् ।  
मेोट्टायितं प्रियालापे तद्भावपरिभावनम् ॥ ३९ ॥  
  
सार्द्रमन्तः कुट्टमितं क्रोधः केशग्रहादिषु ।  
गर्वादिष्टतमे पुंसि बिम्बोकोऽनादरक्रिया ॥ ४० ॥  
  
सुकुमारोऽङ्गविन्यासो मसृणो ललितं भवेत् ।  
विचित्ररचनाप्राय. अङ्गैरेवानतिर्भवेत् ॥ ४१ ॥

३६

साहित्यसारे

**नाटकलक्षणम्**  
  
स्वभावशुद्धो मेधावी रक्तलोको दृढव्रतः ।  
शरः प्रियंवदस्त्यागी मधुरो लोकविश्रुतः ॥ ४२ ॥  
  
युवा विद्वत्प्रियो भोगी गीतादौ निपुणः प्रभुः ।  
नाटके नायकः प्रोक्तो नाट्यशास्त्रविचक्षणैः ॥ ४३ ॥  
  
धीरोपपदसंबद्वैः सभेदैर्लोकविश्रुतैः ।  
नेता चतुर्धा ललितशान्तोदातोद्धतैरिह ॥ ४४ ॥  
  
निश्चिन्तो यौवनोद्धात्मा कलाकुशलमानसः ।  
समृद्धो धीरललितो विलासी वनिताप्रियः ॥ ४५ ॥  
  
सामान्यगुणभूयिष्ठस्सविशेषपराक्रमः ।  
मितभाषी निर्विकारो धीरशान्तो द्विजादिकः ।। ४६ ।।  
  
महासत्त्वोऽतिगम्भीरः क्षमावानविकत्थनः ।  
धीरो निगूढाहंकारो धीरोदात्तो दृढव्रतः ॥ ४७ ॥  
  
गम्भीरो मत्सरग्रस्तो मायावी कामनिष्ठुरः ।  
धीरोद्धतो हितद्वेषी वीरश्चण्डो विकत्थनः ।। ४८ ।।  
  
रसे चतुर्विधो नेता शृङ्गारे नाटकादिषु ।  
अनुकूलो दक्षिणश्च शठो धृष्ट इति क्रमात् ॥ ४९ ॥  
  
एकामेवाश्रयेद्यस्तु सोऽनुकूल इति स्मृतः ।  
ज्येष्ठायामपि गेहिन्यां सस्नेहो दक्षिणो भवेत् ॥ ५० ॥  
  
गूढविप्रियकारी यः शठस्सः कथ्यते बुधैः ।  
व्यलीकविक्रमश्लाघी घृष्टो लज्जाविनाशकः ॥ ५१ ॥  
  
पूर्वोक्तास्ते तु चत्वारः प्रत्येकोऽर्थदशावशात् ।  
काव्यनाटकभेदेषु भवन्त्येव हि षोडश ॥ ५२ ॥

३७

चतुर्थ: प्रकाशः

  
नैव भेदोऽनुकूलस्य स्थिरैकदयितास्थितेः ।  
ज्येष्ठमध्यकनिष्ठत्वसंपादनविधिक्रमात् ॥ ५३ ।।  
अष्टाधिकं पुनस्तेऽपि चत्वारिंशद्भवन्ति च ।  
  
**पारुषा गुणाः**  
  
शोभा विलासो माधुर्यं गाम्भीर्यं धैर्यतेजसी ॥ ५४ ॥  
  
ललितौदार्यमित्यष्टौ सत्त्वजाः पौरुषा गुणाः ।  
दीनेषु करुणा स्पर्धा गुणाढ्येषु पराक्रमे ।। ५५ ।।  
  
दक्षता शास्त्रविषये शोभेतेि वेिदुषां मता ।  
गतिर्गभीरा दृष्टिश्च सगर्वा सस्मितं वचः ।। ५६ ।।  
  
विलासस्सत्त्वसंपन्नः पुरुषस्य निगद्यते ।  
मनोविकारो माधुर्यं संक्षोभे सुमहत्यपि ।। ५७ ।।  
  
विकारहेतावुत्पन्ने गाम्भीर्यं निर्विकारता ।  
व्यवसायादचलनं विन्नैरत्यर्थमांकुकात् ॥ ५८ ॥  
  
नेतुरुत्तमभावस्य स्थैर्यमाहुर्मनीषिणः ।  
अधिक्षेपादिदोषणां कृतानामहितैर्जनैः ॥ ५९ ॥  
  
सद्यस्स्वप्राणनाशेऽपि तेजस्वदसहिष्णुता ।  
शृङ्गाराकारचेष्टावन्मृदुत्वं ललेितं विदुः ।। ६० ॥  
  
औदार्यं प्राणदानादिः परस्योज्जीवनेच्छया ।  
  
**तत्सहायाः**  
  
तत्सहायः पीठमर्दस्तया विटविदूषकौ ॥ ६१ ॥  
  
किञ्चिदूनगुणस्तस्मात् पताकानायको महान् । ।  
सर्वविद्यासु निपुणः पीठमर्दोऽनिषीयते ॥ ६२ ॥

३८

साहित्यसारे

  
एकविद्याविशेषज्ञो विटस्सललिताकृतिः ।  
हाससंपादनपटुर्विरूपो हि विदूषकः ।। ६३ ।।  
  
लुब्धो धीरोद्धतस्तब्धो नीतिशून्योऽतिगर्वितः ।  
परनिन्दानिरतधीः पापकृत्प्रतिनायकः ।। ६४ ।।  
  
**नायकादिलक्षणम्**  
  
मन्त्री स्वं वा सखा तस्य स्वयं वा वित्तिचिन्तने ।  
सचिवायत्तसंसिद्धिर्ललितो नायको भवेत् ।। ६५ ।।  
  
उभयायत्तसिद्धिः स्याद्धीरशान्तो महामतिः ।  
मन्त्रिष्वारोपितभरः प्रत्यक्षं मनसा स्वयम् ।। ६६ ।।  
  
स्वतन्त्रः कुरुते कार्यं धीरोदात्तस्तु नायकः ।  
नेता धीरोद्धतश्शश्वत् स्वाधीनाशेषकार्यकः ।। ६७ ।  
  
धर्मेषु देवभूदेवगुरुवर्णिपुरोहिताः ।  
दण्डनीतिविधौ तस्य नेतुरेकमहत्तरः ॥ ६८ ।।  
  
सुहृत्कुमारको दण्डकोशस्सामन्तसैनिकाः ।  
अन्तःपुरे वर्षवरकिराता भूकवामनाः ।। ६९ ।।  
  
म्लेच्छाभीरकिराताद्याः विस्रम्भस्यैकमूमयः ।  
एवं विधो भवेन्नेता नायकस्सुपरिच्छदः ।। ७० ।।  
  
**पाठ्यभाषा**  
  
राजविप्रविटामात्यसुभटाधीतयोषिताम् ।  
नटनर्तकधूर्तानां संस्कृतं पाठ्यमुच्यते ।। ७१ ।।  
  
देवदानवगन्धर्वसिद्धनागेशरक्षसाम् ।  
काञ्चुकीयप्रतीहारिलिङ्गिनीवणिजामपि ।। ७२ ।।

३९

चतुर्थ: प्रकाशः

विद्याधरवर्षवरमहादेवीविलासिनाम् ।  
योगिनां योगिनीनां च संस्कृतं संप्रयोजयेत् ॥ ७३ ॥  
  
छद्मलिङ्गप्रविष्टानां निगूढानां तपस्विनाम् ।  
शाक्यचक्रचराणां च संस्कृतं न प्रयोजयेत् ॥ ७४ ॥  
  
अधमानां कुविद्यानामज्ञानामल्पचेतसाम् ।  
क्षुत्पीडाविकलानां च संस्कृतं न प्रयोजयेत् ॥ ७५ ॥  
  
स्त्रीणां तु प्राकृतं प्रायः शूरसेन्यधमेषु च ।  
पिशाचात्यन्तनीचादौ पैशाचं मागधं तथा ॥ ७६ ॥  
  
शकारभाषा चण्डानां प्रकृत्या जडतेजसाम् ।  
यद्देश्यं नीचपात्रं च तद्देश्यं तस्य भाषितम् ॥ ७७ ॥  
  
आभीरभाषा वक्तव्या सर्वेषां घोषवर्तिनाम् ।  
कार्यतश्चोत्तमादीनां कार्यो भाषाविपर्ययः ॥ ७८ ॥  
  
शृङ्गाररसमूर्छायां गीते च ऋतुवर्णने ।  
सर्वासामपि नारीणां संस्कृतं संप्रयोजयेत् ॥ ७९ ॥  
  
भगवन्तः परैर्वाच्या विद्वद्देवर्षिलिङ्गिनः ।  
विप्रामात्याग्रजाचार्यनटसूत्रभृतो मिथः ॥ ८० ॥  
  
विदूषकेण सर्वत्र नायिका परिचारिका ।  
राजमाता च धात्री च भवतीति निगद्यते। ८१ ।।  
  
राज्ञा वयस्य इत्येव नामपूर्वं विदूषकः।  
विदूषकेण राजा च निर्णामं तद्वदेव हि ॥ ८२ ॥  
  
भावोऽनुगेन सूत्री च मारिषेत्येव सोऽपि च ।  
आमन्त्रणीया ह्यन्योन्यमेवमन्येऽपि युक्तितः ॥ ८३ ॥  
  
अङ्कान्तसंस्थितैः पात्रैरुत्त्तराङ्कार्थसूचनम्।  
कर्तव्यमिति तत्पूर्वैः सविमर्शं निगद्यते ॥ ८४ ॥

४०

साहित्यसारे

&lt;poem&gt; अङ्कद्वयान्तरालस्यो नीचपात्रप्रयोजितः।
प्रकृत्युत्पन्नभाषावानिति ज्ञेयः प्रवेशकः ॥ ८५॥

मलयजमुनिपुङ्गवेन तुङ्ग- स्फुरितयशोबिसरेण नाटकादेः। रचितमिदमुद्वीक्ष्य
लक्ष्यरम्य स्थितमधुराननतां व्रजन्तु सन्तः॥८६॥

इति साहित्यसारे चतुर्थः प्रकाशः।

