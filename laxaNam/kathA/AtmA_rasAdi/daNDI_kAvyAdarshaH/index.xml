<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;दण्डी - काव्यादर्शः on काव्ये विश्वासटिप्पन्यः</title>
    <link>https://vishvAsa.github.io/kAvyam/laxaNam/kathA/AtmA_rasAdi/daNDI_kAvyAdarshaH/</link>
    <description>Recent content in &#43;दण्डी - काव्यादर्शः on काव्ये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/kAvyam/laxaNam/kathA/AtmA_rasAdi/daNDI_kAvyAdarshaH/index.xml" rel="self" type="application/rss+xml" />
    <item>
      <title>3</title>
      <link>https://vishvAsa.github.io/kAvyam/laxaNam/kathA/AtmA_rasAdi/daNDI_kAvyAdarshaH/3/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxaNam/kathA/AtmA_rasAdi/daNDI_kAvyAdarshaH/3/</guid>
      <description>&lt;details&gt;&lt;summary&gt;विस्तारः (द्रष्टुं नोद्यम्)&lt;/summary&gt;&#xA;&lt;p&gt;Based on the ed.: Śabdālaṃkāradoṣavibhāga Die Unterscheidung der Lautfiguren und der Fehler.&lt;br&gt;&#xA;Kritische Ausgabe des dritten Kapitels von Daṇḍins Poetik Kāvyādarśa und der tibetischen Übertragung Sñan ṅag me loṅ&lt;br&gt;&#xA;samt dem Sanskrit-Kommentar des Ratnaśrījñāna, dem tibetischen Kommentar des Dpaṅ Blo gros brtan pa&lt;br&gt;&#xA;und einer deutschen Übersetzung des Sanskrit-Grundtextes. Von Dragomir Dimitrov.&lt;br&gt;&#xA;Wiesbaden 2011. (Veröffentlichungen der Helmuth von Glasenapp-Stiftung, Monographien 2).&lt;/p&gt;&#xA;&lt;/details&gt;&#xA;&lt;p&gt;अव्यपेतव्यपेतात्मा व्यावृत्तिर् वर्णसंहतेः ।&lt;br&gt;&#xA;यमकं तच् च पादानाम् आदिमध्यान्तगोचरम् ॥ क्द्द्_३।१ ॥&lt;/p&gt;</description>
    </item>
    <item>
      <title>Dandin: Kavyadarsa 1 (plain text)</title>
      <link>https://vishvAsa.github.io/kAvyam/laxaNam/kathA/AtmA_rasAdi/daNDI_kAvyAdarshaH/1/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxaNam/kathA/AtmA_rasAdi/daNDI_kAvyAdarshaH/1/</guid>
      <description>&lt;details&gt;&lt;summary&gt;विस्तारः (द्रष्टुं नोद्यम्)&lt;/summary&gt;&#xA;&lt;p&gt;Dandin: Kavyadarsa 1 (plain text)&lt;/p&gt;&#xA;&lt;p&gt;DANDIN: KAVYADARSA, Pariccheda 1&lt;br&gt;&#xA;based on the edition by S.K. Belvalkar, Poona 1924.&lt;/p&gt;&#xA;&lt;p&gt;Input by Reinhold Gruenendahl&lt;/p&gt;&#xA;&lt;/details&gt;&#xA;&lt;p&gt;अथ काव्यादर्शः&lt;/p&gt;&#xA;&lt;pre&gt;&lt;code&gt;                         परिच्छेद १  &#xA;&lt;/code&gt;&lt;/pre&gt;&#xA;&lt;p&gt;चतुर्मुखमुखाम्भोज- वनहंसवधूर् मम ।&lt;br&gt;&#xA;मानसे रमतां दीर्घं सर्वशुक्ला सरस्वती ॥ १।१ ॥&lt;br&gt;&#xA;पूर्वशास्त्राणि संहृत्य प्रयोगान् उपलक्ष्य च ।&lt;br&gt;&#xA;यथासामर्थ्यम् अस्माभिः क्रियते काव्यलक्षणम् ॥ १।२ ॥&lt;br&gt;&#xA;इह शिष्टानुशिष्टानां शिष्टानाम् अपि सर्वथा ।&lt;br&gt;&#xA;वाचाम् एव प्रसादेन लोकयात्रा प्रवर्तते ॥ १।३ ॥&lt;br&gt;&#xA;इदम् अन्धं तमः कृत्स्नं जायेत भुवनत्रयम् ।&lt;br&gt;&#xA;यदि शब्दाह्वयं ज्योतिर् आसंसारं न दीप्यते ॥ १।४ ॥&lt;br&gt;&#xA;आदिराजयशोबिम्बम् आदर्शं प्राप्य वाङ्मयम् ।&lt;br&gt;&#xA;तेषाम् असन्निधाने ऽपि न स्वयं पश्य नश्यति ॥ १।५ ॥&lt;br&gt;&#xA;गौर् गौः कामदुघा सम्यक् प्रयुक्ता स्मर्यते बुधैः ।&lt;br&gt;&#xA;दुष्प्रयुक्ता पुनर् गोत्वं प्रयोक्तुः सैव शंसति ॥ १।६ ॥&lt;br&gt;&#xA;तद् अल्पम् अपि नोपेक्ष्यं काव्ये दुष्टं कथं चन ।&lt;br&gt;&#xA;स्याद् वपुः सुन्दरम् अपि श्वित्रेणैकेन दुर्भगम् ॥ १।७ ॥&lt;br&gt;&#xA;गुणदोषान् अशास्त्रज्ञः कथं विभजते नरः ।&lt;br&gt;&#xA;किम् अन्धस्याधिकारो ऽस्ति रूपभेदोपलब्धिषु ॥ १।८ ॥&lt;br&gt;&#xA;अतः प्रजानां व्युत्पत्तिम् अभिसन्धाय सूरयः ।&lt;br&gt;&#xA;वाचां विचित्रमार्गाणां निबबन्धुः क्रियाविधिम् ॥ १।९ ॥&lt;br&gt;&#xA;तैः शरीरं च काव्यानाम् अलङ्काराश् च दर्शिताः ।&lt;br&gt;&#xA;शरीरं तावदिष्टार्थ- व्यवच्छिन्ना पदावली ॥ १।१० ॥&lt;br&gt;&#xA;पद्यं गद्यं च मिश्रं च तत् त्रिधैव व्यवस्थितम् ।&lt;br&gt;&#xA;पद्यं चतुष्पदी तच् च वृत्तं जातिर् इति द्विधा ॥ १।११ ॥&lt;br&gt;&#xA;छन्दोविचित्यां सकलस् तत्प्रबन्धो निदर्शितः ।&lt;br&gt;&#xA;सा विद्या नौस् विविक्षूणां गम्भीरं काव्यसागरम् ॥ १।१२ ॥&lt;br&gt;&#xA;मुक्तकं कुलकं कोशः सङ्घात इति तादृशः ।&lt;br&gt;&#xA;सर्गबन्धांशरूपत्वाद् अनुक्तः पद्यविस्तरः ॥ १।१३ ॥&lt;br&gt;&#xA;सर्गबन्धो महाकाव्यम् उच्यते तस्य लक्षणम् ।&lt;br&gt;&#xA;आशीर् नमस्क्रिया वस्तु- निर्देशो वापि तन्मुखम् ॥ १।१४ ॥&lt;br&gt;&#xA;इतिहासकथोद्भूतम् इतरद् वा सदाश्रयम् ।&lt;br&gt;&#xA;चतुर्वर्गफलायत्तं चतुरोदात्तनायकम् ॥ १।१५ ॥&lt;br&gt;&#xA;नगरार्णवशैलर्तु- चन्द्रार्कोदयवर्णनैः ।&lt;br&gt;&#xA;उद्यानसलिलक्रीडा- मधुपानरतोत्सवैः ॥ १।१६ ॥&lt;br&gt;&#xA;विप्रलम्भैर् विवाहैश् च कुमारोदयवर्णनैः ।&lt;br&gt;&#xA;मन्त्रदूतप्रयाणाजि- नायकाभ्युदयैर् अपि ॥ १।१७ ॥&lt;br&gt;&#xA;अलङ्कृतम् असङ्क्षिप्तं रसभावनिरन्तरम् ।&lt;br&gt;&#xA;सर्गैर् अनतिविस्तीर्णैः श्रव्यवृत्तैः सुसन्धिभिः ॥ १।१८ ॥&lt;br&gt;&#xA;सर्वत्र भिन्नवृत्तान्तैर् उपेतं लोकरञ्जनम् ।&lt;br&gt;&#xA;काव्यं कल्पोत्तरस्थायि जायते सदलङ्कृति ॥ १।१९ ॥&lt;br&gt;&#xA;न्यूनम् अप्य् अत्र यैःकैश्चिद् अङ्गैः काव्यं न दुष्यति ।&lt;br&gt;&#xA;यद्य् उपात्तेषु सम्पत्तिर् आराधयति तद्विदः ॥ १।२० ॥&lt;br&gt;&#xA;गुणतः प्राग् उपन्यस्य नायकं तेन विद्विषाम् ।&lt;br&gt;&#xA;निराकरणम् इत्य् एष मार्गः प्रकृतिसुन्दरः ॥ १।२१ ॥&lt;br&gt;&#xA;वंशवीर्यश्रुतादीनि वर्णयित्वा रिपोर् अपि ।&lt;br&gt;&#xA;तज्जयान् नायकोत्कर्ष- वर्णनं च धिनोति नः ॥ १।२२ ॥&lt;br&gt;&#xA;अपादः पदसन्तानो गद्यम् आख्यायिका कथा ।&lt;br&gt;&#xA;इति तस्य प्रभेदौ द्वौ तयोर् आख्यायिका किल ॥ १।२३ ॥&lt;br&gt;&#xA;नायकेनैव वाच्यान्या नायकेनेतरेण वा ।&lt;br&gt;&#xA;स्वगुणाविष्क्रिया दोषो नात्र भूतार्थशंसिनः ॥ १।२४ ॥&lt;br&gt;&#xA;अपि त्व् अनियमो दृष्टस् तत्राप्य् अन्यैर् उदीरणात् ।&lt;br&gt;&#xA;अन्यो वक्ता स्वयं वेति कीदृग् वा भेदलक्षणम् ॥ १।२५ ॥&lt;br&gt;&#xA;वक्त्रं चापरवक्त्रं च सोच्छ्वासत्वं च भेदकम् ।&lt;br&gt;&#xA;चिह्नम् आख्यायिकायाश् चेत् प्रसङ्गेन कथास्व् अपि ॥ १।२६ ॥&lt;br&gt;&#xA;आर्यादिवत्प्रवेशः किं न वक्त्रापरवक्त्रयोः ।&lt;br&gt;&#xA;भेदश् च दृष्टो लम्बादिर् उच्छ्वासो वास्तु किं ततः ॥ १।२७ ॥&lt;br&gt;&#xA;तत् कथाख्यायिकेत्य् एका जातिः सञ्ज्ञाद्वयाङ्किता ।&lt;br&gt;&#xA;अत्रैवान्तर्भविष्यन्ति शेषाश् चाख्यानजातयः ॥ १।२८ ॥&lt;br&gt;&#xA;कन्याहरणसङ्ग्राम- विप्रलम्भोदयादयः ।&lt;br&gt;&#xA;सर्गबन्धसमा एव नैते वैशेषिका गुणाः ॥ १।२९ ॥&lt;br&gt;&#xA;कविभावकृतं चिह्नम् अन्यत्रापि न दुष्यति ।&lt;br&gt;&#xA;मुखम् इष्टार्थसंसिद्ध्यै किं हि न स्यात् कृतात्मनाम् ॥ १।३० ॥&lt;br&gt;&#xA;मिश्राणि नाटकादीनि तेषाम् अन्यत्र विस्तरः ।&lt;br&gt;&#xA;गद्यपद्यमयी काचित् चम्पूर् इत्य् अभिधीयते ॥ १।३१ ॥&lt;br&gt;&#xA;तद् एतद् वाङ्मयं भूयः संस्कृतं प्राकृतं तथा ।&lt;br&gt;&#xA;अपभ्रंशश् च मिश्रं चेत्य् आहुर् आर्याश् चतुर्विधम् ॥ १।३२ ॥&lt;br&gt;&#xA;संस्कृतं नाम दैवी वाग् अन्वाख्याता महर्षिभिः ।&lt;br&gt;&#xA;तद्भवस् तत्समो देशीत्य् अनेकः प्राकृतक्रमः ॥ १।३३ ॥&lt;br&gt;&#xA;महाराष्ट्राश्रयां भाषां प्रकृष्टं प्राकृतं विदुः ।&lt;br&gt;&#xA;सागरः सूक्तिरत्नानां सेतुबन्धादि यन्मयम् ॥ १।३४ ॥&lt;br&gt;&#xA;शौरसेनी च गौडी च लाटी चान्या च तादृशी ।&lt;br&gt;&#xA;याति प्राकृतम् इत्य् एवं व्यवहारेषु सन्निधिम् ॥ १।३५ ॥&lt;br&gt;&#xA;आभीरादिगिरः काव्येष्व् अपभ्रम्श इति स्मृताः ।&lt;br&gt;&#xA;शास्त्रेषु संस्कृताद् अन्यद् अपभ्रंशतयोदितम् ॥ १।३६ ॥&lt;br&gt;&#xA;संस्कृतं सर्गबन्धादि प्राकृतं स्कन्धकादिकम् ।&lt;br&gt;&#xA;ओसरादीन्य् अपभ्रंशो नाटकादि तु मिश्रकम् ॥ १।३७ ॥&lt;br&gt;&#xA;कथापि सर्वभाषाभिः संस्कृतेन च बध्यते ।&lt;br&gt;&#xA;भूतभाषामयीं प्राहुर् अद्भुतार्थां बृहत्कथाम् ॥ १।३८ ॥&lt;br&gt;&#xA;लास्यच्छलितशम्यादि प्रेक्षार्थम् इतरत् पुनः ।&lt;br&gt;&#xA;श्रव्यम् एवेति सैषापि द्वयी गतिर् उदाहृता ॥ १।३९ ॥&lt;br&gt;&#xA;अस्त्य् अनेको गिरां मार्गः सूक्ष्मभेदः परस्परम् ।&lt;br&gt;&#xA;तत्र वैदर्भगौडीयौ वर्ण्येते प्रस्फुटान्तरौ ॥ १।४० ॥&lt;br&gt;&#xA;श्लेषः प्रसादः समता माधुर्यं सुकुमारता ।&lt;br&gt;&#xA;अर्थव्यक्तिर् उदारत्वं ओजःकान्तिसमाधयः ॥ १।४१ ॥&lt;br&gt;&#xA;इति वैदर्भमार्गस्य प्राणा दश गुणाः स्मृताः ।&lt;br&gt;&#xA;एषां विपर्ययः प्रायो लक्ष्यते गौडवर्त्मनि ॥ १।४२ ॥&lt;/p&gt;</description>
    </item>
    <item>
      <title>Dandin: Kavyadarsa 2 (plain text)</title>
      <link>https://vishvAsa.github.io/kAvyam/laxaNam/kathA/AtmA_rasAdi/daNDI_kAvyAdarshaH/2/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxaNam/kathA/AtmA_rasAdi/daNDI_kAvyAdarshaH/2/</guid>
      <description>&lt;details&gt;&lt;summary&gt;विस्तारः (द्रष्टुं नोद्यम्)&lt;/summary&gt;&#xA;&lt;p&gt;DANDIN: KAVYADARSA, Pariccheda 2 (incomplete!): Verses 2.1-144, 310-368&lt;br&gt;&#xA;based on the edition by S.K. Belvalkar, Poona 1924.&lt;/p&gt;&#xA;&lt;p&gt;Input by Reinhold Gruenendahl&lt;/p&gt;&#xA;&lt;/details&gt;&#xA;&lt;pre&gt;&lt;code&gt;                         परिच्छेद २  &#xA;&lt;/code&gt;&lt;/pre&gt;&#xA;&lt;p&gt;काव्यशोभाकरान् धर्मान् अलङ्कारान् प्रचक्षते ।&lt;br&gt;&#xA;ते चाद्यापि विकल्प्यन्ते कस् तान् कार्त्स्न्येन वक्ष्यति ॥ २।१ ॥&lt;br&gt;&#xA;किन्तु बीजं विकल्पानां पूर्वाचार्यैः प्रदर्सितम् ।&lt;br&gt;&#xA;तद् एव प्रतिसंस्कर्तुम् अयम् अस्मत्परिश्रमः ॥ २।२ ॥&lt;br&gt;&#xA;काश्चिन् मार्गविभागार्थम् उक्ताः प्राग् अप्य् अलङ्क्रियाः ।&lt;br&gt;&#xA;साधारणम् अलङ्कार- जातम् अन्यत् प्रदर्श्यते ॥ २।३ ॥&lt;/p&gt;</description>
    </item>
    <item>
      <title>रत्नश्रीः</title>
      <link>https://vishvAsa.github.io/kAvyam/laxaNam/kathA/AtmA_rasAdi/daNDI_kAvyAdarshaH/ratnashrIH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxaNam/kathA/AtmA_rasAdi/daNDI_kAvyAdarshaH/ratnashrIH/</guid>
      <description>&lt;p&gt;॥ श्रीः ॥&#xA;सिंहलाचार्यरत्नश्रीज्ञानकृतया रत्नश्रिया टीकया समलङ्कृतम् आचार्यदण्डिकृतं काव्यलक्षणम् ।&lt;/p&gt;&#xA;&lt;h2 id=&#34;मरगवभग&#34;&gt;मार्गविभागः&lt;/h2&gt;&#xA;&lt;p&gt;मार्गविभागो नाम प्रथमः परिच्छेदः ।&lt;/p&gt;&#xA;&lt;p&gt;चतुर्मुखमुखाम्भोजवनहंसवधूर्मम ।&lt;br&gt;&#xA;मानसे रमतां नित्यं सर्वशुक्ला सरस्वती ॥ १ ॥&lt;/p&gt;&#xA;&lt;p&gt;+++(मातृकाया आदिमं पत्रत्रितयं प्रच्युतम् । तेन टीकाकर्तुर्मङ्गलाञ्चरणं व्याख्या चादिमयोः श्लोकयोः पूर्णतया, तृतीयस्य च भागशो नष्टा । आदशमं पत्रेषु पुनरांशिकी त्रुटिः ।)+++* * * * * * * *&lt;/p&gt;&#xA;&lt;p&gt;पूर्वशास्त्राणि संहृत्य प्रयोगानुपलक्ष्य च ।&lt;br&gt;&#xA;यथासामर्थ्यमस्माभिः क्रियते काव्यलक्षणम् ॥ २ ॥&lt;/p&gt;&#xA;&lt;hr&gt;&#xA;&lt;p&gt;इह शिष्टानुशिष्टानां शिष्टानामपि सर्वथा ।&lt;br&gt;&#xA;वाचामेव प्रसादेन लोकयात्रा प्रवर्तते ॥ ३ ॥&lt;/p&gt;</description>
    </item>
  </channel>
</rss>
