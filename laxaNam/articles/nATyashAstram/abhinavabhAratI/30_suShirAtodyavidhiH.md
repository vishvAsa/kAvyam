+++
title = "३० सुषिरातोद्यविधिः"

+++
<pb n="139"/>

**॥ श्रीः ॥**


**अथ त्रिंशोऽध्यायः1**


2आतोद्यं सुषिरं नाम ज्ञेयं वंशगतं3 बुधैः ।  
वैण एव4 विधिस्तत्र स्वरग्रामसमाश्रयः ॥ १ ॥  

<details><summary>Abh</summary>


॥ त्रिंशोऽध्यायः ॥


रागात्मकं स्थायिपदं नियच्छ-  
न्नच्छिन्नवंशस्वरलब्धसारः ।  
कालात्मकोऽसौ परमेश्वरस्य  
स्याद्विग्रहोऽस्मद्भवबन्धनाय ॥  


एवं प्राक्तनेनाध्यायेन प्रस्तुतनाट्यविषयगान्धर्वोपयोगप्रतिपादनपरतया जातिविनियोगो
वर्णालङ्कारादिलक्षणं ततातोद्यस्वरूपं प्रसङ्गतः शुष्कस्वरूपं प्रतिपादितम् । तत्र ततादनन्तरं यद्यप्यवनद्धस्यैवोद्देशो
युक्तस्ततावनद्धयोर्गेयमानकक्षयोद्वहनहेतुत्वात्तथापि विनियोगे वैणानां स्वराणां वंश्यस्वभावमार्ग उपयोगं
गच्छतीति ततानन्तरं सुषिरस्यैव लक्षणं युक्तमित्याह । **आतोद्यं सुषिरं नामेति** । **नाम**शब्देनेदमाह ।
वंशातोद्यमिति पूर्वं भगव**न्महेश्वरा**राधनसाधनं **मतङ्गमुनि**प्रभृतिभिर्वेणुनिर्मितं ततो वंश इति प्रसिद्धम् । वस्तुतस्तु
छिद्रात्मकसुषिराभिव्यक्तस्वरविशेषरूपतयैवास्योपयोग इति । खदिरादिनिर्मितोऽप्यसौ भवत्येव । तथा
चोक्तम् ।

वंशे सृष्टा यदा पूर्वं वंशसंज्ञा तु वैणवी ।  
वंशास्तु खदिरा रौप्याः कांस्यजा वा सकाञ्चनाः ॥  

इति । अत एव सुषिरयोगात् प्राणसंयोगेनातोदनीयत्वा**दातोद्यं** वाद्यम् । तोद्यते आतुद्यते हन्यते वाद्यत इति
चतुर्णां वपुः । केवलमस्य तोदननिष्पन्नैः स्वरैस्ततसुषिरयोरुपकारित्वं वर्णानुसाम्ययोगेन त्ववनद्धधनयोः शरीरं
तु संवदनशक्तिक्रोडीकृतं समुल्लसितशक्तिकर्तृकमिति तत्तत्स्थानाभिघातजातस्वरद्वारलब्धोपयोगमपि
</details>

<details><summary>Notes</summary>



[^1]: **य**. एकत्रिंशोऽध्यायः । **र**. एकोनत्रिंशत्तमः । **भ**. सप्तविंशः । N: एकोनत्रिंशोऽध्यायः 

[^2]: N: **ड**. वाद्यं तु


[^3]: **ड**. कृतं 

[^4]: **भ**. एष
</details>

<pb n="140"/>

*[ नव वंशास्तु विज्ञेयास्त्रिस्थानस्वरगोचराः ।  
तेषां चैव हि वंशानां1 स्थाने स्थाने त्रिकत्रयम् ।  
यथा 2बन्धलयस्तेषां स्वरा ज्ञेयाः समासतः । ]  

<details><summary>Abh</summary>

त**दातोद्य**मुच्यते । तदा तुदति अभिहन्ति वादयति चेत्यकृतककर्मशक्तिमुद्रितस्वातन्त्र्यमवभाति । **ज्ञे**यमिति ।
वीणातो विलक्षणतया । कक्ष्या च स्वरतत्त्वस्य नातो लाभात् ।


**टीकाकारैः** पूर्वरङ्गे वंशस्य फूत्करणवैकल्यादसंस्कार्यता तत्र चेह चानुपयोग इति महता प्रयत्नेन
पूर्वपक्षायित्वा पूर्वरङ्गे **कुतपस्य तु विन्यास** (**भ. ना. अ**. ५--१७) इत्यादौ वंशस्याप्यस्ति
संस्कार्यत्वमित्युत्तरपक्षीचक्रे । तत् केवलं ग्रन्थभूयस्त्वकरणरसिकताविजृम्भितम् । **अस्मभ्यो** न खलु
शुष्कवादेनाभिरुचितमित्यास्ताम् ।


**वंशगतमिति** । वंशप्रकाररूपं (लोह)खदिरादेरपि संग्रहः । ननु **व्द्यधिष्ठानाः स्वरा वैणाः शारीराश्चे--**
(**भ. ना. अ**.२८--१२) त्यत्र वंशानां नामापि तत् किं न श्रावितं वंशाभिधानेनेत्याह । **बुधै**रिति । यथाश्रुतमेव
तदन्यनिरोधनपरं वचः किं च शारीरस्वरवैपरीत्यं वैणानामिति तथाभिधानमेतच्च तत्र व्याख्यातम् । ननु यदि
ज्ञेयं तर्ह्यस्योच्यतां लक्षणम् । आह । **वैण एव विधिस्तत्रे**ति । **स्वरग्राम**ग्रहणमुपलक्षणार्थम् । यत् किञ्चिदुक्तं
**प्राच्येऽध्यायद्वये** तत्सर्वं वंशेऽपि बोद्धव्यामित्यर्थः । तथाहि **मतङ्गमुनिना चत्वारो धातवो वंश** इत्यादिना
धातुविनियोगोऽपि प्रदर्शित एव ।


यत्त्वत्र **टीकाकृता** स्वगतपरगतत्वे धर्मस्यातिदेशस्य विकल्पलक्षणाभिधानलाघवोपयोगि--
त्वमतिदेशस्याभ्यधायि तदेवमेव । सर्वत्र **ब्राह्मणवद्राजा द्रष्टव्य** इत्यादावप्यतिदेशस्वरूपनिर्वाह इवेहापूर्वतया
मन्तव्यम् । यत्त्वतिदेशेन न सिध्यति तत्प्रातिस्विकम् ॥ १ ॥
</details>

<details><summary>Notes</summary>

*सार्धः श्लोको मयमातृकयोरेव वर्तते । **वृत्तिका**रस्तु तं न व्याख्यातवान् प्रक्षिप्त इति वा वंशानां संख्यामितेरनङ्गीकाराद्वा ।
तथापि स तु **मुनेरे**वेति **नान्यकुम्भकर्णवेम**प्रभृतिभिरुक्तम् । यथाह **नान्यः** । एवं नवैव वंशाञ् छुद्धान् ब्रूते त्रिकक्रमेणेह ।
**भरताचार्यो** वंशानां स्थाने स्थाने त्रिकत्रयमिति । इति ॥ **कुम्भकर्णः** । स्थानत्रयस्य निष्पत्त्यै **केचित कीर्तिधरादयः** ॥
नवैवात्र जगुर्वंशान् व्यवस्थातस्तथोच्यते ॥ इति । **वेमभूपालः** । अथान्यथाऽब्रवीत्तारमन्द्रमध्यव्यवस्थितम् ॥ अत्र **कीर्तिधरो**
राजा स्वराणां वंशभेदतः ॥ 

[^......]: एवं वंशा नवैवेति तन्मते प्रतिपादितम् ॥ इति । ग्रामत्रयविभागेन वंशानां नवकं **नारदो**क्तमुपष्टभ्य
**कीर्तिधरः**स्थानत्रयसिद्धेरेकैकस्य स्थालस्य वंशत्रयं निरूप्य वंशानां नवकं प्रधान्येन गृह्णाति । तन्मतावलम्बकोऽयं सार्धश्लोक
इति प्रक्षिप्तः स्यात् ।


[^1]: **म**. वर्णानां । 

[^2]: **म**. बद्ध ।
</details>

<pb n="141"/>

द्विकत्रिकचतुष्कास्तु ज्ञेया वंशगताः स्वराः ।  
1कम्प(म्प्य)मानार्थ(र्ध)मुक्ताश्च 2व्यक्तमुक्तास्तथैव च3 ॥ २ ॥  

<details><summary>Abh</summary>


अस्य लक्षणमाह । **द्विकत्रिकचतुष्कास्तु ज्ञेया वंशगता** इति । आननच्छिद्रेष्वाधारेषु गान्धारादि
(दी)त्याशयेन स्वरोत्पादकस्वरूपमुक्तम् । **कम्प्यमानार्थमुक्ताश्च व्यक्तमुक्तास्त्वि**त्यनेन छिद्रोपरि
दीयमानाङ्गलिगतच्छिद्रनिवेशिताङ्गुलिना क्रियया तीव्रातीव्रमध्यरूपप्राणपूरणप्रभवो हि वंशे स्वरविभागः ।
तत्र गान्धारादितया मध्यमस्वरोऽन्त्यो भवति । 1तदपेक्षया गान्धारे द्वितीयम् (यत्वम्) । तत एव च सामसु
गान्धारो द्वितीयो मध्यमो हि तत्र प्रथमः । आह च ।

यः सामगानां प्रथमः स वेणोर्मध्यमः स्वरः ॥  

(**नारदीयशिक्षा** १.५.१.)
इति ।


यद्यपि न च षट्सु कृष्टादिषु भव इति क्रमो युक्तस्तथापि षड्जस्य चतुःश्रुतित्वान् मध्यमत्वेन प्रत्यभिज्ञानम् ।
नन्वत्र वंशे कःस्वरविभाग इत्येवमाशयेनाह । **द्विकत्रिकचतुष्का** इति । स्वरस्वरूपोपयोगिषु छिद्रेष्वत्र स्वरशब्दः ।
तेन सर्वतोऽत्र नवच्छिद्राणि । वर्गशोऽभिधाने वायमाशयः । मुखि(ख) गतमन्त्यं च यच्छिद्रं तत्तावत् पूरकतया
पूर्यतया च मुखमारुतप्रवेशप्रतिघातोपयोगीत्येव नालच्छिद्रं स्वरविभागाय नोपयुक्तम् । तत्सप्तकं तु स्वर
विभागकृतम् । अत्रापि हि वर्गशोऽभिधानध्वन्यो भावः । वामहस्तेन त्रयः स्वराः । दक्षिणेन चत्वार इति । तथा
चोक्तम् ।

2षड्जस्त्वनामिकाङ्गुल्यामृषभो मध्यमाङ्गुलौ ।  
निरङ्गुल्यां च गान्धारो मध्यमः कम्पितो यथा ॥  


वामहस्ते त्रयो ह्येते चत्वारो दक्षिणे पुनः ।  
पञ्चमोऽनामिकायां तु धैवतो मध्यमाङ्गुलौ ॥  


प्रदेशिन्यां निषादस्तु मध्यमः कम्पितो यथा ।  

**पञ्चमोऽनामिकायामिति** वचनात् मध्यमस्वरे कनीयसीत्याह । **निरङ्गुलीति** । कनीयसी तर्जनी वा । स्थानं
चाङ्गुलीनामुक्तम् । **कर्कन्धूफलबीजवदङ्गुलीनां निवेशनमि**ति । **अन्ये बहिरष्टमं कार्यं छिद्रादन्यादनन्तरमिति**
</details>

<details><summary>Notes</summary>



[^1]: **न. ज**. कम्पिता ह्यर्घ । **य**. कम्प्यमाना । 

[^2]: **न. ज**. मुक्त । 

[^3]: N. **र**. मुक्ताङ्गुलिश्च ह । **भ**. मुक्ताङ्गुलस्तथा ।


[^1]: तदिति मध्यमापेक्षया । सामसु मगरिसधनिपा इति क्रमः । मध्यमग्रामे मपधनिसरिगाः । 

[^2]: एते श्लोका **विशाखिलस्या**
</details>

<pb n="142"/>

तत्रोपरि यथा ह्येकः स्वरो1 वैणस्वरान्तरे2 ।  
प्राप्नोत्यन्यत्वमेवेह3 तथा वंशगतोऽपि हि ॥ ३ ॥  

<details><summary>Abh</summary>

नवच्छिद्राणीच्छन्ति । तत्त्वेवं भवतु च्छिद्राङ्गुलीयोजनम् । अङ्गुलीनां तु कः क्रियाभेद इत्याह ।

कम्प्यमानार्थ(र्ध)मुक्ताश्च व्यक्तमुक्तास्यथैव च ।  

इति । नैव द्विकादिक्रमेण कम्प्यमानादियोगः । अपि तु तेनैव प्रकारेणार्धेन समत्वं येन तत्र **व्यक्तमुक्ता** इति
पृथगन्तेऽभिधानादन्ते चतुःश्रुतौ तावदयं विनियोगः । तदुक्तम् ।

ये चतुःश्रुतयोऽप्येषां पूर्णा रन्ध्रात्तु ते स्वराः ।  

इति । ततो द्विश्रुतेरधस्तादर्धमुक्ताङ्गुलित्वमध्यवस्यन् पारिशेष्यात् त्रिश्रुतेः । कम्प्यमानाङ्गुलियोगः तदुक्तम् ।

कम्प्यमानार्धमुक्ताश्च विज्ञेयास्ते त्रिकद्विकाः ।  

इति । एवं वंशस्य स्वरः प्रथमोत्पत्तिक्रमश्च स्वराणां दर्शितः । य**त्त्वन्येषां** तु साङ्गुलादिक्रमेणाङ्गुलीनिर्ह्लासदिशा
च ब्राह्मणक्षत्रियादिजातिविभागस्तदनुसारेण चोक्तप्रकृत्यादिविषयो नाट्योपयोगः कथितः स निस्वर इति
हृदये गृहीत्वा **मुनिना** दर्शितः ॥ २ ॥


नन्वेवं छिद्रेषु स्वराणां व्यवस्थितत्वमुक्तम् । दृश्यते चैवैकत्र स्वरसप्तकोपलम्भः ।
तत्कथमित्येतदाशङ्क्याह ।

तत्रोपरि यथा ह्येकस्वरो वैणस्वरान्तरे ।  
प्राप्नोत्यन्यत्वमेवेह तथा वंशगतोऽपि हि ॥  

इति । शारीरे **दाख्यां** च यथैक एव स्वर आधारभूतः स्वरान्तरविषयमन्यन्वं प्राप्नोति यथोक्तं **द्विविधैव
मूर्च्छनासिद्धिरि**ति (**भ. ना**. २८-३४) **यथा स्वराणां सततं मध्यमस्वरा (मध्यस्वरं) विदुर्बुधा** इति तथैव
वंशगतस्वरोऽपि स्वरान्तरविषयमन्यत्वं प्राप्नोति । तथा च धैवतांशकृतोऽपि । गीयमानेऽपूर्णवाचः प्राहुः ।
**धैवताद्वा निषादाद्वा स्थायी.......वांशिका** इति । पूर्णवाचस्तु षड्जर्षभगान्धाराः स्वराणामन्यतमात् ।
एतदाह । तत्र यथा वीणायां सार्यमाणायां प्रतिक्षणं मार्दवाय तत्त्वसम्पादनेन सैवान्या सम्पाद्यते । तेन तथावदिति
दर्शयति । **तत्रोपरि(रीति)** । न सामानाधिकरण्यतया विभक्तिनिर्देशः । अन्यथा तस्योपरि तस्यां तेन
</details>

<details><summary>Notes</summary>



[^1]: **ट**. स्वरे 

[^2]: **र**. अन्तरैः 

[^3]: **र**. एव स्यात् । **भ**. एवं स्यात्
</details>

<pb n="143"/>

द्विकस्त्रिकश्चतुष्को वा 1श्रुतिसंख्यो भवेत् स्वरः ।  
अनीरणात्तु शेषाणां स्वराणां श्रुति(मपि) संभवम्(वः)2 ।  
[3स्वराणां तु श्रुतिकृतं चतुर्द्विस्त्रित्व4(स्त्व) लक्षणम् ।]  
अङ्गुलीवादनकृतं तच्च मे5 सन्निबोधत ॥ ४ ॥  

<details><summary>Abh</summary>

तत्रैवोर्ध्वरूपतयाऽऽधेयरूपतयाऽवस्थिते स्वरे सतीत्यर्थः । एतदुक्तं भवति । प्रथममभ्यासकाले शूत्कारपूरणतया
स्वरोत्पत्तिक्रमो य उक्तस्तत्रैव स्थिते सति स्वरान्तरस्यात्र बलनम् । **यथा** वचनादत्र विपञ्च्यामिव श्रुतिक्रमलाभः
प्रस्फुटः । **षड्जं वदन्ति(ति) मयूरा**(र) (**नारदीयशिक्षा** १.५.३) इत्यादिवत् स्वगमकमध्यमवच्छारीरवदेव
वा विशिष्टध्वनिस्वभावत्वात् । अत एव शारीरवद्वंश्यानामारोहणमवरोहणं चेति **विशाखिलाचार्यः** ।


ननु यद्येवं दृष्टं स्याद्वंशस्य पृथगभिधानं शारीरे(ऽप्येवमेव स्यात्तत्र स्वरैः) अन्यविधिः (धेः)
स्वीकृतत्वादित्याशङ्क्याप्रकरत्वे(ङ्क्य प्रकारत्वे) नाह । **तत्रोपरी**ति । शारीरविषयादप्यस्योपरिभाव
उत्तीर्णत्वादनन्तर्भाव इति यावत् । यथा च वाद्यरूपतयाऽत्र लालित्यं नाम स्वाभाविको धर्मो न स त्व (नु)षक्तः
शारीरके भावाभावमार्दवपारुष्ययोगात् । तथा हि वदन्ति । वंशे गीतमिति । ततः शारीरतोऽप्यस्योत्कर्षो
वीणातश्च । उभयं ह्यनेन पूरय(र्य)ते वंशेन गीतिं भावयतीति च व्यवहारः शारीरमारुतस्यान्तरबाह्यप्रयत्नाच्च
व्यापारयोगात् । शारीरे तु गायत्येवेति व्यवहारः । आन्तरस्यैवात्र प्रयत्नस्य भावात् । वंशच्छिद्रपूरणप्रयत्नो हि
बाह्येऽसम्भवी । वीणायां तु वादयत्येवेति बाह्यस्यैव तन्त्रीहननकारिणः प्रयत्नस्य भावात् ।
इत्युभयविलक्षणमुभयधर्मानुगतं च वंशस्य रूपमित्यवश्यं वक्तव्यमिति तात्पर्यम् ॥ ३ ॥


द्विकस्त्रिकश्चतुष्को वा श्रुतिसङ्ख्यो भवेत् स्वरः ।  
अनीरणात्तु शेषाणां स्वराणामपि सम्भवः ॥  


अस्यार्थं **टीकाकार**स्तावदाह । इह वंशस्य च्छिद्रपिधानं मुखवाय्वादिसंयोगादङ्गलिसंयोगक्रियायाश्चेति
यत्तावत् स्वरनिष्पत्तौ कारणम् । तथा चाहुः ।

वांशी त्रिधा मूर्च्छना स्याद् द्विप्रयुक्ता हि सर्वतः ।  
तारमन्द्रादिका चान्या मुखमारुतमूर्च्छना ।  
तृतीया करशाखात्मा(त्म)स्वरोत्पत्तिप्रदायिनी ॥  
</details>

<details><summary>Notes</summary>



[^1]: **ज**. स्वरः स्या (**भ**. रश्च) च्छुतिसंख्यया । 

[^2]: **ज.ड**. सम्भवः । 

[^3]: इदमर्धं **नकडर**मातृकास्वेव वर्तते । **र**. N. श्रुत्या
कृतं स्वराणां तु द्विः पुनस्त्रिः (चतुस्त्रिः N:) प्रयोजितम् । 

[^4]: **ड**. तिस्रश्च । 

[^5]: N: **भ. र. ज**. वक्ष्याम्यतः परम् ।
</details>

<pb n="144"/>

1व्यक्तमुक्ताङ्गुलिस्तत्र स्वरो ज्ञेयश्चतुःश्रुतिः । 1a  
कम्प(म्प्य) मानाङ्गुलिश्चैव त्रिश्रुतिः परिकीर्तितः ।2  
द्विकोऽर्धाङ्गुलिमुक्तः स्यादिति3 श्रुत्याश्रिताः4 स्वरा ॥ ५ ॥  

<details><summary>Abh</summary>

इति । तत्रेयतापि स्वरजाताः प्रथमं न ग्रामविभागं भजन्ते । स हि च श्रुतिचर्चामपेक्षते । सा च प्रथमोत्पत्तौ
नास्ति । अनेनैव क्रमेण यावता च गान्धार इति । एष चार्थ(:) फल्गुप्रायः । न हीयता वीणायां श्रुतिचर्चा
काचिद्दर्शिता भवति । मुखवलनगतिस्वरतादि तु प्रयत्नबलेन भवदपि न श्रुतिभेदमाधत्ते

[^......]: वीणादिष्वपि
स किं न स्यात् । एतच्च श्रुतिनिरूपणप्रस्ताव एव वित**त्यास्माभि**र्विवेचितमित्यास्ताम् ।


तस्मात् प्राक्तनश्लोकोक्त एवार्थोऽनेन परिष्क्रियते । तत्र ह्युक्तं **तत्रोपरि स्वरान्तरेऽन्यत्वमेवे**ति । तच्च
कथं क्रियतामितीदमारभ्यते । यः स्वरो द्विक(स्) **त्रिक(श्)चतुष्को वे**ति नियतः स्वरस्थापनया छिद्रविशेषः
प्रसिद्ध इत्यर्थः । आधारतां **वा**शब्दोऽप्यर्थे । नयति व्युत्पादयति । तदयमर्थः । तत्राप्यन्यस्वच्छिद्रे शेषाणा-
मेषामप्यर्धस्वराणामिव या श्रुतिसंख्या भवेत् । कथं सा भवेत् । आपूरणादानयनादीरण अनादररन्ध्रपूरणाच्च ।
तत्र नयनमुभयोस्तीव्रातीव्रतया । रणनं तु प्रपूरणेन शब्दोत्पादनम् । पूरणं वायोः शीघ्रस्थिरतोदेन वदनजात् ।
वाय्वनुसारसम्पादकतीव्राद्यापूरणादिशैघ्य्रादिनिषेधात् क्रियते । तत्रान्येषामपि स्वराणां तत्र नियतस्वरेऽपि
छिद्रेऽस्ति सम्भवः । (**तु**कारेण द्विकत्रिकस्वराणामितरेऽप्येतत्पूर्यतया पूरणनिषेधः ।) न चेयतैव स्वरसम्भव
इत्याह । **अङ्गुलीवादनकृतं चे**ति । अत्र द्रष्टव्यः अङ्गुलीभिर्वादनं शब्दोत्पादनप्रकारः । सम्यगित्याह । **तच्च मे
संनिबोधते**ति ॥ ४ ॥

व्यक्तमुक्ताङ्गुलिस्तत्र स्वरो ज्ञेयश्चतुःश्रुतिः ।  
कम्प्यमानाङ्गुलिश्चैव त्रिश्रुतिः परिकीर्तितः ।  
द्विकोऽर्धाङ्गुलिमुक्तः स्यादिति श्रुत्याश्रिताः स्वराः ॥  

इति । स्वराणामनेन प्रागुक्त एव क्रम उक्तः । न च पुनरुक्तानां पूर्वनिष्पत्त्यभिप्रायेणाधारस्वरविषयत्येन
परमार्थतोऽस्यानि(स्त्यभि)धानम् । अधुना तु **तत्रोपरी**त्येतत्प्रसङ्गायाततदुत्पत्तिस्वरविषयस्तत्र वीणायां यथा
मूर्छनान्यत्वं तथा छिद्रेष्वङ्गुलिसारणाविशेषोत्कर्षेणेव छिद्रेष्वङ्गुलिवैचित्र्यात् स्वरसप्तकविभागो वर्णयिष्यते ।
**अन्ये** त्वङ्गुलिशब्देनात्रोर्ध्वमन्द्रमाहुः ॥ ५ ॥
</details>

<details><summary>Notes</summary>



[^1]: **भ**. प्रव्यक्तमुक्ताङ्गुलिस्तु ज्ञेयो वंशगतः श्रुतिः । 1a.N: द्रव्यमुक्ताङ्गुलिस्तत्र स्वरो ज्ञेयश्चतुःश्रुतिः । 

[^2]: **र**. परिकीर्त्यते ।
ड. च स्वरो भवेत । 

[^3]: N: **र**. कोऽर्धमुक्ताङ्गुलिः स्यादे (**भ**.स्त्वे)वम् । 

[^4]: **च**. आश्रित ।
</details>

<pb n="145"/>

एते 1स्युर्म (तु म) ध्यमग्रामे भूयः षड्जाश्रिताः पुनः2 ।  
व्यक्तमुक्ताङ्गुलिकृताः3 षड्जमध्यमपञ्चमाः ॥ ६ ।।  


4ऋषभो धैवतश्चापि कम्प(म्प्य) मानाङ्गुली4aकृतौ ।  
5अर्धमुक्ताङ्गुलिश्चैव गान्धारोऽथ निषादवान् ।। ७ ।।  

<details><summary>Abh</summary>


ननु कुत्रायं श्रुतिविभाग इत्याह । **एते तु मध्यमग्राम** इति । मध्यमस्वर स्तावत् प्रसिद्ध इति तदपेक्षया
चतुस्रिद्विसंख्यासारेण मध्यपञ्चमधैवतनिषादानामेव सम्भवति । षड्जग्रामे तु न तारगत्या न मन्द्रत्येति
मध्यमादिश्रुतिसंख्याक्रमानुरोधाच्चादौ मध्यमग्राम उक्तः ।


अथ षड्जग्रामेऽप्याह । **भूयः षड्जाश्रिताः पुनरि**ति । **पुनः** शब्दः पूर्वस्माद्विशेषद्योतकः । **भूय**
इत्यनेनेदमाह । मध्यग्रामे यदुक्तं तद्यथा द्विश्रुतिर्गान्धार इति तत् षड्जग्रामेऽपि न सुसङ्गच्छत इति तामाह ।

व्यक्तमुक्ताङ्गलिकृताः षड्जमध्यमपञ्चमाः ।  

चतुश्शुतिरत्र पञ्चम इति यावत् । षड्जमध्यमयोस्तु दृष्टान्ततया विवक्षितसमकक्ष्यतया निर्दिष्टः(र्देशः) ।। ६ ।।

ऋषभो धैवतश्चापि कम्प्यमानाङ्गुलीकृतौ ।  

धैवतस्रिश्रुतिरित्यर्थः ।

अर्धमुक्ताङ्गुलिश्चैव गान्धारोऽथ निषादवान् ।  

चकारेण मध्यमग्रामेऽपीत्थंभूतमनयोरित्याह । अत एव ग्रामापेक्षया रूपान्तराभावादेव कार्त्स्न्येन । अथवा
नोक्तगीतपञ्चककार्त्स्न्यपरिग्रहात् । उक्तमन्यत्र ।

मध्यमं पूरयेतत्र सप्ताङ्गलिविधानतः ।  
पञ्चस्वरगप्तिं कुर्यात् पञ्चभेदविकल्पनात् ।  
कम्पितां चलितां मुक्तामर्धमुक्तां निपीडिताम् ।  
यत्र..........वंशमधरस्थं प्रकम्पयेत् ।  
</details>

<details><summary>Notes</summary>



[^1]: **भ**. ज. तु । 

[^2]: **ड**. आश्रिताञ्छृणु । 

[^3]: **म**. कृतः । 

[^4]: **र**. निषादधैवतौ वापि । **ड**. धैवतश्चार्षभश्चैव (च. श्चापि) ।
**ज**. ऋषभः पञ्चमश्चैव । 4a. N:. ङ्गुलिकृतौ 

[^5]: **न**. ज. गान्धरश्च निषादश्चाप्यर्धमुक्ताङ्गुलीकृतौ ।
</details>

<pb n="146"/>

स्वरसाधारणे1 चा(णश्चा)पि काकल्यन्तरसंज्ञके(या) ।  
निषादगान्धारकृते2(तौ) षड्जमध्यमयोरपि ।। ८ ।।  

<details><summary>Abh</summary>


कम्पिता या गतिः प्रोक्ता वर्णालङ्कारगामिनी ।  
अङ्गुल्याश्चलता यत्र स्वरसम्पादने यथा ।  
सञ्चारिवर्णसंयुक्ता चलिता नाम सा स्मृता ।  
स्वरमुक्तेन रन्ध्रेण मुक्ता नाम प्रवर्तते ।  
अर्धमुक्तेन चाप्यत्वा(स्या)र्धमुक्तानुजायते ।  
सुषिरैः सर्वधानेकैः(पिहितैः सर्वै) रङ्गुलीभिः समन्ततः ।  
यदा पूरयते वंशं ज्ञेया सा तु निपीडिता ।।  

इति ।। ७ ।।


अथ **स्वरसाधारणो**त्पत्तिं दर्शयति ।

स्वरसाधारणश्चापि काकल्यन्तरसंज्ञया ।  
निषादगान्धारकृतौ षड्जमध्यमयोरपि ।।  

इह **स्वरसाधारण**......आधेयरूपतया पृथक्छिद्रता न संभवति केवलमाधारस्वररूपतया......भवेत् । तत्र
वीणायां पूर्ववत् स्थितसाधारणायां स्वरसाधारणे क्रियमाणे गान्धारनिष्पादनतन्त्र्योरेव द्विश्रुतिकतायामायतत्त्वेन
पीडनं क्रियते न तु मध्यमषड्जतन्त्र्योः । शैथिल्यमुपयोगि । गान्धारनिषादोत्कर्षाए(दे)व त-
(**द**)**पेक्ष**स्योभया(यौ) । वंशे तु शरीरैरेव न पूर्वसिद्धा । **कैश्चिन्न** तन्त्रीष्विव स्वरा अपि तावतैव प्रयत्नेन
निष्पाद्येत्यु(द्या इत्यु)त्कृष्ट गान्धारे निषादे हीयमानेऽवश्यं निकृष्टो मध्यमोऽयत्नेन निष्पद्यते । अन्यथा
षड्विंशतिश्रुतयो भवेयुः । तेन व्यक्तमुक्ताङ्गुलिस्वरौ अर्धमुक्ताङ्गुलिश्च मध्यम इत्येवमन्तरस्वरो निष्पद्यते । एवं
काकल्यामपि वाच्यम् । तदेतदाह । **निषादगान्धारकृतौ** विकारकरणे **षड्जमध्यमयोरपि** चेद्विकारस्तत् साधारणं
सम्पद्यते । **च**शब्दोऽप्यर्थे । नत्वेके त्वेकस्मिन् स्वरेण विकरणयोर्द्वयोः किमर्थं विकृतिरित्याशङ्क्याह । न
स्वरसाधारणत्वेन तस्य काकल्यन्तरत्वमात्रस्वरद्वयस्य सम्यक् स्थितिर्यतो भवति द्वयोर्विकारः । एतदुक्तं भवति
। एतदेव च स्वरसाधारणत्वं यदेतस्माद्रूपाद्ध्वंसनं स्वरान्तररूपोपजीवनमिति ।। ८ ।।
</details>

<details><summary>Notes</summary>



[^1]: N: **म**. साधारणश्चापि(N) ॰णे नापि(N) ह्यन्तर (भ. ह्युत्तर)स्वरसंज्ञया 

[^2]: N: **र. ज**. गान्धारयोस्तु (ड. श्च)
</details>

<pb n="147"/>

1विपर्ययः सन्निकर्षे श्रुतिलक्षणसिद्धितः2 ।  
वैणकण्ठप्रवेशेन सिद्धा 3एकाश्रिताः स्वराः ।। ९ ।।  


यं यं 4गाता स्वरं गच्छेत् तं तं वंशेन वादयेत् ।  
शारीर5वैणवंश्यानामे6कीभावः प्रशस्यते7 ।। १० ।।  

<details><summary>Abh</summary>


ननु समन्द्रमध्यतारविभागः कथम् । ननु च स्वराणां न ह्येकविंशतिरत्र वीणायामिव स्वराः स्थानत्रयं
च शरीरवदुपलभ्येतेत्याशङ्क्याह ।

विपर्ययः सन्निकर्ष श्रुतिलक्षणसिद्धितः ।  
वैणकण्ठप्रदेशेन सिद्धा एकाश्रिताः स्वराः ।।  

इति । सम्भावितस्तावद्वर्णे चाविद्धगतिभावो यावदभ्यासान्तर्गतो धार्यस्तावदन्तस्वरं जनयति । प्रथमं छिद्रकस्य
संस्कारमात्रं जायते । न स्वरः । तत्र....वस्थानेन यः स्वरो निष्पद्यते स तावन् मध्यमः । तदाह । सिद्धाः सन्तो
ये स्वराः कण्ठाश्रिता मध्यमसप्तकरूपा इत्यर्थः । अत्र हेतुः । वेणुषु प्रधानसप्तककृतेषु मूर्च्छनानिर्देशकारिषु
मध्यमेषु कण्ठेषु शारीरेषु मध्यमसप्तककृतेषु प्रदेशादेकीभावापत्तेरेव । वंशे बन्ध इति लक्ष्यवतां व्यवहारः ।
तारमन्द्रसप्तकं तु कथमित्याह । तच्चासाधारणे स्फुटत्वं तस्य सिद्धिर्यतो भवति स **श्रुतिलक्षणसिद्धिः**
ओष्ठमुद्राविशेषः । तमवेक्ष्यः यो वंशस्य **सन्निकर्षो**....तेन छिद्रान्तर्गतमावरणं वंशस्य स्वोत्कर्षत्वेन छिद्रस्य
स्पष्टत्वं तस्मिन् सति **विपर्ययः** कण्ठ्यसप्तकान्तर्गतलक्षणमुखसंयोगेन सङ्कटे छिद्रे विकारोदयो
विकटेनामन्द्रसम्पत्तिरिति यावतैवं (यावत् । एवं) त्रिस्थानसिद्धिपादे त्रिवंशे । अतः
शारीरवैणस्वरविषयलक्षणपोषणमनेन सम्यक् क्रियतात् ।। ९ ।।


यं यं गाता स्वरं गच्छेत् तन्तद्(तं तं) वंशेन वादयेत् ।  
शारीरवैणवंशा(श्या)नामेकीभावः प्रशस्यते ।।  


**गच्छेदिति** । यं गमिष्यति यो न च गच्छति स च गतवानिति कालसामान्येन दर्शितम् । अतो
वंशस्य प्रदर्शकत्वं पूरकत्वादयो धर्मा दर्शिताः । **गाते**ति । ध्रुवागानस्याप्यत्र प्राधान्येनोपयोग उक्तः ।
**शारीरवैणवंश्यानामि**ति । तद्धितेनाप्यनावेक्षेऽप्येकत्र स्वरनिष्पत्तिर्दर्शिता । इतरेतरयोगभूतभेदत्वं सूचयता
पृथगुपयोगो दर्शितः । तथा च श्रीम**न्मतङ्गमुनिना** वंशवाद्यस्य स्वरसाम्याश्रयो विनियोग उक्तः ।

अध्वन्यागमने चैव कामिन्या निर्जितस्य च ।  
शोकार्तस्य प्रकुर्वीत मध्यमं मृदुमिश्रितम् ।।  
</details>

<details><summary>Notes</summary>



[^1]: **र**. विपर्ययात् 

[^2]: **ज**. सिद्धिदः । **र**. संहितः 

[^3]: **च**. कण्ठ । **ज**. वंश 

[^4]: **भ**. गान 

[^5]: N: **भ**. वंशवैणानां


[^6]: **र**. एक 

[^7]: **च**. प्रदास्यते
</details>

<pb n="148"/>

अविचलितमविच्छिन्नं1 वर्णालङ्कारसंयुतं 2विधिवत् ।  
ललितं मधुरं स्निग्धं वेणोरेवं स्मृतं3 वाद्यम् ।। ११ ।।  


4एवमेतत् स्वरगतं विज्ञेयं गानयोक्तृभिः ।  
अतः परं5 प्रवक्ष्यामि 6घनातोद्यविकल्पनम् ।। १२ ।।  


इति भारतीये नाट्यशास्त्रे सुषिरातोद्यलक्षणं7 नामाध्ययस्त्रिंशः ।।7a  

<details><summary>Abh</summary>


शृङ्का(ङ्गा)रे वा वियोक्तव्यमत्यन्तललितं द्रुतम् ।  
क्रोधे चैवाभिमाने च स्फुरितद्रुतकन्पितम् ।।  

इत्यादि । **एकीभाव** इति । अनेकरूपस्यैव शारीर्यादिरस्ति रूपस्यैव स्वरत्रयस्य निपुण-
निर्मितसचित्रपानगन्धवदेकतयावभास इत्ययं तत्र **भाव**शब्देन दर्शितः । **प्रशस्यत** इति ।
दृष्टादृष्टविभवसिद्धिप्रदत्वादिति भावः ।। १० ।।


अथास्य वंशवाद्य (स्य) सर्वथोपयोग इति दर्शयति ।

अविचलितमविच्छिन्नं वर्णालङ्कारसंयुतं विधिवत् ।  

**अविचलितमि**ति । स्थिरो ह्यत्र स्वर इत्युक्तम् । **अविच्छिन्नमि**ति । वीणातन्त्रीवद्दुष्प्रहतार्थसम्भावनेन
साधारणक्लेशाभावेन् निर्विघ्नम् । **वर्णालड्कारः** सर्व एव . . . . . शारीरान्तर्गतैः संयुक्तम् । अत एव सर्वान्
वाद्याविधीन् तत्त्वानुगतान् लययतिप्रभृतीनर्हतीति **विधिवत्** । एवं तावद्गीतिभागोऽनेन पूर्यत इत्युक्त्वा हृद्यतमं
त्वेतदेवेत्याह ।

ललितं मधुरं स्निग्धं वेणोरेवाश्रितं(वं स्मृतं) वाद्यम् ।  

इति । **ललितमि**ति । स्वभावतो हर्षोद्दीपनेन रसचर्वणोपयोगि । **मधुरमि**ति । गात्रप्रयुक्तं परुषमपि स्वरं
स्वावस्थापनया हृद्यतामापादयतीति । **वेणोरि**ति सुषिरोपलक्षणम् ।। ११ ।।


अध्यायत्रयार्थमुपसंहरन् भाविना सह सङ्गतिं करोति । **एवमेतत् स्वरकृ(ग)तमि**ति ।
</details>

<details><summary>Notes</summary>



[^1]: **च**. अविक्रुष्टं 

[^2]: **न**. मुद्रम् । (ड.मन्द्रम् ।) विधिवल्ललितं मधुरं वेणोः 

[^3]: **म. य** विधं 

[^4]: **ड**. एवमेतत्
सुषिरस्वरकृतं......वंशयोक्तृभिः 

[^5]: **ज**. ऊर्ध्वं 

[^6]: N **र**. घनताल । **च**. तालवाद्य 

[^7]: **र**. आतोद्यविधानो
नामैकोनत्रिंशत्तमोऽध्यायः । **ड**. विधानो । **न**. विधानं । **भ**. वीणासुषिरातोद्यलक्षणं नामाध्यायः सप्तविंशः । **य**. एकत्रिंशः
भमातृकायां वीणाध्याय (२९) भाग अव वंशाध्यायः (३०) । तस्यां मातृकायामयं सप्तविंशत्वेन पठितः । 7a. N:. इति
भारतीये सषिरातोद्यविधानो नाम एकोनत्रिंशत् ।।
</details>

<pb n="149"/>

<details><summary>Abh</summary>

शारीरवैणवंश्यादिस्वरा एवेति तैर्गानं स्वरपूरणमिति । **स्वरगतस्यै**वोपसंहारः ।
गानप्राधान्याच्च **गानयोक्तृभिरि**त्युक्तम् । रूपे च स्वरे निरूपिते मनस्यनिरूपणावकाश इत्याह । **अतः परं
घनातोद्यविकल्पनं प्रवक्ष्यामी**ति शिवम् ।


आक्षेपयोजनवचस्करकल्पमेव  
यद्वंशरन्ध्रचरणं तदुपास्य सम्यक् ।  


स्पष्टीकृतोऽभिनवगुप्तपदाभिधेन  
तस्यैव लक्षणविधिः स गभीरभावः ।। १२ ।।  
</details>

**इति महामाहेश्वराभिनवगुप्ताचार्यविरचितायां भारतीयनाट्यवेदविवृतावभिनवभारत्यां
सुषिरातोद्यविधिर् अध्यायस् त्रिंशः** ।।
