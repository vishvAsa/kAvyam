+++
title = "१२ गतिप्रचारः"

+++
<pb n="129"/>

**श्रीः**


**नाट्यशास्त्रम्**


द्वादशोऽध्यायः*


एवं व्यायामसंयोगे1 कार्यं मण्डलकल्पनम् ।  
अतः परं प्रवक्ष्यामि 2गतीस्तु प्रकृतिस्थिताः ॥ १  


तत्रोपवहनं कृत्वा भाण्डवाद्यपुरस्कृतम् ।  

<details><summary>Abh</summary>


श्रुत्यन्तविश्रान्ताविधिर्या गतिः परमात्मनः ।  
तां महानन्दसन्दोहतत्त्वमूर्तिं1 स्तुमः सदा ॥  


प्रकरणसंगतये 2प्रकृतानुपूर्वकं निरूपयिष्यमाणं प्रतिजानीते **एव**मिति ।
व्यायामानामन्योन्य3संमीलनयोग्यानां चारीणां 4संहत्या योगे मिश्रीभावे सति मण्डलानां
कल्पनमनुक्तमपि कर्तुं शक्यं बुद्ध्येति तत उपरम्यते । 5तत्राङ्गिकस्य रसभावयोर्विनियोगशो
(विभागशो?) विनियोगस्य कृतत्वाद्यद्यपि तन्मिश्रणेऽपि पृथग्विनियोगेन वक्तव्यं, तथापि
शिष्यहितप्रतिपन्नो मुनिर्दिशं दर्शयितुं शिरःप्रभृतिपादान्ते (यानि) 6अङ्गसंधेयानि कर्माण्युक्तानि
तन्मेलनबलेन यो 7देहसंनिवेशो गतौ वा स्थितौ 8प्रकाराभावात्तस्य विनियोगं
9प्रकटयिष्यन् चारीमण्डल10प्रसंगस्याचित्तवृत्तित्वाद्गतिविनियोगमेव प्रतिजानीते । गतिश्च प्रकृतिं
रसमवस्था देशं कालं चापेक्ष्य वक्तव्या ।प्रतिपुरुषमभिधानात् । तत्र प्रक्रिया पूर्वमुच्यते,
11तदेतत्तुशब्देन यावच्छब्दपर्यायवाचिना क्रमार्थेन काकाक्षिवदुभयतो धावता द्योतितम् ।
तत्राप्रविष्टस्य का गतिरिति 12प्रयोगोपक्रमं सूचयति **तत्रोपवह**नमिति । 13यदङ्गानुसारालाप
</details>

<details><summary>Notes</summary>

1 **म**--संजातं 2 **प**--गतिं तु प्रकृतिस्थिताम्
1 संदोहि सत्त्वमूर्तिं 2 वर्णितानुपूर्वकं 3 संकलन 4 संगत्या 5 तत्राङ्गिकसाभागयोर्विनियोगशो
6 अङ्गकर्मसंयोगानि 7 भेदसंनिवेशो 8 प्रकारभावात् 9 प्रकटयिष्यामः 10 प्रसङ्गस्याचित्रवृत्तित्वात्
11 तदेतादृक्छब्देन यादृक्छब्दपर्याय **क**--तदेतद्दिक्छब्देन 12 प्रवेशोपक्रमं 13 यद्रङ्गानुसारालाप ।
***त्रयोदशोऽध्यायः** (N)
</details>

<pb n="130"/>

यथामार्गरसोपेतं1 प्रकृतीनां प्रवेशने2 ॥ २  


ध्रुवायां संप्रवृत्तायां पटे चैवापकर्षिते3 ।  
कार्यः प्रवेशः पात्राणां नानार्थरससंभवः ॥ ३  

<details><summary>Abh</summary>

इति 1प्रसिद्धं तमालापं कृत्वा 2ध्रुवायां सम्यक् प्रवृत्तायां, कथं?, भाण्डवाद्यपुरस्कृतत्वादि3
रूपत्रययुक्तं 4कृत्वेति, 5त्रीण्यपि क्रियाविशेषणानि । तन्त्रीभाण्डं वाद्यमानं पुष्करवाद्यम् । मार्गो
देशः, रसः स्थायिचित्तवृत्तिः, वीप्सायामव्ययीभावः । यो यः कश्चिद्गुहोद्याननिर्देशः,
6रत्यादिश्चित्तवृत्तिविशेषः, तेनोपेतं कृत्वा, 7या ध्रुवा तथा उत्तमादिप्रकृतीनां यस्यावेशनं बुद्धौ
प्रवेशो यत्र तथा कृत्वा । एतदुक्तं भवति--हंसाद्युपमानमुखेन प्रकृतिविशेषः, चित्तवृत्तिविशेषः,
उद्यानादिविशेषश्चावश्यं ध्रुवासूपनिबन्धनीयः । एवं ध्रुवायां प्रवृत्तायामेवं सत्यां । पटेऽपक्रर्षिते
यवनिकायामपसारितायां8 तदा सामाजिकानां नेपथ्यगृहादयमागत इति नटी निवर्त्यते ।
चकारात्तत्काले पुनरुपोहनम्9 । ध्रुवाप्रवेशो10लये मध्ये11 12वलितया--13वलनिकेति कोहलेन
प्रयोगवलनाह्युपदिष्टं --शुष्काक्षरगानं कृत्वा, प्रवेश एव तथा समुचितस्थानकदृष्टिमुखरागादियुक्तः
कर्तव्यो 14यथा सामाजिकानां झटित्येवान्विताभिधाननयेन 15मुख्यरसव्याप्तिरुदयते । प्रगीतं
गीयमानग्रामरागाग्रगतैकगमकाकर्णने समग्रग्रामतत्त्वसंवेदनवशः ।


अन्ये तु **यथामार्गकलोपे**तमिति पठन्ति । उभयतः शेषत्वेन व्याचक्षते--
मार्गेषु चित्रादिषु याः कला द्विमात्राचतुर्मात्राष्टमात्रेति ग्रामेषूच्यन्ते
चालिप्तकादिषु कला वाद्याक्षराणीति । यदपि पात्राणामध्रुवा अपि प्रवेशा वक्ष्यन्ते
</details>

<details><summary>Notes</summary>

1 **प**--मार्गकलोपेतं 2 **ड**--प्रवेशनम् 3 **ड**--अवघट्टिते **ढ**--अवघर्षिते **न**--अवकर्षिते **प**--अपघट्टिते
4 **म**--कार्यमुत्तमे ।
1--प्रसिद्धः क्रमालापं 2ध्रुवादिभ्यः 3 पुरस्कृतादि 4 उक्तं 5 नित्यविक्रिया 6 रत्यादे 7 यद्वद्व्रूह्यं
8 प्रसारितायां 9 उपोहनात् 10 प्रदेशः 11 **क**--पयेन्मध्ये **ख**--पलयेन्मध्ये 12 चलितया 13 वलितेति
14 यः 15 मुख्यः सव्याधिरुदयते ।
</details>

<pb n="131"/>

स्थानं तु वैष्णवं 1कृत्वा ह्युत्तमे मध्यमे तथा ।  
समुन्नतं समं चैव चतुरश्रमुरस्तथा ॥ ४  


बाहुशीर्षे प्रसन्ने च नात्युत्क्षिप्ते च2 कारयेत् ।  
ग्रीवाप्रदेशः कर्तव्यो मयूराञ्चितमस्तकः ॥ ५  


3कर्णादष्टाङ्गुलस्थे च4 बाहुशीर्षे प्रयोजयेत् ।  
5उरसश्चापि चिबुकं चतुरङ्गलसंस्थितम्6 ॥ ६  


हस्तौ तथैव कर्तव्यौ कटीनाभितटस्थितौ7 ।  
दक्षिणो नाभिसंस्थस्तु वामः कटितटे स्थितः ॥ ७  


पादयोरन्तरं कार्यं द्वौ तालावर्धमेव च ।  
8पादोत्क्षेपस्तु कर्तव्यः स्वप्रमाणविनिर्मितः ॥ ८  

<details><summary>Abh</summary>

तथापि संभवमात्राभिधान1मेतदुत्तममध्यमयोर्वा प्रस्तावादेवमुक्तम् । तयोहिं ता ध्रुवाः प्रवेशास्तेऽपि
वा चकारेण संगृहीता एव । एकः समोऽन्यः पक्षः । **स्थान**मिति त्र्यश्रेऽर्धद्विकतालभागिति
वैष्णवं स्वप्रवेश एव सन्ने अचले प्रसन्ने, 2नात्युक्षिप्ते 3अधो वा अधोगामित्वं 4यत्नेन
परिहार्यमिति श्लोकार्थमेव शिक्षयितुं स्फुटमुपायमाह **ग्रीवाप्रदेश** इत्यादिना सार्धेन श्लोकद्वयेन ।
स्वस्थमयूरवदञ्चितं सुरूपं शिरो यत्र । **नाभिसंस्थ** इति चातुरश्रयप्रस्तावः खटकामुखः, वाम
इत्यर्धचन्द्रः । न चेदमुपविष्टस्थानकमपि तु गत्यानन्तर्योचित्यात्तु स्थितस्थानकमेवेति दर्शयितुमाह
**पादयोरन्तर**मिति । "द्वौ तालावर्धं च पादयोरन्तर" मिति (१०-५२) यत्स्थानकलक्षणं सूचितं
तदेव कार्यं नान्यदुपवेशनादित्यर्थः । तत्र स्थानकानन्तरं गतिमुपक्षिपति5 **पादोत्क्षेप** इतिं स
</details>

<details><summary>Notes</summary>

1 **म**--कार्यमुत्तमे 2 **म**--न 3 **म**--कर्णाभ्यां बाहुशिरसी स्यातामष्टाङ्गुलस्थिते । 4 **ड**--अङ्गलिस्थैव
5 **भ**--उरसश्चापि देशाच्च. चिबुकं चतुरङ्गुलम् 6 **द**--संमितम् 7 **म**--कटिं नाभिं तु संस्थितौ
8 **ढ**--पादोत्क्षपक्ष ।
1 मात्राविधानं 2 तान्युत्क्षिप्ते 3 इत्यतो 4 यत्तेन 5 आक्षिपति ।
</details>

<pb n="132"/>

चतुस्तालो 1द्वितालश्चाप्येकतालस्तथैव च2 ।  
चतुस्तालस्तु देवानां पार्थिवानां तथैव च ॥ ९  


द्वितालश्चैव मध्यानां तालः स्त्रीनीचलिङ्गिनाम्3 ।  
चतुष्कलोऽथ द्विकलस्तथा ह्येककलः पुनः ॥ १०  


चतुष्कलो ह्युत्तमानां मध्यानां द्विकलो भवेत् ।  
तथा चैककलः पातो नीचानां संप्रकीर्तितः ॥ ११  

<details><summary>Abh</summary>

युक्तस्तेन भाविलक्षणेन देशकालपरिच्छेदेन च1 कर्तव्यः । स्वकरमानेन च तालः
पात्रस्येत्यर्थः ।


तत्र देशपरिच्छेदं तावदाह **एकताल** इति । तालः प्रसारितमध्यमाङ्गुष्ठान्तरं "तालः स्मृतो
मध्यमया" इति । संख्याक्रमेणाभिधाय स्थायिस्थानभूतोत्तमप्रकृतिविश्रान्तत्वात्प्रयोगजातस्य
तदुपक्रमं विनियोगमाह **चतुस्ताल**स्त्विति । **तु** शब्दोऽप्यर्थे कदाचिदन्यथापि भावात् । **तथा**--
शब्दो राज्ञां देवसदृशगत्यसंभवसंभावनापसारणद्योतकः । स्त्रीणां नीचानां साहचर्यादधमानामिति
मन्तव्यम् । तेषां हि लिङ्गित्वादधमत्वं किंचिन्न संभावयेत् । यथाशोभमिति
नाट्यधर्मीकाममित्यर्थः ।


देशनियममुक्त्वा कालनियममप्यौत्सर्गिकं तावदाह **चतुष्कलो** **ही**ति ।
**तथा चे**ति तेनोत्क्षेपेण यत्पादस्य पतनं तदुत्तमानां चतसृभिः कलाभिः
यस्मात्तदर्धार्धक्रमेण मध्यमाधमयोः परिभाषित इत्युत्सर्गतयेति भावः ।
</details>

<details><summary>Notes</summary>

1 **द**--द्वितीयश्च 2 **म**--तथा स्यादेकतालकः 3 **द**--स्त्रीणां च लिङ्गिनाम् इतः प्रभृत्यध्यायान्तं --**भम**
संज्ञकादर्शयोः श्लोकानां पौर्वापर्यविपयर्याद्विषयस्यापि न्यूनाधिकतया च पाठक्रम एव महान्व्युत्क्रमो दृश्यते ।
पाठभेदानां बहुलतया विशीर्णतया पाठभेदसूचनात्परं लघीयोऽध्यायमेव समग्रं तत्पाठक्रमानुसारि दर्शयितुमिति
तथैवास्याध्यायस्यान्ते योजितम् ।
1 परिच्छेदेनैव ।
</details>

<pb n="133"/>

1स्थितं मध्यं 2द्रुतं चैव समवेक्ष्य लयं बुधः3 ।  
यथाप्रकृति नाट्यज्ञो गतिमेवं4 प्रयोजयेत् ॥ १२  

<details><summary>Abh</summary>

तत्र गीतिचतुष्टयं मागध्यादि वक्ष्यते यत्तत्रार्धमागध्यादौ क्रमेण चित्रादित्रयविनियोगात्1 ।
"निमेषाः पञ्च मात्रा स्यात्" इति कलासामान्यलक्षणलब्ध औत्सर्गिकः सर्वत्र ध्रुवकमार्गो
मन्तव्यः । विशेषादभिधाने तेन ध्रुवकमानेन चतुष्कलः पादपातः, तथा चोत्तमपरिग्रहे 2द्विपदी
कोहलेनोक्ता--

"स्यादुत्तमानां द्विपदी चतुर्गुरुसमन्विता ।  
तत्रोत्क्षेपनिपाताभ्यां यस्मात्पादद्वयं भवेत् ॥"  
 इति


3लक्ष्यश्च इत्थमेव धिक्डिधिं इति द्विपदीभागेन पादेन पादपातः । अत्र ध्रुवके चतस्रः
कला भवन्ति धिगडधिङ् इत्यस्य हि कालः4 कखगघङ, नहि व्यञ्जनकालः स्वरकालात्पृथक्,
तानि गुरोश्च5 प्रचलत्वं 6खडतलचडस्तद्विद्भिस्त्रिपुटमेवावधार्यते(?)। तत्र हि7तागड्डधिं-- इत्येवं
रूपं 8लघुकला तस्यास्तिस्रो मात्राश्चतुर्थे गर्वक्षरे(द्वे) मात्रे इति 9च मात्राः । सर्वत्र 10चैवं प्रकारः
समनन्तरग्रहणे वाश्रान्त्यभावेन दुष्करः प्रयोग इति स्थानचेष्टाविश्रान्तिप्रक्लुप्तये मध्यगता
विरामरूपैका11 मात्रा लक्ष्यविद्धिः 12प्रकल्पिता, तद्वशादुक्ता तादृशां चतुर्भिर्वा द्रुताः कलायां
प्रतिभासन्त इत्यास्तां तावत् । इह चित्रमार्गेण चतुष्कलपादपतनमिति न्याय(नायं?)
लक्ष्यलक्षणशोभाबाह्यत्वादपेक्ष्यते च13 ।


अथ लयकालनियमशेषमाह14 **स्थित**मिति विलम्बितम् । **समवेक्ष्ये**ति
प्रकृत्यादि भेदविभागेनेत्याह तमेव दर्शयति धैर्यस्थैर्यविलम्बितलयमध्यसंमतं संवेदनं
यथार्थमिथ्यागोन(गौण?)गतधैर्यगाम्भीर्यादिकृतं मन्तव्यम् । (**यथाप्रकृतीति**)
</details>

<details><summary>Notes</summary>

1 **भ**--स्थिरं 2 **द**--समं 3 **ड**--लयत्रयम् 4 **ड**--गतिमेव ।
1 विनियोगम् 2 द्विचारी 3 लक्ष्यतेऽर्थमेव दलति हि द्विपादीभागेन 4 इत्यस्य कालः 5 पृथक्ता त्रिगुरोश्च
6 **क**--खहतलचेडलः **ख**--खडकलयेद्धः 7 भडागिड्डद्धीम् 8 रूपालघुकला 9प 10-- चैषां 11 मध्यगतापि
समरूपैका 12 प्रकल्पिततद्वशात् 13 अपेक्ष्यत्वमेव 14 शेषमेवाह
</details>

<pb n="134"/>

1धैर्योपपन्ना गतिरुत्तमानां
मध्या गतिर्मध्यमसंमतानाम्2 ।  
द्रुता गतिश्च 3प्रचुराधमानां
लयत्रयं सत्त्ववशेन योज्यम् ॥ १३  


एष एव तु विज्ञेयः कलाताललये विधिः ।  
पुनर्गतिप्रचारस्य प्रयोगं शृणुतानघाः ॥ १४  

<details><summary>Abh</summary>


1न तु जातिकालादिकृतं निदूषकस्य द्विजत्वेऽपि 2अविमलात्केवलमुत्तमघोषणायैव
रचितं जात्यादि योजनीयम् । उत्तमस्याप्यन्यथाभावे कथंचिदुत्तमं3 सदप्यविद्यमानया इति
**प्रचुरेति** लोकप्रसिद्धमेवेदमुक्तमित्यर्थः । न केवलं प्रकृतितोऽवयवभेदो
यावच्चित्तवृत्तिभेदेनाभिप्रेत्याह सत्त्वबलेन च लयत्रयं योज्यम् । सत्त्वं चित्तवृत्तिः तेन
4संग्रामादावुत्तमस्यापि द्रुतं, शोकादावधमस्यापि विलम्बितम् । अथैतदनुसारिणो गत्युपयोगिन्यां5
ध्रुवायां विधिरिति दर्शयति **एष** एव त्विति । अत्र गत्यनुसारी तालविधिः6, अन्ये त्वन्यथेत्युक्तं
ताले । यस्ताललयः कलासहितः स कलाताललयः इति मध्यमपदलोपीसमासः ।
तेनायमर्थः--ध्रुवातालेऽपि गत्यनुसार्येव कलाविधिर्लयविधिश्च ।अत एवैतदनुसारेण
भट्टल्लोल्लटगोपालादिभिर्भङ्गोपभङ्गविभङ्गविषये तालदीपिकादौ चिरन्तनसंमतो ध्रुवातालानां विनियोगः
प्रपञ्चतो दूषितः । तत्तु ध्रुवाध्याये* विचारयिष्याम इत्यास्ताम् ।


एवं देशकालनियममुक्तं प्रकृते योजयति **पुनर्गतिप्रचार**स्येति गतिषु
प्रचारो वैचित्र्यं प्रयोगं पुनः शृणुतेति संबन्धः । संघटना ह्यनुक्तेति भावः ।
</details>

<details><summary>Notes</summary>

1 **प**--स्थैर्योपपन्ना 2 **प**--संस्थितानाम् 3 **न**--प्रकृताधमानां
1 न भुजानि कुटिलानि 2 अवमलात् 3 उक्तं 4 संभ्रमादौ 5 योगिभ्यां 6 नट्यनुसारितालविधिः
6 भङ्गसर्वभङ्गसव्ये 7 देशकालादिनियमं ।
*द्वात्रिंशेऽध्याये ।
</details>

<pb n="135"/>

1स्वभावे तूत्तमगतौ 2कार्यं जानु कटीसमम् ।  
3युद्धचारीप्रयोगेषु 4पुनः स्तनसमं न्यसेत् ॥ १५  


पार्श्वक्रान्तैः सललितैः पादैर्वाद्यान्वितैरथ ।  
रङ्गकोणोन्मुखं5 गच्छेत्सम्यक्पञ्चपदानि तु ॥ १६  


वामवेधं ततः कुर्याद्विक्षेपं दक्षिणेन च6 ।  
परिवृत्य द्वितीयं तु7 गच्छेत्कोणं ततः परम् ॥ १७  


तत्रापि वामवेधस्तु विक्षेपो दक्षिणेन च8 ।  
ततो भाण्डोन्मुखो गच्छेत्तान्येव9a तु पदानि च9 ॥ १८  


एवं गतागतैर्गत्वा पदानामेकविंशतिम्10 ।  
वामवेधं ततः कुर्याद्विक्षेपं दक्षिणस्य च11 ॥ १९  

<details><summary>Abh</summary>

**स्वभावे** त्विति । 1तुना विशेषद्योतकेन मन्थरगतौ चतुस्तालत्वमुक्तं स्वभावगतौ तु त्रितालत्वं,
दीप्तगतौ तु पञ्चतालत्वमपि कार्यमिति दर्शयति । तां गतिप्रचारघटनामाह **पार्श्वक्रान्तैरित्या**दि ।


"कुञ्चितं पादमुत्क्षिप्य पार्श्वोत्थानोत्थितं1a न्यसेत् ।  
उद्धट्टितेन पादेन पार्श्वक्रान्ता" (१०-३२)  


इति पार्श्वक्रान्ता चारी । **रङ्गकोणं** पूर्वोत्तरं द्वितीयकोणमित्युत्तरपश्चिम**मेव**मिति ।
अन्यस्मिन्रिति कोणद्वयेऽतिदिशति । पूर्वरङ्गे चैषा पञ्चपदी व्याख्याता
(अ-५-७३) । वेधः पार्ष्णिक्षेत्रे सूचीपादनिपातः । **वामवेधमि**ति
2अन्तराविद्धमुखं (तत्) प्राप्तिसिद्धौ कोणैर्गत्वा ब्रह्यस्थानस्यानुल्लंघ्यतामाह । एतच्च
</details>

<details><summary>Notes</summary>

1 **ड**--स्वभावैरुत्तम **प**--स्वभावे चोत्तम 2 **न**--कार्या 3 **क**--युद्धवीर 4 **ड**--जानु 5 **ड**--उन्मुखो
6 **ड**--तु 7 **ढ**--च 8 **ड**--दक्षिणस्य च 9 **न**--तु 9a--N तान्येव **हि** पदानि तु 10 **न**--एकविंशतिः
11 **ढ**--दक्षिणेन च ।
1 कृतात् 1a: p. १०२, ५१. ३२ --जानुस्तनसमं 2 पुनरपि संमुखं ।
</details>

<pb n="136"/>

रङ्गे विकृष्टे भरतेन कार्यो गतागतः पादगतिप्रचारः ।  
त्र्यश्रस्तिकोणे चतुरश्ररङ्गे गतिप्रचारश्चतुरश्र एव ॥ २०  


यः समैः सहितो गच्छेत्तत्र कार्यो लयाश्रयः ।  
चतुष्कलोऽथ द्विकलस्तथैवैककलः1 पुनः ॥ २१  


अथ मध्यमनीचैस्तु गच्छेद्यः परिवारितः2 ।  
3चतुष्कलमथार्धं च तथा चैककलं पुनः ॥ २२  


4दैत्यदानवयक्षाणां नृपपन्नगरक्षसाम् ।  
चतुस्तालप्रमाणेन कर्तव्याथ गतिर्बुधैः ॥ २३  


दिवौकसां तु सर्वेषां5 मध्यमा गतिरिष्यते ।  
तत्रापि चोद्धता ये तु6 तेषां देवैः समा गतिः ॥ २४  

<details><summary>Abh</summary>

पञ्चपदीगमनं सर्वत्रौत्सर्गिकम् । विशेषमप्याह **रङ्गे विकृष्ट** इति । भरतशब्देन
उपचारतस्तद्विद्यायोनिसंबन्धः सूच्यते । **गतागतै**रिति परिमितायां दिशि पञ्चपदी गतागतेन
1नियमः एकत्रैव स्थाने द्वौ 2पादविक्षेपाविति मन्तव्यम् । विकृष्टायां च भूयो भूयः पञ्चपदी ।


अत्रैव विषये विविधप्रमाणा पातरीतिः,3 तद्द्विलयद्विभङ्गचतुर्भङ्गादयः प्राधान्येन ।
व्यामिश्रगतेरपि विशेषं व्याचिख्यासुः समगतिमुपसंहरति **यः** **समै**रिति । **तथैवेति**
साम्येनेत्यर्थः । मिश्रगतिमाह **अथे**ति । **परिवारित** इत्युत्तमत्वेन विवक्षित इत्यर्थः । तेन 4देवादि
साध्वाश्रीयमाणुमुत्तमप्रकृतावापि(?) नायं विधिरन्यस्यैव तत्र प्राधान्यात् । तदोत्तमपादपाते
मध्यमस्य द्वौ नीचादे(रेकः, उत्तम)स्य चत्वारः । अत्रैव च चतुस्तालादिविभागे
निश्चयार्थं प्रश्नमुत्थापयितुमुपसंहारमुत्तम5विशेषाभिधानसहितमाह **दैत्यदानवे**त्यादि ।
**सर्वेषा**मिति देवदूतादीनाम् । **उद्धता ये त्वि**ति मातलिप्रभृतयः ।
</details>

<details><summary>Notes</summary>

1 **ड** N--भवेदेककलः 2 **प**--गच्छेत्संपरिवारितः 3 **ड**--चतष्कलमथोर्ध्वं च 4 **ड**--देव 5 **प**--शेषांणां
6 **ड**--चोर्ध्वपाले तु **जढ**-- चोर्ध्वतालेतु ।
1 निर्वमा 2 पादौ 3 निशी(?) 4 **क**--दैवादिसाध्यानियमानां **ख**--देवादिसाध्वसाध्वाश्रीयमानां
5 उक्तविशेष
</details>

<pb n="137"/>

ऋषय ऊचुः1  


यदा मनुष्या राजानस्तेषां देवगतिः2 कथम् ।  
अत्रोच्यते कथं नैषा गती3 राज्ञां भविष्यति ॥ २५  


3aअथ दिव्याः प्रकृतयो दिव्यमानुष्य4 एव च ।  
मानुष्य5 इति विज्ञेया6 नाट्यवृत्तिक्रियां7 प्रति ॥ २६  


8देवानां प्रकृतिर्दिव्या 9राज्ञां वै दिव्यमानुषी ।  
10या त्वन्या लोकविदिता मानुषी सा प्रकीर्तिता ॥ २७  


देवांशजास्तु राजानो वेदाध्यात्मसु कीर्तिताः11 ।  
एवं देवानुकरणे12 दोषो ह्यत्र न विद्यते ॥ २८  


13aअयं विधिस्तु13 कर्तव्यः स्वच्छन्दगमनं प्रति ।  
संभ्रमोत्पातरोषेषु प्रमाणं न विधीयते ॥ २९  


13bसर्वासां प्रकृतीनां तु अवस्थान्तरसंश्रया ।  
14उत्तमाधममध्यानां गतिः कार्यां प्रयोक्तृभिः ॥ ३०  

<details><summary>Abh</summary>

देवाशंजा इति लोकपालांशविनिर्माणा राजानः । वेदेषु तथाध्यात्मशास्त्रेषु वेदान्तेषु, येषामनेन
प्राधान्यमुक्तम् । (अनुकरणं)देवादीनां वर्णनात्, उक्तं च विराजविद्ध(?) राज
(राजविद्याराजगुह्यमिति)गुह्यमिति (?) देवानुकरणे नाल्पत्वमित्यर्थः । **अय**मिति चतुष्कल
इत्यादिः । **स्वच्छन्दगमनं** स्वस्था गतिः । संभ्रम आवेगः उत्पातोऽत्रोन्मादादिः ।
[उक्त] **प्रमाणमिति** उक्तरूपमित्यर्थः । एतदेवास्य दूषयति1 चतुरर्धं द्वे उत्तमस्य,
एका मध्यमस्य, अर्धं नीचस्य; अवस्थान्तरबलात् सर्वासा
</details>

<details><summary>Notes</summary>

1 **ड**-- अत्राह 2 **ड**--तया दैवगतिः 3 **न**--गते 3a:N **इह नित्याः प्रकृतयो** 4 **ड**--दिव्यामानुष 5 **ड**--मानुषा
6 **ड**--विज्ञेयो 7 **ज**--नाट्यस्य प्रक्रियां **ड**--नाट्यनृत्तक्रियां 8 **प**--दैवी **ब**--देवा **हि** 9 **प**--राजानो वै 10 **छ**
--यात्वन्यलोक 11 **ड**--प्रकीर्तिताः 12 **ड**--देवानुसरणे 13 **ड**--विधेयः 13a: N यथा बाधस्तु कर्तव्यः
13b: N om. V, 30 14 **प**--मध्योत्तमाधमानाम् ।
1 चतुरर्थत्वे ।
</details>

<pb n="138"/>

1चतुरर्धकलं1a वा 2स्यात्तदर्धकलमेव च ।  
3अवस्थान्तरमासाद्य कुर्याद्गतिविचेष्टितम् ॥ ३१  


4ज्येष्ठे चतुष्कलं यत्र मध्यमे द्विकलं भवेत् ।  
5द्विकला चोत्तमे यत्र 6मध्ये त्वेककला भवेत् ॥ ३२  


7कलिकं मध्यमे यत्र नीचेष्वर्धकलं भवेत् ।  
एवमर्धार्धहीनं तु जडानां संप्रयोजयेत् ॥ ३३  


ज्वरार्ते च क्षुधार्ते च तपःश्रान्ते भयान्विते ।  
8विस्मये8a चावहित्थे च तथौत्सुक्यसमन्विते ॥ ३४  


शृङ्गारे चैव शोके च स्वच्छन्दगमने तथा ।  
9गतिः स्थितलया कार्याधिकलान्तरपातिता9a ॥ ३५  

<details><summary>Abh</summary>

(प्रकृतीनां, गतिरिति कलालयतालाश्रिता)। सर्वमेतदिति तु युक्तम् । (**नीचेष्वर्धकलं** भवेदिति)
अनेन कलातुर्यभागो भरतमुनिना सूचितोऽयं लक्षणविदो वृत्ताकारं द्रुतमाहुः यद्यथा पञ्चमांश
उक्तनीत्या श्वासादिविश्रान्तिपूर्वक इति चतुर्धा स एव द्रुतो युक्तः । चतुष्कलादप्याधिक्यमस्तीति
दर्शयति । **ज्वरार्त** इत्यादि । भयेन योऽन्वितो जातोरुस्तम्भः, अन्यथा ह्यस्य त्वरिततरा
गतिर्वक्ष्यते । **विस्मय** इति तत्कृतस्तम्भ इत्यर्थः । अवहित्थ इति कृतकधैर्याणां कृतकं हि नः
सुश्लिष्टं कर्तुं पार्यत इति । तत्राधिक्यमेव भवति तत एव हि कुशलाः कृतकतां विदुः ।
अत्यादरवदौत्सुक्येन सम्यगन्वितो य एव । शृङ्गारभेदस्तत्रैव विप्रलम्भ इति यावत् । **स्वच्छन्दगमन**
इति कार्येण विना क्रीडाचङ्क्रमणे1 । **अधिकले** इत्यधिशब्दोऽधिकार्थः । **अधिकला**मिति
केचित् । आधिक्यं प्रकर्षेण2 चतुःस्वरूपेण संख्या चैतत्3 प्लुतस्य विरामस्य च स्वरूप--
</details>

<details><summary>Notes</summary>

1 **ड**--चतुर्थैककलं, 1a:N:-- चतुरर्धैककलं **ढ**--चतुद्र्व्येकक 2 **ड**--स्यात्तथापिकलं 3 **ड**--अथवान्तरं
4 **चछ**योर्द्वौ श्लोकौ न विद्येते 5 **ड**--विकला 6 **न**--मध्यमे कलिकं 7 श्लोकार्धं **भम**योरेव वर्तते 8
**ड**--विक्षते, 8a:N---विकृते, 9 **चछ**योरेव ।, 9a: N: एतच्चैव तु सर्वत्र स्थिता कार्या गतिर्बुधैः
1 चंक्रमेण 2 प्रकर्षौ 3 **क**--चेतनप्लुतस्य **ख**--चैतदप्लुतस्य ।
</details>

<pb n="139"/>

1पुनश्चिन्तान्विते चैव गतिः कार्या चतुष्कला ।  
2अस्वस्थकामिते2a चैव 3भये वित्रासिते तथा ॥ ३६  


आवेगे चैव हर्षे च कार्ये यच्च त्वरान्वितम्4 ।  
अनिष्टश्रवणे चैव 5क्षेपे चाद्भुतदर्शने ॥ ३७  


अपि चात्ययिके कार्ये 5aदुःखिते शत्रुमार्गणे ।  
6अपराद्धानुसरणे श्वापदानुगतौ तथा ॥ ३८  

<details><summary>Abh</summary>

पाधिक्ये तालबोधः संख्याधिक्येन षडष्टकलादेर्विकृष्टमधिकृतं कलान्तरं परिमाणं यथा
तथाभूतः पादपातो यस्याम् । अत एवैतदापानप्रसङ्गविचारणाद्वक्ष्यति--


षट्कलं न कर्तव्यं तथाष्टकलमेव च ॥ (१२--१८४ उत्तरार्धं)  
पादस्य पतनं रज्ज्ञैः खेदनं तद्धवेत् स्त्रियाः ॥ (१२--१८५ पूर्वार्धं) इति ।  


**चतुरर्धैककलमिति** वचसा सप्तकस्य च निषेधेन च त्रिकलपञ्चकलादीनामभावं
सूचयति । विषमाणां सपरिमाणोत्क्षेपणनिपातनात् योगात्तालविदां हि साम्यमुपनिषद्भूतं तच्चात्र
स्फुटयति ।


एवमेतेषु षट्कलादप्यधिकं मानं, तथा च तपःशान्तानां परिक्रमे यत्तूल्ल--
(स)नाख्योलयः कोहलादिभिरुक्तो 2यस्यातिविलम्बितः कालावधौ । एवं कलाधिक्यमभिधाय
न्यूनत्वमप्यस्तीत्याह **अस्वस्थकामितमि**त्यादि । अस्वस्थे प्रच्छन्नकामिते हि त्वरातिशयः, अनिष्टं
यदा बान्धवादेः श्रुतं तदा 3तदान्तिकं द्रुतगमनं, अद्भुतदर्शनविषये यदा क्षेपः प्रक्षिप्तता4,
पुनरेतन्न दुष्यत इति । अत्ययोऽतिक्रमणं शीघ्रसंपादनं प्रयोजनमस्य । यन्नाभिरुचितमवश्यकर्तव्यं
च तत्त्वरया क्रियते, त्वरयान्वितं सुकार्यं अभिरुचितमेवेति विशेषः **त्वरान्वित**--
</details>

<details><summary>Notes</summary>

1 **चछ**योर्न विद्यतेऽर्धश्लोकः 2 **न** --अस्वस्थे 2a: N: अखण्डवासिते चैव 3 **ड**--भया **ढ** --भय
4 **ड**--यच्चतुरान्विते 5 **ड**--कोपेर्ष्याद्भुतदर्शने 5a: N:-- तथा चैवारिमार्गणे 6 **प**--अवरुद्धानुकरणे **न**--
अपराद्धानुकरणे ।
1 षट्कलस्तु 2 यस्यातिविलम्बिताकालापधामाधिक्यं विधाय 3 तदत्रिकं 4 क्षिपता
5 अभिकुपितम् ।
</details>

<pb n="140"/>

1एतेष्वेवं गतिं प्राज्ञो 2विकलां संप्रयोजयेत् ।  
3उत्तमानां गतिर्या तु न तां मध्येषु योजयेत् ॥ ३९  


4या गतिर्मध्यमानां तु न तां नीचेषु योजयेत्5 ।  

<details><summary>Abh</summary>

मिति । इयता यद्यपि सर्वं लभ्यते तथापि कविनटव्युत्पादनाय प्रपञ्चः । अपराधोऽभिनेयः
शत्रोरन्य एव, यद्वा यस्यापराधः कृतो गुर्वादेस्ततश्च रुषा गतः सोऽपराद्धः । एतेष्विति
एवंप्रकारेष्वन्येषु मदादिष्वपीत्यर्थः । **विकला**मिति विकलः कलापरिमाणं यस्याः कला
अर्धकला तुर्या सा यद्यपि तत्र नादरणीयं तत्त्रिभागषड्भागादिरपि तत्र भवति । अत एव
संभ्रमोत्पातरोषेषु चतुरर्धकलमित्यनेन पौनरुक्त्यं तस्याविषयत्वादस्य तु विषमभागविषयत्वात् ।
तथाहि मत्तगतौ शेखरकस्य खण्डकप्रयोगे हि 'गाहिदुं धि' इत्येवंरूपे मात्रा तृतीये तृतींयस्य
नामात्र धं धग् इत्येकः पातः, त्सुक इति द्वितीयो, धि इति तृतीयो नचैषां साम्यम् । एतेन च
कलानां साम्यं न्यूनाधिकतानिरूपणेन समविषमकलाभाग*भङ्गाभिधानेन गुरुलघुद्रुतप्लुतानां
स्वीकारात्तद्वैचित्र्यम् । इयमपि (भङ्गोपभङ्गविभङ्ग)प्रकारप्रस्तारसंगृहीता लक्ष्यसिद्धा भङ्गलयव्यवस्था
प्रतिपाद्याक्षरतदर्थादिरूपा च धाराबन्धादिविषयाघातमार्गशब्देन प्रसिद्धा व्यवस्था स्फुटमेव
दर्शिता । माभूदेवं कालप्रमाण(कलापरिमाण?) नियमाभिधानं गजस्नानीभूतमित्याह **उत्तमानां
गतिर्या** त्विति । तुरेवार्थे 1अन्यक्रममनेनैवेत्यर्थः । एतदुक्तं भवति--अनियमेन निदर्शितेन नियमो
विप्लुतः, तथापि कलाधिक्ये षट्कलतोत्तमस्य तत्र मध्यमस्य चतुष्कलता, अधमस्य द्विक--
</details>

<details><summary>Notes</summary>

1 **न**--एतेष्वेव 2 **ड**--द्विकलां 3 अयं श्लोको **जादिबा**न्तेषु "ज्वरार्ते" इति श्लोकात्पूर्वमेव वर्तते ।
4 **ड**--मध्यमानां गतिर्या तु 5 **न**--कारयेत् ।
I अन्यक्रमेणैवेति
*भङ्गा द्वादश --चञ्चत्पुटः, चाचपुटः, षट्पितापुत्रकः, संपक्वेष्टकः, हेला, त्रिगता, नर्कुटः, नर्कुटी,
खञ्जकः, खञ्जिका, आक्रीडिता, विलम्बिता च । उपभङ्गाः षट्--कुटिला, आक्षिप्तिका, त्र्यश्रा, चतुरश्रा,
चटुला, संयुक्तिका च । विभङ्गाः विशेषः, माला, सुभद्रं, संगतं च । लयतालानां भङ्गप्रस्तारद्वारेण यद्यवधिर्न स्यात्,
तेषां ध्रुवातालेतिप्रसिद्धाश्चत्वारिंशत् कोहलोक्तागतिपरिक्रमे विनियुज्यन्ते । ध्रुवातालानामुदाहरणानि विक्रमोर्वश्यादौ
द्रष्टव्यानि, तुम्बुरुदत्तानि तालाध्यायमुद्रणावसरे सूचयिष्यामः ।
</details>

<pb n="141"/>

गतिः श्रृङ्गारिणी कार्या 1स्वस्थकामितसंभवा ॥ ४०  


दूतीदर्शनमार्गस्तु2 प्रविशेद्रङ्गमण्डलम् ।  
3सूचया चाप्यभिनयं कुर्यादर्थसमाश्रयम्4 ॥ ४१  


5हृद्यैर्वस्त्रैस्तथा गन्धैर्धूपैश्चूर्णैश्च भूषितः6 ।  
नानापुष्पसुगन्धाभिर्मालाभिः समलंकृतः ॥ ४२  


गच्छेत्सललितैः पादैरतिक्रान्तस्थितैस्तथा7 ।  
तथा सौष्ठवसंयुक्तैर्लयतालवशानुगैः8 ॥ ४३  


पादयोरनुगौ 9चापि हस्तौ कार्यौ प्रयोक्तृभिः ।  
[10उत्क्षिप्य हस्तं पातेन पादयोश्च विपर्ययात् ॥] ४४  

<details><summary>Abh</summary>

लता । यत्र न्यूनकलमुक्तं तत्राप्युत्तमस्य कला, मध्यमस्यार्धकला, अधमस्य कालतुर्यभाग इति
कथं विप्लवः ।


एवं 1प्रकृतिभेदेन गतिमभिधाय रसविषयेण दर्शयितुं प्रथमं पुरुषार्थोपयोगिरसविषयाणि
निरूपयन् प्राधान्याच्च शृङ्गारे तावदाह **गतिः शृङ्गारिणी**त्यादि । स्वस्थकामितमप्रच्छन्नम् ।
अर्थसमाश्रये2 सिद्धे सूचायाः पुनर्वचनं, हृद्यस्य पदार्थस्य पर्यालोचनं साचिशयं चमत्कारकारीति
निरूपयितुं तत्र चर्वितचर्वणवत्पुनः पुनः कंचिदपि भागमत्यजन् सूचां3 श्रृङ्गारे कुर्यादिति
दर्शयति । 4युद्धावीरादौ हि प्रधानानुसंधानमेवोचित5 तन्मध्यपतितानां कार्यान्तराणाम-
पर्यालोचनीयत्वात्6, पर्यालोचने आचार्यं मातुलान् भ्रातॄन् स्वजनम् (तुलना- भ. गी. १/२६)
इत्याद्यापत्तेः, येऽपि चान्तरमार्गा इत्यत्रत्यान् 7नृत्ते सूच्यान् परिहर्तुमित्यर्थस-
</details>

<details><summary>Notes</summary>

1 **ज**-स्वस्थाकामित **प**-स्वस्थकामित्व 2 **प**-मार्गेण 3 **छ**-सूचया चाभिनयनं **प**-सूचया चाभिगमनं
4 **न**-अर्थस्य संश्रयम् **ढ**-समाश्रयाम् 5 **ड**-हृद्यैर्गन्धैस्तथा वस्त्रैरलंकारैश्च भूषितः 6 **ढ**-भूषितम् **प**-योजितः
7 **क**-अतिक्रान्तैः स्थितैस्तथा **न** -उत्थितैरथ 8 **ज**-समन्वितै 9 **ड**-हस्तौ नित्यं कार्यं **ढ**-हस्तौ नित्यं कार्यौ
10 **ड**-उत्क्षिप्तः सह पादने पतनेन विपर्ययः
1 प्रकृतेर्भेदेन 2 अर्धसमाश्रयत्वे 3 सूच्या 4 अर्धवीशदौ 5 मोहोचितं 6 अपर्यालोचितत्वात् 7 नृत्तसूचाम्
</details>

<pb n="142"/>

प्रच्छन्नकामिते चैव गतिं भूयो निबोधत ।  
1विसर्जितजनः स्रस्तस्तथा दूतीसहायवान् ॥ ४५  


निर्वाणदीपो नात्यर्थं भूषणैश्च विभूषितः2 ।  
वेलासदृशवस्त्रैश्च3 सह4 दूत्या शनैस्तथा5 ॥ ४६  


व्रजेत्प्रच्छन्नकामस्तु पादैर्निःशब्दमन्दगैः ।  
6शब्दशङ्क्युत्सुकश्च स्यादवलोकनतत्परः ॥ ४७  


वेपमानशरीरश्च शाङ्कितः प्रस्खलन्मुहुः ।  

<details><summary>Abh</summary>

माश्रयमित्यसत् । सापि हि निरर्थिका सूचैव हि कथं स्यात् । सूचातोऽपि चानन्तर( ?) मस्य
प्रकृतां गतिमाह । नृत्तकन्यादि ( ?)**शोभनो** गन्धः सुगन्धः नानापुष्पैः सहायानामिति
समासान्ताभावः । सललितैः सविलासैः । सौष्ठवेनाङ्गचातुरश्रयेण युक्तैः, लयो विलम्बितं तालं
चतुरश्रादि भूयः पुनः सामान्येन युक्ताप्युत्तमगतिः पुनर्विशेषतां निरूप्यत इति भावः । प्रच्छन्नं
कृत्वा कामितं यत्र शृङ्गारे सागरिकादाविव वत्सराजादेः, तदन्यो वा सीतादाविव
पौलस्त्यप्रभृतेस्तु, वेपमानदेहः । स्खलन्नित्यादिकलातुर्यांशानुत्सुक इत्यादिना कार्ये निर्वाणदीपः
शब्दाशङ्कीत्यादिना खण्डितां कलां सूचयन् मिश्रप्रयोगं गतिमत्राह । अथैवंविधकामिविषयमेव
*सुभद्राभिधानं ध्रुवातालमाहुः कोहलाद्याः । तस्य हि प्रस्तारो द्रुतलघुमिश्रः । वेलातुल्यवस्त्रा
इति तथा चन्द्रालोके सितवस्त्रावगुण्ठितो घनसारपरागपुञ्जमञ्जुगात्रो मुक्ताप्रायप्रचुराभरणो
वस्त्राद्युपलक्षणम् । विप्रलम्भे तु शृङ्गारिण्येव करुणव्यामिश्रा गतिर्व्यभि-
</details>

<details><summary>Notes</summary>

1 **ज**-विसर्जितगतिस्तत्र तथा दूतसहायवान् 2 **ज**-विभूषितैः 3 **ड**-वस्त्रं च 4 **ज**-तथा 5 **ढ**-सहायवान्
6 **ड** -शब्दाशक्त्युत्सुकश्च ।
*सुभद्रामित्युपभङ्गविशेषः । तल्लक्षणं तु कोहलमते "-नवमः पञ्चमश्चैव षष्ठः पुनरिहेष्यते । शेषास्तु गुरवः सप्त
सुभद्रंरौद्रवीरयोः । त्रिमात्रान्ते प्रभावत्यां टक्करागस्य भाषया" । इति त्रिमात्रान्तविरामं प्रभावतीनामकद्विपदीच्छन्दः
प्रयुक्तं च सुभद्रम् ।
</details>

<pb n="143"/>

रसे रौद्रे तु वक्ष्यामि दैत्यरक्षोगणान् प्रति ॥ ४८  


एक एव रसस्तेषां स्थायी रौद्रो द्विजोत्तमाः ।  
नेपथ्यरौद्रो विज्ञेयस्त्वङ्गरौद्रस्तथैव च ॥ ४९  


तथा 1स्वभावजश्चैव त्रिधा रौद्रः प्रकल्पितः2 ।  
रुधिरक्लिन्नदेहो यो रुधिरार्द्रमुखस्तथा ॥ ५०  


तथा पिशितहस्तश्च 3रौद्रो नेपथ्यजस्तु सः ।  
बहुबाहुर्बहुमुखो नानाप्रहरणाकुलः ॥ ५१  


स्थूलकायस्तथा प्रांशुरङ्गरौद्रः प्रकीर्तितः ।  
रक्ताक्षः पिङ्गकेशश्च असितो विकृतस्वरः ॥ ५२  


रूक्षो निर्भर्त्सनपरो रौद्रः सोऽथ स्वभावजः ।  
चतुस्तालान्तरोत्क्षिप्तैः 4पादैस्त्वन्तरपातितैः ॥ ५३  

<details><summary>Abh</summary>

चारिसंवादिन्यभिप्रेत्य पृथङ्नोक्ता । एवं विषयाभिलाषे प्राणे शृङ्गारेऽभिधाय तद्रूप
एव रोद्रे गतिं निरूपयति **रौद्रे रसे** त्विति । दैत्यादिप्रयुक्तं यदुक्तं तत्केनाशयेनेति
शङ्काशमनायाह **एक एवे**ति । ननु किं तेषां क्रोधेन विनापि रौद्रता, ओमिति ब्रुमः । कथमिति
चेत् रसाध्यायोक्तन्यायेनानु रसयितुमाह **नेपथ्यरौद्र** इत्यादि **स्वभाव** इत्यन्तम् । एवमेक
एव रसस्तेषामिति कथितं, रसाध्याये चैतत्प्रपञ्चितम् । **चतुस्तालान्तरोत्क्षि**प्तैरिति
तालान्तरपातित्वं द्वितीयतालान्तरालापेक्षयेति केचित् । उपाध्यायास्तु- तालशब्देनात्र
कालमानमुक्तं न तु देशमानं , तेन यावता कालेनोत्क्षेपस्ततो न्यूनेन पतनं -इति । एतदनु
</details>

<details><summary>Notes</summary>

1 **छ**-स्वभावतः **प**-स्वभावजश्चेति 2 **ड**-प्रकीर्तितः 3 **ड**-रौद्रपथ्यजस्तु
4 **न**-पादैस्त्र्यन्तरपातितैः ।
</details>

<pb n="144"/>

गतिरेवं प्रकर्तव्या तेषां ये चापि तद्विधाः ॥ ५४  


1अहृद्या तु मही यत्र श्मशानरणकश्मला ।  
गतिं तत्र प्रयुञ्जीत 2बीभत्साभिनयं प्रति ।। ५५  


क्वचिदसन्नपतितै3र्विकृष्टपतितैः क्वचित् ।  
एलकाक्रीडितैः पादैरुपर्युपरिपातितैः ।। ५६  


तेषामेवानुगैर्हस्तैर्बीभत्से गतिरुच्यते4 ।  
4aअथ वीरे च कर्तव्या5 6पादविक्षेपसंयुता ।। ५७  

<details><summary>Abh</summary>

प्रकृतिसन्धिसंरम्भत्वं चाभिदधता विषमगतित्वमेषामनुज्ञातम् । तथा च कोहलमुखाः
कलातदर्थद्वयलक्षणेन *नर्तनकोत्फुल्लकादिना रौद्रादौ परिक्रममाहुः । **तद्विधा** इति भीमसेनादयः
अनेन युद्धवीरेऽप्येषैव गतिरिति सूचयति ।


अथ रौद्रप्राणौग्र्यविवक्षामध्ये1 पुरुषार्थप्राणायातबीभत्साश्रयां गतिमाह **अहृद्या** त्विति ।
श्मशानरूपा युद्धपतितकबन्धप्रभृतिविरचिता2 अत एव रणेन कश्मला जुगुप्सिता ।
आसन्नपतितत्वेन कलार्धतुर्यांशत्वादि, विकृष्टपतितत्वेन कलासार्धकलादि सूचयति ।


अथ वीरगतिमाह **अथ वीरे** चेति । विस्तारेण क्षेप इति स्यन्दितापस्यन्दितादेर्ग्रहणम् ।
तत्र च कलयार्धकलादि च प्रयोगः। तत **एवोल्ला**सनिकाख्यं+
</details>

<details><summary>Notes</summary>

1 **न**-आहीर्णा 2 **ढ**-बीभत्सानुनयं 3 **न**-चकितैः 4 **ड**-इष्यते, 4a-N तथा वीरे

[^...]: 5 **ड**-प्रकर्तव्या
6 **ड**-पद ।
1 विवक्षयमर्ये 2 बन्धविहृतिपरिचिता
नर्तनकस्य लक्षणं तिस्रोऽथ यतयः कार्या विरामोऽन्ते द्रुतैस्त्रिभिः । लयो नर्तनकः प्रोक्तः सौम्यात्र द्विपदी भवेत् ।
विजायारम्भहर्षेषु मत्तोन्मत्तप्रमत्तके । नर्तनकः प्रयोक्तव्यष्टक्करागस्य भाषया ।। इति । उत्फुल्लकस्य तु द्वौ द्रुतौ
लघुरेकश्च चतस्रो यतयः स्मृताः । छिन्नकस्य विमारमोऽन्ते लयमुत्फुल्लकं विदुः । उत्तमाधममध्यानां
कामोन्मादविलासयोः । परिक्रमे पञ्चक्रमे तोटकं सचतुष्ट्यम् । मध्यमोत्तमपात्राणां प्रफुल्लकमिहेष्तते ।
छन्दश्चतुष्पदा चात्र गुरुमध्यविवर्जिता ।।
+ उल्लसनाख्यलयतालस्य लक्षणं कोहलमते-तोटकस्यैव यः पादः द्रुतद्वयलयत्रयः । मालिनी द्विपदा चात्र
टक्करागस्य भाषया । अन्योन्यकार्य संसर्गे मदे गर्वे प्रहर्षिते । उल्लसना प्रयोक्तव्या सर्वदा लयवेदिभिः ।।
</details>

<pb n="145"/>

द्रुतप्रचाराधिष्ठाना1a नानाचारीसमाकुला ।  
पार्श्वक्रान्तैर्द्रुताविद्धैः सूचीविद्धैस्तथैव च ।। ५८  


कलाकालगतैः पादैरावेगे योजयेद्गतिम् ।  
उत्तमानामयं प्रायः प्रोक्तो गतिपरिक्रमः ।। ५९  


मध्यानामधमानां च गतिं वक्ष्याम्यहं पुनः1b ।  
विस्मये चैव हर्षे च विक्षिप्तपदविक्रमा ।। ६०  


2a आसाद्य तु रसं हास्यमेतच्चान्यं च2 योजयेत् ।  

<details><summary>Abh</summary>

तालमत्राहुर्लक्ष्यविदः । द्रुतेन प्रचारेणाधिष्ठानं गन्तव्ये देशे यस्यामिति । मल्लघटीत्र्यश्रादि
विकृष्टपतितत्वे कलासार्धलघुद्रुतप्रचारं सूचितमनेन वीरे रौद्रे वा प्रवेगस्य स्पर्शभावत्वात् । तत्र
गतिमाह **कलाकालगतैरिति** । पादैरिति बहुवचनेन त्रयः पादपाता गृह्यन्ते1 । तेन कलया कालेन
च सन्निधानात् तालगतैव गतिरिति लघुपातनं येषा, अथ वैको लघुपातो द्वावन्योन्यद्रुतपातौ
कलामात्रं च विराममित्येवम् । **उत्फुल्लकप**रिक्रमः स चोभयोर्वीररौद्रयोः क्रमः । **उत्तमाना**मिति ।
2ननु बीभत्सस्यैवोत्तमविषयतैवं ? केनैतदुपदिष्टं भवतः? । पुरुषार्थसाधनो बीभत्सः
उत्तमेष्वेवैतदभिहितरसविषयव्यभिचारियोगे तु3 । मध्यमानां गतिमाह **विस्मये** चेति ।
चकारादावेगादौ व्यभिचार्यन्तरेष्वपि । विक्षिप्तः इतस्ततो गतो व्याकुलप्रायो लघुद्रुतबहुलः
परिक्रमो यस्य । तथा विस्मय एव व्यभिचारिरूपे स्थायिनि अद्भुतरसरूपे मध्यमानाम् ।
**पुनरेवमि**ति पुनर्ग्रहणादुत्तमानामद्भुतेऽपि स्वच्छन्दगतिरेव पूर्वोक्तेति दर्शयति । केवलं तत्र
4विस्मयो वदन उत्पाद्यो मुखरागे5 । **एतच्चे**ति परं हास्यं स्मिताद्यतिहसितपर्यन्तं,
यदोत्तमानां स्वस्थगतिरेव तदा मध्याधमानान्तु अपहसितातिहसितयोर्विक्षिप्तगतित्व-
</details>

<details><summary>Notes</summary>

1 **ड**-द्रता प्रहरणाविद्धा 1a-N -द्रुतप्रहरणाविद्धा 1b- N- पुनर्वक्ष्यामि तत्त्वतः 2 **ज**-एताश्चान्याश्च ।
2a: N-आसाद्य तु परं हास्यमेताश्चान्याश्च योजयेत्
1 दृश्यन्ते 2 न तु बभित्सस्य नोत्तम 3 योगिगत 4 विस्मयोचितं 5 मुख्यानि ।
</details>

<pb n="146"/>

पुनश्च करुणे1a कार्या गतिः 1स्थितपदैरथ ।। ६१  


2बाष्पाम्बुरुद्धनयनः सन्नगात्रस्तथैव च ।  
उत्क्षिप्तपातितकरस्तथा 3सस्वनरोदनः ।। ६२  


गच्छेत्तथाध्यर्धिकया4 5प्रत्यग्राप्रियसंश्रये ।  
एषा स्त्रीणां प्रयोक्तव्या नीचसत्त्वे तथैव च ।। ६३  


उत्तमानां तु कर्तव्या 6सधैर्या बाष्पसंगता ।  
निःश्वासैरायतोत्सृष्टै7स्तथैवोर्ध्वनिरीक्षितैः ।। ६४  


न तत्र सौष्ठवं कार्यं न प्रमाणं तथाविधम् ।  
8मध्यानामपि सत्त्वज्ञा गतिर्योज्या विधानतः ।। ६५  


9उरःपातहतोत्साहः शोकव्यामूढचेतनः10 ।  

<details><summary>Abh</summary>

मेव । अन्यच्चेति तावद्विदूषकगतौ वक्ष्यमाणम् ,एवं प्रसङ्गाद् द्रुतहास्ययोग्यगतिरभिहिता1 ।
करुणे तूच्यते **पुनश्च करुण** इति । "2ज्वरार्ते चे"त्यादि श्लोकेन 3यद्यपिस्तोकगतिरुक्ता तथापि
यद्वक्ष्यत इति पुनश्शब्दार्थः । स्थितपदैः विलम्बितैः । आयतं दीर्घं कृत्वा **उत्सृष्टै**स्त्यक्तैः
**ऊर्ध्वनिरीक्षणैः** देवोपालम्भसूचकैः । **न प्रमाणं तथाविधमि**ति नात्र सर्वथा प्रमाणाभावः अपि
त्वनियन्त्रितमेव पातात्मकं प्रमाणम् । अत एवात्र विलम्बितलयेन लघुत्रयेण द्रुतलयेन
गुरुप्लुतमात्रेण च विरामेण जम्भटिकाख्यो* लयः कोहलेन दर्शितः। उरसः पात आभुग्नत्वात् ।
</details>

<details><summary>Notes</summary>

1 **ड**-स्थिरपदैः 1a-N करुणैः 2 **ज**-बाष्पाम्बुनद्ध 3 **ड**-सस्वर 4 **ड**-तथाविद्धः कया 5 **ड** -प्रत्यग्रगति
**न**-प्रत्यग्रप्रिय 6 **ड**-सधैर्यं 7 **ड**-उत्कृष्टैः 8 **नडजझ** N-आदर्शेषु श्लोकार्धं न वर्तते 9 **ज**-नतः पाद **ड** -उरः
पाद 10 **ज**-शोकव्याकुलचेतसः **ड**-शोकव्याकुलचेतनः ।
1 धृतहास्यत्रिभिरभिहिता 2 राजार्केति 3 यद्यस्तोक ।
*जम्भटिकालक्षणमुक्तं तुम्बुरुणा-आदावृजुद्वयं कृत्वा द्विद्रुतान्तविरामिकम् । पुनरप्येवमेव स्याज्जम्भटी नाम
कीर्तिता । करुणारसपात्रेषु जम्भटीं संप्रयोजयेत् ।। तदेव कोहलमतेः लघुद्वयं विधायाथ द्वौ द्रुतौ सविरामकौ ।
पुनरप्येवमेव स्याज्जम्भटीपात इष्यते । मरणे पतने चैवाप्रियस्य श्रवणे तथा । जम्भेटिका सदा कार्या
ह्युत्तमाधममध्यमैः । गुरुद्वया चतुर्मात्रा गुरुरन्ते व्यवस्थितः ।ककुभेन प्रयोक्तव्या जम्भटी लयकोविदैः ।। जम्भटी,
जम्भेटी, जम्भटिका, जम्भेटिका च पर्यायवाचकाः ।
</details>

<pb n="147"/>

नात्युत्क्षिप्तैः पदैर्गच्छेदिष्टबन्धुनिपातने ।। ६६  


गाढप्रहारे 1कार्या च 2शिथिलाङ्गभुजाश्रया ।  
विघूर्णितशरीरा च गतिश्चूर्णपदैरथ ।। ६७  


शीतेन चाभिभूतस्य 3aवर्षेणाभिद्रुतस्य च3 ।  
गतिः प्रयोक्तृभिः कार्या स्त्रीनीचप्रकृतावथ ।। ६८  


पिण्डीकृत्य तु गात्राणि तेषां चैव प्रकम्पनम् ।  
करौ वक्षसि निक्षिप्य 4कुब्जीभूतस्तथैव च ।। ६९  


दन्तोष्ठस्फुरणं चैव चिबुकस्य 5प्रकम्पनम् ।  
कार्यं शनैश्च6 कर्तव्यं7a शीताभिनयने गतौ ।। ७०  


तथा भयानके चैव गतिः कार्या विचक्षणैः ।  
स्त्रीणां कापुरुषाणां च ये चान्ये सत्त्ववर्जिताः ।। ७१  

<details><summary>Abh</summary>

करुणप्रसङ्गात्प्रहारे गतिमाह । चूर्णानि परिमितोत्क्षिप्तानि अधिकपतितानि पादानि,
1तेनाध्यर्धिकातोऽल्पान्तरं स्यात् । करुणे रसे दारिद्र्यमभिभवस्त्वत्र 2शीतः वर्षभवः संभाव्यत
इति । नावगतिमाह **शीतेन** चेति । **अथे**त्यनेन मध्यमोत्तमानामनुभावन्यूनभावेन 3शीतादिगतिं
सूचयति । **तेषा**मिति पिण्डीकृतानां गात्राणां, **च**कारेण कम्पनं सङ्कोचनं समुच्चीयते । एवकारेण
सौष्ठवचातुरश्चादि निरस्यते । **करा**विति कटिपातरूपावित्यर्थः । गात्राणि पिण्डीकृत्य करौ
वक्षसि च कृत्वा या गतिः लोके तस्याभिगमने 4योऽयं शीताभिनयस्तत्र कर्तव्यः ।
प्रयोक्तृभिर्नटैर्गात्रकम्पन5 कुब्जीभूतो देह इत्यादि कार्यमिति पदसङ्गतिः । एवं करुणे तत्प्रसङ्गेन
चान्यत्रापि गतिमभिधाय भयानके कथयति **येचान्य** इति । येषामुत्तमत्वं 6कुलाद्यौचित्यात् । अथ
</details>

<details><summary>Notes</summary>

1 **ड**-कार्ये 2 **ड**-शिथिलांस 3 **ड**-गतिर्घूर्णपदैः 3a- N वर्षेणाभिहतस्य च 4 **ड**-अभिहतस्य
5 **ढ**-कुञ्चीभूतः 6 **ड**-तु कम्पनम् **न** N-च कम्पनम् 7 **न**-शनैस्तु । 7a-N : गन्तव्यं
1 तेनाध्यड्डिकातो 2 शीतभावः 3 गीतादि 4 यो भावः क्रियते शीताभिनयः 5 नात्र कम्पनम्
6 **क**-कलाद्यौचित्यात् **ख** -कुलायौचित्यात् ।
</details>

<pb n="148"/>

विस्फारिते चले नेत्रे विद्युतं1 च शिरस्तथा ।  
भयसंयुक्तया दृष्ट्या पार्श्वयोश्च विलोकितैः2 ।। ७२  


द्रुतैश्चूर्णपदेश्चैव3 बद्ध्वा हस्तं कपोतकम् ।  
प्रवेपितशरीरश्च शुष्कोष्ठः स्खलितं व्रजेत् ।। ७३  


एषानुसरणे4 कार्या तर्जने त्रासने तथा ।  
सत्त्वं च विकृतं दृष्ट्वा श्रुत्वा च विकृतं रवम्5 ।। ७४  


एषा स्त्रीणां प्रयोक्तव्या6 7नृणामाक्षिप्तविक्रमा ।  
क्वचिदासन्नपतितैर्विकृष्टपतितैः क्वचित् ।। ७५  


एलकाक्रीडितैः पादैरुपर्युपरि पातितैः ।  
एषामेवानुगैर्हस्तैर्गतिं भीतेषु योजयेत् ।। ७६  


वणिजां सचिवानां च गतिः कार्या स्वभावजा ।  

<details><summary>Abh</summary>

सत्त्वविहीनाः । 1तद्यथा-विराटपुत्र उत्तरः । द्रुतैरित्यनेन *धारालयादिः कोहलोक्तः सूचितः ।
अनुसरण इति शत्रोः पृष्ठतः आगमनमित्यर्थः। नृणां पुनराक्षिप्तविक्रमं यतेनोपाहृतं (?) मध्ये मध्ये
कृतधैर्यं यस्यामित्यर्थः । तेन मध्ये गुरुलघुपादपाता अपि । तदाह-क्वचिदासन्नपतितैरित्यादि ।


अथ शान्तरसे गतिर्वक्तव्या । स च प्राधान्येन तथा प्रयोगसौन्दर्यमावहति,
अतोऽन्तस्संकाररूपता येषां वणिक्प्रभृतीनामस्ति "धीरप्रशान्ता वणिज" (२४/१९) इति
वचना- द्यतिप्रभृतयोऽपि च शान्तरसप्रधानाः ये नाटकादौ प्रसङ्गाः भवन्ति **तेषामु**भयेषामपि
गतिमाह **वणिजामित्यादिना** । सचिवाः अमात्याः । **स्वभाव**शब्देन तत्र तत्रानाविष्टमेव रूपमाह।
</details>

<details><summary>Notes</summary>

1 **ड**-विधातं 2 **ड**-विलोकनैः 3 घूर्णपदैश्चैव 4 **ड**-अनुकरणे 5 **ढ**-विकृतस्वरम् **न**-विकृतं रवम्
6 **ड**-प्रकर्तव्या 7 नृणां च ।
1 **ख**-सत्त्ववादिना 2 **क**-अनाविष्ट भावाविष्टमेव ।
*धारालक्षणं कोहलमते - आदावष्टौ द्रुता ज्ञेया अन्ते चापि द्रुताष्टकम् । विरामरहिता धारा अधमेषु द्रुते लये ।
</details>

<pb n="149"/>

[कृत्वा नाभितटे 1हस्तमुत्तानं खटकामुखम् ।। ७७  


आद्यं चारालमुत्तानं2 कुर्यात्पार्श्वं 3स्तनान्तरे ।  
न निषण्णं न च स्तब्धं न चापि 4परिवाहितम् ।। ७८  


कृत्वा गात्रं 5तथा गच्छेत्तेन चैव क्रमेण तु । ]  
अतिक्रान्तैः पदैर्विप्रा द्वितालान्तरगामिभिः ।। ७९  


यतीनां6 श्रमणानां च ये चान्ये तपसि स्थिताः ।  
तेषां कार्या गतिर्ये तु नैष्ठिकं व्रतमास्थिताः ।। ८०  


7अलोलचक्षुश्च भवेद्युगमात्रनिरीक्षणः8 ।  
9उपस्थितस्मृतिश्चैव गात्रं सर्वं विधाय च ।। ८१  


अचञ्चलमनाश्चैव 10यथावल्लिङ्गमाश्रितः ।  
विनीतवेषश्च भवेत्काषायवसनस्तथा ।। ८२  


प्रथमं समपादेन स्थित्वा 11स्थानेन वै बुधः12 ।  
हस्तं च चतुरं कृत्वा तथा चैकं प्रसारयेत्13 ।। ८३  


14प्रसन्नं वदनं कृत्वा प्रयोगस्य वशानुगम्15 ।  
16अनिषण्णेन गात्रेण गतिं गच्छेद्व्यातिक्रमात्17 ।। ८४  

<details><summary>Abh</summary>

नैष्ठिक- नैष्ठिकमिति ब्रह्मचर्यादेव प्रवर्तिता इत्यर्थः । युगं 1चतुरहस्तम् । उपस्थिता
झटिति संस्कारप्रबोधप्रभवा स्मृतिर्यस्य। शान्तत्वादेव हि हृदयं नियम्यमेषां2
वणिगमात्ययतिप्रभृतीनां3 निर्जने विषयेति सन्धिबन्धमेव नित्यनिरूपणपरं यस्य ।
</details>

<details><summary>Notes</summary>

1 **ड**-हस्तमुक्ताङ्गे 2 **ड**-मुक्तानां 3 **ड**-तथान्तरे 4 **न**-चैव 5 **न**-ततो 6 **ढ**-श्रवणानां **न**-श्रमणानां
**ज**-श्रमणीनां 7 **ढ**-आलोल 8 **न**-मात्रावलोकनः 9 **च** -उपस्थितगतिः 10 **ड**-तथालिङ्गसमाश्रितः
11 **ड**-कृत्वा 12 **ड**-बुधैः 13 **ड**-प्रयोजनम् 14 **न**-प्रसन्नवदनं 15 **ढ**-वशानुगः 16 **न**,N-सुनिषण्णेन
17 **ड**-गच्छेदतिक्रमात् ।
1 **क**-चतुर्हस्तं 2 **क**-निर्गमवेलायां 3 **क**-निर्गम ।
</details>

<pb n="150"/>

उत्तमानां भवेदेषा लिङ्गिनां ये महाव्रताः ।  
एभिरेव विपर्यस्तैर्गुणैरन्येषु योजयेत् ।। ८५  


तथा1 व्रतानुगावस्था अन्येषां लिङ्गिनामपि ।  
विभ्रान्ता चाप्युदात्ता वा विभ्रान्ता निभृतापि वा ।। ८६  


शकटास्यास्थितैः पादैरतिक्रान्तैस्तथैव च ।  
कार्या पाशुपतानां च गतिरुद्धतगामिनी1a ।। ८७  


अन्धकारेऽथ याने च2 गतिः कार्या प्रयोक्तृभिः ।  
भूमौ विसर्पितैः पादैर्हस्तैर्मार्गप्रदर्शिभिः ।। ८८  

<details><summary>Abh</summary>

**लिङ्गं** जपभस्मकौपीनादि । **अन्येष्विति** नाममात्रवृत्ति तत्र तु विपर्यासो यथोचितं द्रष्टव्यः ।
तद्यथा-लोलं चक्षुः मनश्च, लिङ्गं पुनर्जटादि भवति, एवमन्यदुत्प्रेक्ष्यम् । व्रतानुगत्वं स्फुटयति
**विभ्रान्ता** चेति। 1उन्मत्तादिव्रतं हि श्रूयते आगमेषु 2तत्तदुचितैरित्येवमेव गतिरित्यर्थः ।
3क्रमणादुत्क्रान्तं कृत्वा गतिः पाशुपतानां परमेश्वरव्रतधारिणां गतिरत्युदात्तेत्यर्थः । यदि वा
परमयोग्यवस्थायां 4नाकुलदर्शनप्रतिपन्नानामुन्मत्तव्रतमप्यस्ति, तद्विषयमेवोद्भ्रान्तत्वं गतौ । एवं
रसान्तरसङ्गतिरुक्ता । 5यच्चान्यैः रौद्रानन्तरं शान्तरसाभिप्रायेण पठितम् ।


6"रूपादित्वनिराशंसः परोपायविचिन्तकः ।


चतुष्कलैर्द्विपातैश्च पादैर्भ्रान्तगतिं व्रजेत् " इति ।


7तदनर्थमेव, एतद्ग्रन्थे8 पुनरुक्तमपुष्कलार्थं, पुस्तके कथं दृष्टमिति
स्वकल्पितमेवेत्युपेक्ष्यम्9 ।।


एवं रसानुसारेण गतिमुक्त्वा देशानुसारेणाप्याह । **अन्धकार इति** अन्धत्वेन
गमन इति10 । **विसर्पितै**रपक्षेपणशून्यैः । **मार्गप्रदर्शिभिः** मार्गान्वेषण-
</details>

<details><summary>Notes</summary>

1 **ड**-व्रतानुगा च स्यादन्येषां लिङ्गिनां गतिः 1a- N गतिर्विभ्रान्तगामिनी 2 **ड**-श्रन्धयानेन ।
1 **क**-उत्तमादि 2 **क**-तत्र तदुचितैरेवं 3 **क**-भ्रमणात् 4 **कख**-नाकुटिल 5 **क**-यस्त्वन्येर्वीररौद्रान्तरं
6 **क**-रूपाद्रिसत्त्व 7 **ख**-तदानवमेन 8 **क**-तद्ग्रन्थस्य 9 **ख**-उत्प्रेक्ष्यम् 10 **ड**-इत्यर्थः ।
</details>

<pb n="151"/>

1रथस्थस्यापि कर्तव्या गतिश्चूर्णपदैरथ ।  
समपादं तथा स्थानं कृत्वा रथगतिं व्रजेत् ।। ८९  


धनुर्गृहीत्वा चैकेन तथा चैकेन कूबरम् ।  
सूतश्चास्य भवेदेवं प्रतोदप्रग्रहाकुलः2 ।। ९०  


2aवाहनानि विचित्राणि कर्तव्यानि विभागशः ।  
द्रुतैश्चूर्णपदैश्चैव गन्तव्यं रङ्गमण्डले3 ।। ९१  


विमानस्थस्य कर्तव्या ह्येषैव स्यन्दनी गतिः ।  
4आरोढुमुद्वहेद्गात्रं किंचित्स्यादुन्मुखस्थितम्5 ।। ९२  


अस्यैव वैपरीत्येन कुर्याच्चाप्यवरोहणम् ।  

<details><summary>Abh</summary>

परैरित्यर्थः । कर्तव्या गतिरिति च्छेदः 1तदाह चूर्णपदैः । चूर्णपदैरित्यनेन ***खण्डधारालयं**
द्रुतबहुलं गुर्वन्तं कोहलोक्तं सूचयति । समपादेन स्थानकेन 2रथेन गतिः यस्मिन् देशे तं व्रजेत्,
रथविशिष्टा वा गति, सामान्यके अकर्मकरभासिका शास्त्र इतिवत् । कूबरं युगन्धरं, प्रतोदः
प्रेषणकः, प्रग्रहो वल्गा, रथ्यानि वाहनानि तानि, प्रकृतिविभागौचित्येन विचित्राणि तुरगबलीवर्द--
खरोष्ट्रकानि । चित्राणि लिखितानि अस्य सूतस्यैव कर्तव्यानि तच्चित्रपटं सूतस्यैव हस्ते
वर्जयेदिति यावत् । चूर्णपादानां लयविशेषनिरूपणाय पुनर्ग्रहणं द्रुतैपरिति3 । **रङ्गमण्डल**
इत्यनेनेदमाह--भवस्तुतोऽसौ4 रथ्यामण्डल एव गतिक्रियां करोति तथात्र सर्वं तच्चित्र5
तद्रथाकृति कर्तव्यं तत्त्वनुगतपदमात्रमेव, येन रथो यातीति प्रतीयते । एवं सर्वत्र, अत एवाह
**विमानस्थस्यापीति** । दिव्यस्याकाशगामिनोऽपि पुष्पकादेरित्यर्थः । अथ रथप्रसङ्गादुद्धृतं
क्रियान्तरमप्याह **आरोढु**मिति । उद्वहेदूर्ध्वं प्रापयेत् । **वैपरीत्येन** अधोमुखत्वेन गात्राधोनयनेन
</details>

<details><summary>Notes</summary>

1 **ड**--अधस्स्थस्यापि 2 **ढ**--प्रग्रहाकुलम् 2a:N करणानि विचित्राणि 3 **न**--रङ्गमण्डलम्
4 **ड**--आरूढं 5 **ड**--स्थितः ।
1 **क**--तामाह 2 **ख**--अधमेन 3 **ख**--पुनर्ग्रहधूरिति 4 **ख**--रम्या 5 **ख**--तच्छत्रम् ।
*खण्डधाराया लक्षणं--"वेदखत्रिदाः खण्डधारा"
</details>

<pb n="152"/>

अधोऽवलोकनैश्चैव मण्डलावर्तनेन च ।। ९३  


आकाशगमने चैव कर्तव्या नाट्ययोक्तृभिः ।  
स्थानेन समपादेन तथा चूर्णपदैरपि ।। ९४  


व्योम्नश्चावतरेद्यस्तु तस्यैतां कारयेद्गतिम् ।  
ऋज्वायतोन्नतनतैः कुटिलावर्तितैरथ ।। ९५  


भ्रश्यतश्च तथाकाशादपविद्धभुजा गतिः ।  
विकीर्णवसना1 चैव तथा भूगतलोचना ।। ९६  


प्रासादद्रुमशैलेषु नदीनिम्नोन्नतेषु च ।  
आरोहणावतरणं कार्यमर्थवशात्तथा2 ।। ९७  


प्रासादारोहणं कार्यमतिक्रान्तैः पदैरथ ।  
उद्वाह्य गात्रं पादं च न्यसेत्सोपानपङ्क्तिषु3 ।। ९८  


4तथावतरणं चैव गात्रमस्यैव कारयेत्5 ।  
प्रासादे 6यन्मया प्रोक्तः प्रतारः केवलो भवेत् ।। ९९  

<details><summary>Abh</summary>

चेत्यर्थः । अथाकाशगतिं विमानप्रसङ्गादाह--**अधोऽवलोकनेनेति**। **मण्डलावर्तं** परिवर्तुलगतिरिति
केचित् । आकाशीयानां चारीमण्डलानां पुनःपुनरावर्तनेनेति तूपाध्यायाः । एतामिति वक्ष्यमाणां
कारयेन्नाट्याचार्यो नटैः । ऋजुभिः सरलललितजङ्घैः । अत एवायतैरुत्क्षिप्तपातितैः, कुटिलया
गत्या आवर्तितैः भ्रमितैः । उन्नतनतैरित्यन्ये पठन्ति, उत्क्षेपकाले उन्नतैः पातनकाले तु नतैरिति
व्याचक्षते । **2भ्रश्यत** इत्यबुद्धिपूर्वकं पतत इत्यर्थः । **अपविद्धौ** त्वरितडो(? दो)लाकारपातौ भुजौ
यस्याम् । **अर्थवशादिति** स्फुटयति **प्रतार** इति । तटादवतीर्य ततः शरीरं
</details>

<details><summary>Notes</summary>

1 **ढ**--वदना **ड**--वशाद्बुधैः 3 **ड**--सोपाने निक्षिपेन्नरः 4 **ड**--अथावतरणं 5 **न** N --गात्रमानस्य रेचयेत्
6 **ड**--या मया प्रोक्ता प्रतारे केवलं भवेत् ।
1 **ख**--नाट्याचार्यो........सरल 2 **ख**--दृश्यतः ।
</details>

<pb n="153"/>

जलप्रमाणापेक्षा तु जलमध्ये गतिर्भवेत् ।  
तोयेऽल्पे वसनोत्कर्षः1 प्राज्ये पाणिविकर्षणैः ।। १००  


किंचिन्नताग्रकाया तु प्रतारे गतिरिष्यते ।  
प्रसार्य बाहुमेकैकं मुहुर्वारिविकर्षणैः2 ।। १०१  


तिर्यक्प्रसारिता चैव ह्रियमाणा च वारिणा3 ।  
अशेषाङ्गाकुला4धूतवदना गतिरिष्यते ।। १०२  


नौस्थस्यापि प्रयोक्तव्या द्रुतैश्चूर्णपदैर्गतिः5 ।  
अतिक्रान्तेन पादेन द्वितीयेनाञ्चितेन च ।। १०३  


प्रासादारोहणे यत्तु तदेवाद्रिषु कारयेत् ।।  
केवलमूर्ध्व6निक्षेप7मद्रिष्वङ्गे भवेदथ ।। १०४  


द्रुमे चारोहणं कार्यमतिक्रान्तैः स्थितैः8 पदैः ।  

<details><summary>Abh</summary>

प्रयोगेन तारयेत् । प्रतारणमिति 1एतत्प्रकारं व्याचष्टे । **जलप्रमाणापेक्षा** त्विति ।
एतत्स्फुटयति **तोये**ऽल्प इति । उत्कर्षः ऊर्ध्वं नयनं, **प्राज्ये** भूयसि जले यः प्रचारस्तत्र
पाणिविचित्रकर्षणेन पताकसर्पशीर्षकादिनोपलक्षितगतिरिति संबन्धः । अबुद्धिपूर्वकन्तु जलेन
नीयमानस्य गतिमाह **प्रसार्येति** । **एकैक**मिति पर्यायेणेत्यर्थः । अशेषेऽङ्गे आकुलत्वं यस्यां
गतौ तथा आधूतमुच्यते तिर्यक् सकृदुद्वाहितं तुलयत्, अस्वतन्त्रत्वाच्चैवं भवति । कैश्चित्तु
पर्यायशः पार्श्वत्वमुक्तं, तदसत् । परिवाहितं ह्येतत् बुद्धिपूर्वके च जलप्रतरणे तत्स्यात्,
नत्विह । जलप्रसङ्गात् नौगतिमाह--**नौस्थस्यैति** । एवं प्रसङ्गानौगतिमुक्त्वा
प्रकृतमेवारोहणमनुसन्धत्ते । **प्रासादारोहणमिति** । ननु वृक्षप्रासादादि तत्र किं रङ्गमण्डले
</details>

<details><summary>Notes</summary>

1 **न**--उत्कर्षैः 2 **ड**--बाहुविकर्षणैः 3 **ढ**--वारिणः 4 **ड**--पूर 5 **च**-द्रुतैस्तूर्णैः पदैर्गतैः 6 **ड**--तूर्ध्व
7 **न**--अङ्गै Kavi--तच्च विक्षेपमडिघ्रष्वङ्गं 8 **ड**--अतिक्रान्तोत्थितैः ।
1 **ख**--एरवप्रकारं **क**--एरचप्रचार ।
</details>

<pb n="154"/>

सूचीविद्धैरपक्रान्तैः पार्श्वक्रान्तैस्तथैव च ।। १०५  


एतदेवावतरणं सरित्स्वपि1 नियोजयेत् ।*  
अनेनैव विधानेन कर्तव्यं गतिचेष्टितम् ।। १०६  


संज्ञामात्रेण कर्तव्यान्येतानि विधिपू्र्वकम् ।  
2कस्मान्मृत इति प्रोक्ते किं मर्तव्यं प्रयोक्तृभिः ।। १०७  


अङ्कुशग्रहणान्नागं खलीनग्रहणाद्धयम् ।  
3प्रग्रहग्रहणाद्यानमेवमेवापरेष्वपि ।। १०८  


4अश्वयाने4a गतिः कार्या वैशाखस्थानकेन तु ।  
तथा चूर्णपदैश्चित्रैरुपर्युपरि पातितैः ।। १०९  


5पन्नगानां गतिः कार्या पादैः स्वस्तिकसंयुतैः6 ।  
पार्श्वक्रान्तपदं कृत्वा7 स्वस्तिकं रेचयेदिह8 ।। ११०  

<details><summary>Abh</summary>

रथचित्रपटादिन्यायेन दर्शनीयं, नेत्याह **संज्ञामात्रेणे**ति । संज्ञा उक्तरूपारो--
हणाद्यभिनयः ।


प्रसङ्गादन्यत्राप्यभिनयं दर्शयति । **अङ्कुशग्रहणादित्यादि** । तेन चित्रपटादिवियोगेऽपि
रथगमनाद्यभिनयनं न युक्तम् । सौकर्यात्तु तत्करणमपि भवत्विति भावः । स्वस्तिकसंयुतैरित्युक्तमेव
विभजति **पार्श्वक्रान्तमिति** । एवं देशापेक्षया गातिरुक्ता । नागादिप्रसङ्गात्तु सर्पगतिरपि ।
</details>

<details><summary>Notes</summary>

1 न--सरस्स्वपि
* ''अतिक्रान्तेन.....नियोजयेत्'' (१०२--४) इति त्रयः श्लोकाः **जादिबान्ते**ष्वादर्शेषु ''तथाऽवतरणं चैव'' (९७)
इति श्लोकार्धस्य पश्चात् ''प्रासादे यन्मया'' इति श्लोकार्धस्य पूर्वं वर्तन्ते ।
2 **च**--तस्मान्मृत इति 3 **न**--प्रतोदग्रहणाद्यानं 4 **द**--आदर्शेऽयं श्लोको न विद्यते, 4a--N अश्वस्थाने
5 **द**--आन्तस्थानां 6 **च**--संज्ञितैः 7 **ड**--कुर्यात् 8 **न**--योजयेदिह ।
</details>

<pb n="155"/>

विटस्यापि च कर्तव्या गतिर्ललितविभ्रमा1 ।  
पादैराकुञ्चितैः2 3किंचित्तालाभ्यन्तरपातितैः ।। १११  


स्वसौष्ठवसमायुक्तौ4 तथा 5हस्तौ पदानुगौ ।  
खटकावर्धमानौ तु6 कृत्वा विटगतिं व्रजेत् ।। ११२  


कञ्चुकीयस्य कर्तव्या वयोऽवस्थाविशेषतः ।  
7अवृद्धस्य प्रयोगज्ञो गतिमेवं प्रयोजयेत् ।। ११३  


अर्धतालोत्थितैः पादैर्विष्कम्भैर्ऋजुभिस्तथा ।  
8समुद्वहन्निवाङ्गानि पङ्कलग्न इव व्रजेत्9 ।। ११४  


अथ वृद्धस्य कर्तव्या 10गतिः कम्पितदेहिका11 ।  
12विष्कम्भनकृतप्राणा13 मन्दोत्क्षिप्तपदक्रमा ।। ११५  

<details><summary>Abh</summary>


अथावस्थाभेदेन गतिं निरूपयन् विटावस्थायां तावदाह **विटस्यापि चेति** । स्वं
प्रकृत्युचितं यत्सौष्ठवम् । कञ्चुकमिति तन्नेपथ्योचिता वृत्तिः तदिच्छत्यात्मन इति "क्यचि च"
कञ्चुकीयः । **वयोऽवस्थाविशेषत** इति यदुक्तं तद्विभजत्येवमिति वक्ष्यमाणक्रमेण । **विष्कम्भः**
स्थैर्यं तद्येषामिति मत्वर्थीयोऽकारः । **समुद्वहन्निति** यत्नेनाकर्षन् ।


एतदेव दृष्टान्तेन शिक्षयति **पङ्कलग्न** इवेति । अत एव ***खञ्जकहेला--
विलम्बितल**घुमयस्य **कोहलोक्त**स्य सङ्ग्रहः । **विष्कं**भने यष्ट्यादिके कृतं समन्वितं
</details>

<details><summary>Notes</summary>

1 **ड**--विक्रमा 2 **न**--आकुञ्चिता 3 **ड**--केचित् **ढ**--कैश्चित् 4 **ड**--पदायुक्तौ 5 **न**--हस्त
6 **द**--च 7 **ढ**--आवृद्धस्य 8 **ड**--समुद्वहन्स्तथाङ्गानि **न**--समुद्वहंश्च गात्राणि 9 **ढ**--व्रजन्
10 **न**--हृतः 11 **न**--देहिता 12 **ड**--विष्टम्भन 13 **ढ**--कृताप्राण ।
*खञ्चकस्य लक्षणं तुम्बुरुणोक्तं यथा--प्रथमं कुटिलं कृत्वा घनमेकं द्रतद्वयम् गुर्वन्तं खञ्जकं नाम शम्यातालो
निरन्तरः ।। हैलायास्तु तेनेन--चत्वारोऽथ नखाः पूर्वं द्विवक्रं तदनन्तरम् । पुनरप्येवमेव स्याच्छम्यातालो
निरन्तरः । पाटैर्द्वादशाभिर्युक्तः । कार्याः शेषाश्चतुर्गुणम् । चञ्चत्पुटस्य भेदोऽयं हेलाया विधिरुच्यते । वेश्याद्विजवधूनः
च क्रीडारम्यकुडुम्बिनाम् । भवनप्रतिहाराणां योजयेत्तत्परिक्रमे ।। कोहलमते तु तस्याः
</details>

<pb n="156"/>

1कृशस्यापि हि कर्तव्या गतिर्मन्दपरिक्रमा ।  
2व्याधिग्रस्ते ज्वरार्ते च तपःश्रान्ते क्षुधान्विते ।। ११६  


3विष्कम्भनकृतप्राणः4 कृशः क्षामोदरस्तथा ।  
5क्षामस्वरकपोलश्च दीननेत्रस्तथैव च ।। ११७  


शनैरुत्क्षेपणं चैव कर्तव्यं हस्तपादयोः ।  
कम्पनं चैव गात्राणां 6क्लेशनं च तथैव हि7 ।। ११८  


8दूराध्वानं गतस्यापि गतिर्मन्दपरिक्रमा ।  
विकूणनं च गात्रस्य जानुनोश्च विमर्दनम् ।। ११९  


स्थलस्यापि हि9 कर्तव्या गतिर्देहानुकर्षिणी ।  
समुद्वहनभूयिष्ठा मन्दोत्क्षिप्तपदक्रमा ।। १२०  


10विष्कम्भगामी च भवेन्निश्वासबहुलस्थथा ।  
श्रमस्वेदाभिभूतश्च व्रजेच्चूर्णपदैस्तथा ।। १२१  


मत्तानां तु गतिः कार्या मदे11 तरुणमध्यमे ।  

<details><summary>Abh</summary>

प्राणो बलं येन । **विकूण**नं सङ्कोचनं विमर्दनमिति मिश्रपरिहारार्थम् । स्थूलस्येति महाकायस्य
श्रमकृत्स्वेदः ।
</details>

<details><summary>Notes</summary>

1 **प**--कृशस्याप्यभिनेयावै 2 **द**--व्याधिस्रस्तम्य च तथा तपःशान्तस्य चैवहि 3 **द**--विष्टम्भन
4 **न**--कृतःप्राणः 5 **द**--क्षामस्वरश्चैवभवेत् 6 **द**--क्लेशेन च 7 **ड**--च 8 **द**--दूताध्वगस्यापि
गतिः शनैः 9 **ड**--तु 10 **द**--विष्टम्भ 11 **द** --पदे **ड**--मन्दे
"चत्वारो लघवः पूर्वमन्ते च गुरुणी तथा । पुनरप्येवमेव स्यान्मात्रा ह्यधमजातिषु । प्रयोक्तव्याध्रव हेला
तालश्चञ्चत्पुटस्य च ।। उद्यानभवनक्रीडादिपिकालोकने तथा । भविष्यन्नायके चैव कन्यानां टक्करागतः ।
मालववेसरिकाख्यो रागोऽत्र विहितः सदा ।। इति । विलम्बितालक्षणं तु कोहलेन ''लघुनी गुरुणीचैव लघू
आद्यन्तयोर्गुरू विलम्बिता ध्रुवा ज्ञेया षढ्पितापुत्रभङ्गकृत् । सर्वासामेव नारीणामभिसारपरिक्रमे । सौम्या तु
द्विपदीचात्र गेया मालवकैशिके ।। इति ।
</details>

<pb n="157"/>

वामदक्षिणपादाभ्यां 1घूर्णमानाऽपसर्पणैः ।। १२२  


2अवकृष्टे मदे चैव ह्यनवस्थितपादिका ।  
विघूर्णितशरीरा च 3करैः 4प्रस्खलितैस्तथा5 ।। १२३  


उन्मत्तस्यापि कर्तव्या 6गतिस्त्वनियतक्रमा ।  
7बहुचारीसमायुक्ता 8लोकानुकरणाश्रया ।। १२४  


9रूक्षस्फुटितकेशश्च रजोध्वस्ततनुस्तथा ।  
अनिमित्तप्रकथनो बहुभाषी विकारवान् ।। १२५  


गायत्यकस्माद्धसति 10सङ्गे चापि न सज्जते11 ।  
नृत्यत्यपि च संहृष्टो वादयत्यपि वा पुनः ।। १२६  


कदाचिद्धावति जवात्कदाचिदवतिष्ठते12 ।  
कदाचिदुपविष्टस्तु13 14शयानः स्यात्कदाचन ।। १२७  


नानाचीरधरश्चैव रथ्यास्वनियतालयः ।  
उन्मत्तो भवति ह्येवं15 तस्यैतां16 कारयेद्गतिम् ।। १२८  


स्थित्वा नूपुरपादेन दण्डपादं प्रसारयेत् ।  
17बद्धां चारीं तथा चैवं कृत्वा स्वस्तिकमेव च ।। १२९  


अनेन चारीयोगेन 18परिभ्राम्य तु मण्डलम् ।  
बाह्यभ्रमरकं चैव 19रङ्गकोणे प्रसारयेत् ।। १३०  

<details><summary>Notes</summary>

1 **ड**--घूर्णमानोऽपसर्पणैः 2 **ड**--अपकृष्टे 3 **ड**--पदैः 4 **द**--प्रचलितैः 5 **द**--अथ
6 **न**--गतिस्तु नियत **ड**--गतिश्च नियत **द**--गतिस्त्वभिनयक्रमा 7 **द**--बाहु 8 **द**--लोकार्थ
9 **न**--रूक्षस्फन्दित **ड**--रूक्षस्फटिक **प**--रूक्षस्फुरित 10 **न**--रुदतीह तथा पुनः 11 **द**--संइते
12 **ड**--अवतिष्ठति 13 **प**--उपतिष्ठति 14 **ड**--शयितः स्यात् 15 **ड**--एष 16 **प**--तस्य तां
17 **ज**--बध्वा 18 **ड**--परिक्रम्य चतुर्दिशम् । 19 **द**--रङ्गकोणं तु योजयेत् ।
</details>

<pb n="158"/>

त्रिकं सुवलितं कृत्वा लताख्यं हस्तमेव च ।  
विपर्ययगतैर्हस्तैः पद्भ्यां सह गतिर्भवेत्।। १३१  


1त्रिविधा तु गतिः कार्या खञ्जपङ्गुकवामनैः।  
विकलाङ्गप्रयोगेण 2कुहकाभिनयं प्रति।। १३२  


3एकः खञ्जगतौ 4नित्यं स्तब्धौ वै चरणो भवेत् ।  
तथा द्वितीयः कार्यस्तु पादोऽग्रतलसंचरः ।। १३३  


5स्तब्धेनोत्थापनं कार्यमङ्गस्य चरणेन तु ।  
6गमनेन निषण्णः7 स्यादन्येन चरणेन तु ।। १३४  


इतरेण 8निषीदेच्च क्रमेणानेन वै व्रजेत् ।  
एषा 9खञ्जगतिः कार्या तलशल्यक्षतेषु10 च ।। १३५  


1पादेनाग्रतलस्थेन गतिः कार्याञ्चितेन तु12 ।  
निषण्णदेहा पङ्गोस्तु13 14नतजङ्घा तथैव च15 ।। १३६  

<details><summary>Abh</summary>


**पद्भ्यां सह** विपर्ययगतैरिति पादचेष्टा तथा करकर्मण्यनुवर्तनीयेति । कुहकाः अधमा
लिङ्गिन इति केचित् । **कुहक**शब्देन हास्यरस इत्येतत् । तले पादतले 1शल्यादिक्षतमस्य तस्मिन्
गतिमाह **पादेनाग्रतलस्थेने**ति* **नर्कुटः** ।
</details>

<details><summary>Notes</summary>

1 **ड** -- विविधानुगतिः 2 **द** N--कुहना 3 **ड**--एतत् 4 **द**--नित्यस्तब्धो 5 **न**--स्तब्धेनोद्वाहनं
**द**--स्वयैनोत्थापनं (?) 6 **द**--आदर्शे श्लोकार्धं न दृश्यते 7 **ड**--विषण्णः 8 **ड**--विषीदेत्
9 **न**--खण्डप्रयोगेषु 10 **न**--कृतेषु 11 **न**--पुनरग्रतले गम्ये 12 **ड**--अञ्चितेन व्रजेत्तथा
13 **न**--कार्या तु **प**--कर्तव्या 14 **द**--नते जङ्घे 15 **ढ**--तु ।
1 कस्यादि
*नर्कुटस्य लक्षणं यथा--''गुरुणी लघुनी गद्विद्विरभ्यस्ते प्रयोजयेत् । तद्ध्रुवा नर्कुटं प्रोक्तमेतदर्धेन नर्कुटी ।।
शकारेण प्रयोक्तव्यं हास्ये विटविदूषकैः । नर्कुटं नर्कुटे वृत्ते हिन्दोलस्य तु भाषया ।।'' इति । तुम्बुरुणापि
''वेश्याचेटविटप्रेष्यस्त्रीविधानां नियोजयेत्'' इति नर्कुटीनर्कुटयोर्विनियोग उक्तः ।।
</details>

<pb n="159"/>

सर्वसंकुचिताङ्गा च 1वामने गतिरिष्यते ।  
न तस्य विक्रमः कार्यो विक्षेपश्चरणस्य च ।। १३७  


सोद्वाहिता चूर्णपदे सा कार्या कुहकात्मिका1a ।  
विदूषकस्यापि गतिर्हास्यत्रयविभूषिता2 ।। १३८  


अङ्गकाव्य (?वाक्य)कृतं 3हास्यं हास्यं 4aनेपथ्यजं4 स्तृतम् ।  
दन्तुरः खलतिः कुब्जः 4bखञ्जश्च विकृताननः ।। १३९  


5यदीदृशः प्रवेशः स्यादङ्गाहास्यं तु तद्भवेत्6 ।  
7यदा तु बकवद्गच्छेदुल्लोकितविलोकितैः ।। १४०  


अत्यायतपदत्वाच्च अङ्गहास्यो भवेत्तु सः ।  
काव्य(? वाक्य)हास्यं तु विज्ञेयमसंबद्धप्रभाषणैः9 ।। १४१  


अनर्थकैर्विकारैश्च तथा चाश्लीलभाषणैः ।  
10चीरचर्ममषीभस्मगैरिकाद्यैस्तु मण्डितः11 ।। १४२  


यस्तादृशो भवेद्विप्रा हास्यो नेपथ्यजस्तु सः ।  
तस्मात्तु 12प्रकृतिं ज्ञात्वा भावं कार्यं च तत्त्वतः ।। १४३  


13गतिप्रचारं विभजेन्नानावस्थान्तरात्मकम् ।  

<details><summary>Abh</summary>

1**प्रवेश** इति यद्यस्मादीदृशः प्रवेश्यमानः पात्रविशेषः रङ्गे भवति ततोऽङ्गहास्यमिति ।
प्रवेशपदेन नाट्य एव रसो न लोक इति दर्शयति । असंबद्धं निरर्थमनुचितं
च, तद्व्याचष्टे **अनर्थ**कैरश्लीलैश्चेति, अश्रियमशोभां रातीति रेफस्य लत्वम् ।
**तस्मा**दिति त्रिप्रकारं हास्यमाश्रित्य क्वचिदेकः प्रकारः क्वचित् द्वौ
</details>

<details><summary>Notes</summary>

1 **ढ**--वामेन, 1a--N: 2 **ड**--समन्विता 3 **ड**--वाक्यकृतं 4 **ड**--नैपथ्यजं 4a--N: नेपथ्यजे
4b--N:खञ्जश्चिपिटकाननः 5 **ड**--य ईदृशः **न**--यदीदृशो भवेद्विप्राः अङ्गहास्यं तु तत्स्मृतम्
6 **ढ**--तत्सृतम् 7 **द**--अयं श्लोकः ''काव्यहास्य'' मिति श्लोकस्यानन्तरं नेपथ्यहास्यलक्षणमिति दृश्यते
लेखकप्रमादात् । 8 **द**--आयतत्वाश्वतत्वाच्च (?) हास्यं नेपथ्यजं तु तत् 9 **ड** N--असंबन्धप्रभाषणात्
10 **द**--आदर्शे अयं श्लोको न वर्तते 11 **प**--गौरिकादिविभूषणैः 12 **ड**--प्रकृतीर्ज्ञात्वा 13 **प**--गतिं ।
1 पङ्क इतीयमन्यस्मात् ।
</details>

<pb n="160"/>

1स्वभावजायां विन्यस्य कुटिलं वामके करे ।। १४४  


तथा दक्षिणहस्ते च2 कुर्याच्चतुरकं पुनः3 ।  
पार्श्वमेकं शिरश्चैव हस्तोऽथ चरणस्तथा ।। १४५  


4पर्यायशः 5सनंमयेल्लयतालवशानुगः ।  
6स्वभावजा तु तस्यैषा गतिरन्या विकारजा ।। १४६  


7अलाभलाभाद्भक्तस्य8 स्तब्धा तस्य गतिर्भवेत् ।  
9कार्या चैव हि नीचानां चेटादीनां परिक्रमात् ।। १४७  


अधमा इति ये ख्याता नानाशीलाश्च ते पुनः ।  
पार्श्वमेकं शिरश्चैव करः सचरणस्तथा ।। १४८  


10शकारस्यापि कर्तव्या गतिश्चञ्चलदेहिका ।  

<details><summary>Abh</summary>

क्वचित्सर्व इत्यनेन क्रमेण विदूषकः स्वामिनः प्रकृतिं राजामात्यश्रेष्ठि1प्रकृतिभावं चित्तवृत्तिं
करणीयं ज्ञात्वा विभागः कार्यः । 2न च राजनि संनिवृत्तेऽश्लीलभाषणं समुचितम् । एवं
सर्वत्रोह्यम् ।


गत्युपयोगिनं वृत्तान्तमस्याभिधाय गतिमाह--**स्वभावजायामिति** । अनावेशे
सति 3बकवद्गमनस्योक्तत्वात् । लयो विलम्बितः, तालः प्लुतलघुगुरुप्राय इह
स्वीकृतः । **4अन्या** द्रुतलयत्वेन प्लुतकालमानाद्बाहुल्येन 5शोकादिः स्वभावजा ।
गर्वात्मकोऽपि विकारो भवतीत्याशयेनाह **अलाभलाभादिति** । अलाभः
लाभपूर्वकाल्लाभात् । भुक्तं वस्त्राद्युपलक्षयति । भयादौ तु 6परित एवास्य क्रमः ।
</details>

<details><summary>Notes</summary>

1 **ड**--सभावजाया 2 **ड** N--हस्तं च **ढ**--हस्तं तु **ड**--ततः **ढ**--तथा 4 **ड**--पर्यायतः
5 **न**--संनमेत्तत् **ड**--संनमेत **प**--स्वभावजाता 7 **ड**--अलभ्य 8 **ड**--भक्षस्य **द**--उत्कस्य
9 **द**--मातृकायामयं श्लोको न वर्तते 10 **ड**--इदं श्लोकार्धं **न** संज्ञकादर्शेऽत्रैव वर्तते । **प**--मातृकायां तु
"अलाभालाभा" दिति श्लोकार्धानन्तरमेव । **जझढडत** मातृकासु तु न विद्यते ।
1 प्रभृति 2 सहि 3 वक्रत्वं गमनस्य 4 न्यायतरं चरत्वेन प्लुतकालः 5 अद्यशोकादिः **क**--अन्यरोकादिः
6 प्रोक्तं न प्राक्
</details>

<pb n="161"/>

गतौ नमेत चेटानां दृष्टिश्चार्थविचारिणी1 ।। १४९  


2वस्त्राभरणसंस्पर्शैर्मुहुर्महुरवेक्षितैः ।  
3गात्रैर्विकारविक्षिप्तैर्लम्बवस्त्रस्रजा तथा ।। १५०  


4सगर्विता चूर्णपदा शकारस्य गतिर्भवेत् ।  
5जात्या नीचेषु योक्तव्या6 विलोकनपरा गतिः ।। १५१  

<details><summary>Abh</summary>

(शकारस्यापीति) शकारबहुला यस्य बहुला यस्य भाषा स शकरः ।
शकारोपलक्षितशकादिजनपदवासीत्यन्ये, यद्वक्ष्यते 'शकाराभीरचण्डाल (ना. शा. १७-५०)
इत्यादि । हीनाशय उत्तमपदेऽभिरोपितः शकार इत्यन्ये । 1अध्वहारस्य श्लोकः--


प्राकृतेऽपि शकारस्य विभूतिर्न प्रसिद्धये ।  
तद्विभूतिरपभ्रंशे तापस्येव प्रकाशिता2 (?) ।।  

ममापि चात्रार्थे श्लोकः---

लब्धापशब्दघटना विधुतश्च धर्मः
स्वार्थप्रतीतिकलनां प्रति का कथैव ।  
3मूर्धन्यतां गमयता भवता शकारः
शक्नोति यत्र न विधे हृदि किं न्यधायि ।।  

तथा--

सकलजनतालभ्यः सोऽयं शकार इति स्फुटं
विरचयति यन्मूर्धन्यत्वं विभुर्हतलक्षणा ।  
हततनुरियं लोके जातापशब्दपरम्परा
परिचयमयी वार्ता कीर्तिं निकृत्य निकर्तनी ।। इति ।  


प्रतिज्ञाचाणक्ये तन्महाकविना भीमेन राजापि विन्ध्यकेतुः शकार इति भूयसा
व्यवहृतः । वस्त्राभरणसंस्पर्शालोकनगर्वयोगोऽत्र पक्षे क्लिष्टतरः न
</details>

<details><summary>Notes</summary>

1 **न**--अर्धनिमेषिणी 2 **न**--वज्राभरणसंस्पर्शे 3 **द**--मातृकायां श्लोकार्धं नास्ति 4 **ड**--गर्विता
चूर्णपादस्य 5 श्लोकोऽयं **द** मातृकायां न वर्तते 6 **ज**--कर्तव्या ।
1 अथ हासस्य 2 प्रकाशिका 3 मूर्धन्यतोऽङ्गममता ।
</details>

<pb n="162"/>

असंस्पर्शाच्च लोकस्य 1स्वाङ्गानि विनिगूह्य च ।  
म्लेच्छानां जातयो यास्तु पुलिन्दशबरादयः2 ।। १५२  


तेषां देशानुरूपेण3 कार्यं गतिविचेष्टितम्4 ।  
पक्षिणां श्वापदानां च पशूनां च द्विजोत्तमाः ।। १५३  


स्वस्वजातिसमुत्थेन स्वभावेन गतिर्भवेत्5 ।  
सिंहर्क्षवानराणां च गतिः कार्या प्रयोक्तृभिः ।। १५४  


या कृता नरसिंहेन विष्णुना प्रभविष्णुना ।  
6आलीढं स्थानकं कृत्वा गात्रं तस्यैव चानुगम् ।। १५५  


जानूपरि करं 7ह्येकमपरं 8वक्षसि स्थितम् ।  
9अवलोक्य दिशः10 सर्वाश्चिबुकं बाहुमस्तके10a ।। १५६  


गन्तव्यं विक्रमैर्विप्राः पञ्चतालान्तरोत्थितैः ।  
11नियुद्धसमये चैव रङ्गावतरणे तथा ।। १५७  


सिंहादीनां प्रयोक्तव्या गतिरेषां प्रयोक्तृभिः ।  
शेषाणामर्थयोगेन गतिं स्थानं च योजयेत् ।। १५८  

<details><summary>Abh</summary>

चार्यदेशजातिः शकारः कश्चित्प्रसिद्धः, म्लेच्छजातीनां पृथगेव निर्वक्ष्यते "म्लेच्छानां जातयो
यास्तु" (ना. शा. १२/१५१) इत्यादिना, तस्मादिहायमीदृश एव शकार इति युक्तम् ।


**प्रभविष्णुनेति** वचनादिदं सूचयत्यसाववतरणप्राधान्येन, ये ऋक्षवानरादयो
जाम्बवत्सुग्रीवाङ्गदहनूमत्प्रायाः, तेषामेवेयं गतिः । अन्येषां तु स्वजात्यानुरूप्येणैव ।
**तस्यैवेत्या**लीढस्यानुगतं गात्रं वामभागगमनमित्यर्थः ।
</details>

<details><summary>Notes</summary>

1 **ड**--अङ्गानि 2 **द**, N--पुलिन्दाद्या द्विजोत्तमाः 3 **ड**--गतिविचारेण 4 **द**, N--विचेष्टितैः
5 **द**, N --प्रतियोजयेत् 6 **ड**--आलीढस्थानकं 7 **ड**--चैकं 8 **न**--चोपरि **द**--चैव स्वस्थितम्
9 **द**--विलोलितं शिरः कृत्वा **न**, N -- विलोकितं शिरःकृत्वा 10 **ड**--दृशः 10a---N: विलोकितं
शिरः कृत्वा चिबुकं वामहस्तके 11 श्लोकोऽयं दसंज्ञके नास्ति ।
</details>

<pb n="163"/>

वाहनार्थप्रयोगेषु रङ्गावतरणेषु च ।  
एवमेताः प्रयोक्तव्या नराणां गतयो बुधैः ।। १५९  


1नोक्ता या या मया ह्यत्र ग्राह्यास्तास्ताश्च2 लोकतः ।  
3अतः परं प्रवक्ष्यामि स्त्रीणां गतिविचेष्टितम् ।। १६०  


स्त्रीणां स्थानानि कार्याणि गतिष्वाभाषणेषु च4 ।  
आयतं चावहित्थं च अश्वक्रान्तमथापि च5 ।। १६१  


6[स्थानान्येतानि नारीणामथ लक्षणमुच्यते] ।  
7वामः स्वभावतो यत्र पादो विरचितः समः ।। १६२  


तालमात्रान्तरे न्यस्तस्त्र्यश्रः पक्षस्थितोऽपरः ।  
प्रसन्नमाननमुरः समं यत्र समुन्नतम् ।। १६३  


लतानितम्बगौ हस्तौ स्थानं ज्ञेयं तदायतम्* ।  
[दक्षिणस्तु समः पादस्त्र्यश्रः पक्षस्थितोऽपरः ।। १६४  


वामः समुन्नतकटिश्चायते स्थानके भवेत् ।  
आवाहने विसर्गे च तथा निर्वर्णनेषु च8 ।। १६५  


चिन्तायां चावहित्थे च स्थानमेतत्प्रयोजयेत्]  
9रङ्गावतरणारम्भः पुष्पाञ्जलिविसर्जनम् ।। १६६  

<details><summary>Notes</summary>

1 **ड**--नोक्ताश्च 2 **ड** N--ताश्चापि 3 **द**--आदर्शे श्लोकस्यार्धं न वर्तते 4 **ड**--आभरणेषु च
5 **द**--वा 6 **द**--आदर्श एव दृश्यते 7 **ढ**--स्थानकत्रयलक्षणविनियोगपाठः **कखगघचभम**-- आदर्शेषु
समान एव । कुण्डलीकृतस्तु पाठो तदन्येप्यादर्शेषु दृश्यते । जायसेनापतिशार्ङ्गदेवकुम्भकर्णेः (णैः)पूर्वः पाठ
एव गृहीतः, भोजदेवेन त्वपर इति ज्ञायते । 8 **ढ**--निर्वहणेषु **च द**--निर्बलेषु च 9 **द**--आदर्शे श्लोकद्वयं
न वर्तते । **ड**--आदर्शे वर्तते ।
*आयतं स्त्रीणामेव स्थानकमिति केचित्, रङ्गावतरणारम्भे पुरुषाणामपीति परे ।
</details>

<pb n="164"/>

मन्मथेर्ष्योद्भवं कोपं तर्जन्यङ्गलिमोटनम् ।  
निषेधगर्वगाम्भीर्यमौनं मानावलम्बनम् ।। १६७  


स्थानेऽस्मिन् संविधातव्यं दिगन्तरनिरूपणम् ।  
[1समो यत्र स्थितो वामस्त्र्यश्रः पक्षस्थितोऽपरः ।। १६८  


समुन्नतकटिर्वामस्त्ववहित्थं तु तद्भवेत्] ।  
2पुरो विचलितस्त्र्यश्रस्तदन्योऽपसृतः समः ।। १६९  


पादस्तालान्तरन्यस्तस्त्रिकमीषत्समुन्नतम् ।  
पाणिर्लताख्यो यत्रैकस्तदन्यस्तु नितम्बग: ।। १७०  


अवहित्थं समाख्यातं स्थानमागमभूषणैः ।  
3विलासलीलाबिब्बोक 4शृङ्गारात्मनिरूपणे5 ।। १७१  


स्थानमेतत्प्रयोक्तव्यं 6भर्तृमार्गावलोकने ।  
[स्त्रीणामेतत्स्मृतं7 स्थानं 8सलापे तु स्वभावजे ।। १७२  


निश्चये परितोषे च वितर्के 8लज्जिते तथा] ।  
पादः 9समस्थितश्चैक एकश्चाग्रतलाञ्चितः ।। १७३  


सूचीविद्धमविद्धं वा 10तदश्वक्रान्तमुच्यते10a ।  
11स्खलितं घूर्णितं चैव गलिताम्बरधारणम् ।। १७४  


कुसुमस्तबकादानं परिरक्षणमेव च ।  
वित्रासनं सललितं तरुशाखावलम्बनम् ।। १७५  

<details><summary>Notes</summary>

1 **द** N--समस्थितो वामपादस्त्र्यश्रस्तालान्तरोऽपरः 2 **ड**--श्लोकद्वयं--**का**दि चान्तेषु भमयोश्च वर्तते,
नान्येषु । 3 **ड**--अयं **कखगघचछडभम**--आदर्शेष्वेव **ड**--विवाहलीलालावण्ये 4 **ड**--शृङ्गारादि
5 **क**--निरूपणैः 6 **ड**--तथा 7 **द**--स्थितं 8 **ड**--चिन्तने 9 **ड**--समुत्थितः **द**--समस्थितस्त्वकः
10 **द**--ह्यश्वक्रान्तं तदुच्यते 10a-- N --वाप्यश्वक्रान्तं तदिष्यते 11 **दनजझठप**--मातृकासु श्लोकद्वयं न
दृश्यते ।
</details>

<pb n="165"/>

स्थानेऽस्मिन्संविधानीयं स्त्रीणामेतत्प्रयोक्तृभिः ।  
2[शाखावलम्बने कार्यं स्तबकग्रहणे1 तथा ।। १७६  


विश्रामेष्वथ नीचानां3 नराणां चार्थयोगतः4]  
5स्थानकं तावदेव स्याद्यावच्चेष्टा प्रवर्तते ।। १७७  


6भग्नं च स्थानकं नृत्ते चारी चेत्समुपस्थिता ।  
एवं स्थानविधिः कार्यः स्त्रीणां नॄणामथापि च ।। १७८  


7पुनश्चासां प्रवक्ष्यामि गतिं प्रकृतिसंस्थिताम् ।  
कृत्वावहित्थं स्थानं तु वामं चाधोमुखं भुजम्8 ।। १७९  


नाभिप्रदेशे विन्यस्य सव्यं च खटकामुखम् ।  
ततः सललितं पादं तालमात्रसमुत्थितम्9 ।। १८०  


दक्षिणं वामपादस्य बाह्यपार्श्वे विनिक्षिपेत् ।  
तेनैव समकालं च 10लताख्यं वामकं11a भुजम्11 ।। १८१  


दक्षिणं विनमेत्पार्श्वं न्यसेन्नाभितटे ततः12 ।  
नितम्बे दक्षिणं कृत्वा हस्तं चोद्वेष्ट्य वामकम् ।। १८२  

<details><summary>Abh</summary>


**स्खलितमिति** पदम् । 1तथा विशेषेण च्युत इत्यर्थः । **प्रकृतिसंस्थितामित्य**विशेषोक्ता
प्राधान्यात्प्राथम्यात् 2तदस्ति(?)गतिरित्युच्यते । 3**कृत्वावहित्थ**मित्यादि । **वाम**श्चेति । 4लताख्यं
बाह्यपार्श्वे कनिष्ठाङ्गुलिदेशे ।
</details>

<details><summary>Notes</summary>

1 **न**--ग्रहणं 2 श्लोकोऽयं कादिचान्तासु मातृकासु न वर्तते 3 **ड**--देवानां 4 **द**--नराणामर्थयोगतः
5 श्लोकोऽयं कादिछान्तेष्वेव वर्तते 6 **छ** --भग्नेऽवस्थानके 7 श्लोकार्धमिदं **कखगचछे**षु न वर्तते
8 **ड**--करम् 9 **द** N--तालमात्रं समुत्क्षिपेत् 10 **ढ**--तालाख्यं 11 **द**--वामपादकम् 11a--N
वामकं यदि 12 **द** N --पुनः ।
1 **क**--पदं 2 **क**--तमस्ति 3 **क**--कुलावहित्थामिति **ख**--तूलावहित्थमिति 4 **ख**--लतास्यं ।
</details>

<pb n="166"/>

ततो वामपदं दद्याल्लताहस्तं1 च दक्षिणम् ।  
लीलयोद्वाहितेनाथ 2शिरसानुगतेन च ।। १८३  


3किंचिन्नतेन4 गात्रेण गच्छेत्पञ्चपदीं ततः ।  
यो विधिः पुरुषाणां तु5 रङ्गपीठपरिक्रमे ।। १८४  


स एव प्रमदानां वै कर्तव्यो नाट्ययोक्तृभिः ।  
षट्कलं तु न कर्तव्यं6 तथाष्टकलमेव च ।। १८५  


पादस्य पतनं तज्ज्ञैः खेदनं7 तद्भवेत्स्त्रियाः ।  
सयौवनानां नारीणामेवं कार्या गतिर्बुधैः ।। १८६  


8स्थानीया याः स्त्रियस्तासां संप्रवक्ष्याम्यहं गतिम् ।  
कृत्वावहित्थं स्थानं तु वामं न्यस्य कटीतटे ।। १८७  


आद्यं चारालमुत्तानं कुर्यान्नाभिस्तनान्तरे ।  
न निषण्णं न च स्तब्धं न चापि परिवाहितम् ।। १८८  

<details><summary>Abh</summary>


**यो विधिरि**ति वामवेधं ततः कुर्यादिति । अतिदेशेन चेदं दर्शयति यावती
काचिद्रसप्रकृतिदेशकालापेक्षा नॄणां गतिरुक्ता सा सर्वैवोक्तविलासरूपप्रकारानुविद्धा1
स्त्रीणामपि विवक्षिता । 2दिक्कलापरिमाणत्वं यत्र शोभोदात्तं तत्र विशेषमाह । एतत्प्रागेव
व्याख्यातं चतुष्कलादभ्यधिको न स्त्रीणां मानविधिरिति । अष्टकलग्रहणं तदप्यधिकं मानं
पुरुषेष्वपि नास्तीति सूचयति । अन्यथा षट्कले निषिद्धे 3काष्टकलस्य संगतिस्तन्निषेधेन ।
**स्थानीया** मध्यमवयसः, अत एव मध्यमप्रकृतित्वमनूद्यम् । 4**आद्यं** दक्षिणम् । **परिवाहि**तमिति
</details>

<details><summary>Notes</summary>

1 **ड**--पादं 2 **ड**--शिरसोऽनुगतेन **द**--शिरसात्र 3 सार्ध एकः श्लोकः **कखडढ** --मातृकारस्वेव
4 **द**--नमेत 5 **द**--हि 6 **द**--षट्कलं तत्तु कर्तव्यं **न**--न प्रयोक्तव्यं 7 **द**--खेदने
8 **ड**--स्थवीयसीनामेतासां ।
1 **ख**--रूपानुविद्धा 2 **क**--दिक्तालपरिमाणत्वं **ख**--दिक्काल 3 **क**--काष्ठकलास एकत्रिकः
**ख**--काष्ठकलासंकेतिकं तन्निषेधेन 4 **ख**--अथ ।
</details>

<pb n="167"/>

कृत्वा गात्रं ततो गच्छेत्तेनैवेह क्रमेण तु ।  
प्रेष्याणामपि कर्तव्या गतिरुद्भ्रान्तगामिनी ।। १८९  


1किंचिदुन्नमितैर्गात्रैराविद्धभुजविक्रमा ।  
स्थानं कृत्वावहित्थं च2 वामं चाधोमुखं भुजम् ।। १९०  


नाभिप्रदेशे विन्यस्य सव्यं च खटकामुखम् ।  
अर्धनारीगतिः कार्या स्त्रीपुंसाभ्यां विमिश्रिता ।। १९१  


उदात्तललितैर्गात्रैः पादैर्लीलासमन्वितैः ।  
या पूर्वमेवाभिहिता 3ह्युत्तमानां गतिर्मया ।। १९२  


स्त्रीणां कापुरुषाणां च 4ततोऽर्धार्धं तु5 योजयेत् ।  
मध्यमोत्तमनीचानां नृणां यद्गतिचेष्टितम्5a ।। १९३  


स्त्रीणां तदेव कर्तव्यं ललितैः पदविक्रमैः ।  

<details><summary>Abh</summary>

सविभागमधमानां गतिमाह **प्रेष्याणा**मित्यादि । **उद्भ्रान्तगामि**नीति समदविकारा, **आविद्धो**
वर्तनाबहुलो वाहुजानां 1विक्रमस्य नार्या **अर्ध**मिति नपुंसकलक्षणा तृतीया प्रकृतिरुच्यते,
2समप्रविभागविवक्षया चार्धनपुंसकमिति समासः 3उदात्तत्वं पुरुषाणां लालित्यं योषितां गतौ ।
**गतिरिति** चतुस्ताला चतुष्कला च, अनुत्तमस्त्रीणां द्विताला द्विकलेति ततोऽप्यर्धा कापुरुषाणां,
तत्कर्मकराणामेकताला 4एककला चेति । किमुत्तमानामेवेयं स्थाने दर्शयति मध्यमोत्तमानां
नृणां 4अपुंसां यद्गतिचेष्टितं तदेव तदोदात्तमध्यमोत्तमनीचानां स्त्रीणां तथा तत्कर्मकराणां
कुर्यादित्युत्तमग्रहणम् ।
</details>

<details><summary>Notes</summary>

1 **ड**--क्वचित् 2 **च**--तु 3 **द**--पूर्वमेव विहिता 4 **द** N--तदर्थेन तु 5 **ड**--च
5 a: N-- यद्गतिविचेष्टितम्
1 **क**--विक्रमः स्यात् 2 **क**--संप्रति विभाग 3 **क**--उदारत्वं 4 **क**--द्विकला 5 **ख**--अयं सा ।
</details>

<pb n="168"/>

बालानामपि कर्तव्या स्वच्छन्दपदविक्रमा1 ।। १९४  


न तस्यां2 सौष्ठवं कार्यं प्रमाणं न प्रयोक्तृभिः ।  
3[तृतीया प्रकृतिः कार्या नाम्ना चैव नपुंसका ।। १९५  


नरस्वभावमुत्सृज्य स्त्रीगतिं तत्र योजयेत्]  
विपर्ययः प्रयोक्तव्यः पुरुषस्त्रीनपुंसके4 ।। १९६  


स्वभावमात्मनस्त्यक्त्वा तद्भावगमनादिह ।  
5व्याजेन क्रीडया वापि तथाभूयश्च वञ्चनात् ।। १९७  


स्त्री पुंसः प्रकृतिं कुर्यात् स्त्रीभावं पुरुषोऽपि च ।  
6धैर्योदार्येण सत्त्वेन बुद्ध्या तद्वच्च कर्मणा ।। १९८  


7स्त्री पुमांसं त्वभिनयेद्वेष9वाक्यविचेष्टितैः ।  

<details><summary>Abh</summary>

सर्वग्राहकं दर्शयितुं यत्रोत्तमादिविभागो नोद्भिन्नः तत्र गतिमाह **बालाना**मपीति ।
**तद्भावगमनादिति** । यदेव रूपं यो गृह्णाति तदीयैव तस्य गतिः । विपर्ययपरिग्रहे च विशिष्टार्थं
1कारणमाह **व्याजेने**ति । **व्याजः** कस्यचित्कार्यस्य साधनाय, यथा विदूषकस्य संकेतस्थाने
चेटिकावस्त्रधारणम् । क्रीडा यथा इष्टजनस्याकृतौ नायिकानाम् । **वञ्चनादिति** यथा विदूषकं
वञ्चयितुं चेटकस्य स्त्रीवेषकरणम् ।


**अपि** चेति ग्रहणात् स्त्रीपुंसयोर्नपुंसकेन सह तस्य न ताभ्यां सह विपर्ययं दर्शयति ।
अत्रैव विपर्यये गतिविपर्ययप्रसङ्गेन व्यभिचारिभावसात्त्विकोपाङ्गाद्यभिनयविपर्ययमप्याह
**धैर्योदार्येणेति** । 2धैर्यौदार्ये सामान्याभिनयोक्ते । ताभ्यां भावा उपलक्ष्यन्ते । **बुद्ध्येति** स्थायित्वम्
**सत्त्वे**नेति सात्त्विकाः, **कर्म**णेति 3स्थानकादिविषयः, **वेषे**ति आहार्यप्रकाराः, **वाक्येति**
वाचिकगतसंस्कृतादिप्रयोगः, **चेष्टितै**रिति अन्तरालस्थाने त्रिपताकादयः ।
</details>

<details><summary>Notes</summary>

1 **ड**--गतिविक्रमा 2 **द**--तस्य 3 **ड**--तस्याः 3 --अयं श्लोकः कादि **छा**न्तेष्वादर्शेषु न वर्तते
4 Kavi--नपुंसकैः 5 **न**--व्यायामेन क्रीडयापि 6 **ड**--धैर्योदारेण 7 **ड**--न स्त्रीपुंस 8 **प**--एष
**छ**--एव ।
1 **ख**--करणं 2 **ख**--धैर्यौदार्या 3 **क**--सात्त्विकादि ।
</details>

<pb n="169"/>

स्त्रीवेषभाषितैर्युक्तः 1प्रेक्षिताप्रेक्षितैस्तथा ।। १९९  


2मृदुसन्नगतिश्चैव पुमान्स्त्रीभावमाचरेत् ।  
[3जातिहीनाश्च4 या नार्यः पुलिन्दशबराङ्गनाः ।। २००  


याश्चापि तासां कर्तव्या तज्जातिसदृशी गतिः ।  
व्रतस्थानां तपःस्थानां लिङ्गस्थानां तथा पुनः5 ।। २०१  


स्वस्थानां चैव नारीणां समपादं प्रयोजयेत् ।  
उद्धता येऽङ्गहाराः स्युर्याश्चार्यो मण्डलानि वा ।। २०२  


तानि नाट्यप्रयोगज्ञैर्न कर्तव्यानि योषिताम्] ।  
6तथासनविधिः कार्यः स्त्रीणां नॄणामथापि च7 ।। २०३  


नानाभावसमायुक्तस्तथैव8 शयनाश्रयः ।  
विष्कम्भिताञ्चितौ पादौ 9त्रिकं किंचित्समुन्नतम् ।। २०४  


10हस्तौ कट्यूरुविन्यस्तौ स्वस्थे स्यादुपवेशने ।  

<details><summary>Abh</summary>


यथास्थानकगतैः पूर्वपश्चाद्भावि तथोपवेशनात्मकमासनमपीति तद्विधमाह
**तथासनविधिरि**तिं । **तथैवे**ति गतो 1हि शयनमपि पूर्वपश्चाद्भावि शयनाश्रय इति शेषः, विष्कम्भेन
वैशाखस्थानकोचितेन विस्तारेणाञ्चितौ विस्तीर्णान्तरौ सुन्दरौ पादौ, न त्वत्राञ्चितपादलक्षणयोगः ।
स्वस्थे पुंसि यदुपवेशनमासनपीठिकादौ तत्र त्रिकमुन्नतं स्यादिति संबन्धः । "इति शब्देन
वाक्यार्थः, स्यादित्यत्र कर्तव्याख्येय" इति **स्या**दिति । **हस्ता**विति कर्कटरूपौ
</details>

<details><summary>Notes</summary>

1 **ड**--प्रेषिताप्रेषितैः 2 **ड**--मृदुमन्द **द**--मृदुसत्त्व 3 श्लोकत्रयं **कादि छा**न्तेषु न दृश्यते
4 **ड**--विजातीयास्तु 5 **ड**--तथैव च न--तथापरः 6 **छा**दिसकलादर्शेषु --अथासनविधिः 7 **ड**--नॄणां
स्त्रीणां विशेषतः **द**--वा 8 **ड**-- तथा च 9 **ब**--वक्षः 10 स्वस्थाद्यासनलक्षणविनियोग--
श्लोकाः **नम**--मातृकयोः पाठभेदतया दृश्यन्ते । **न**मातृकापाठस्तु **भम**पाठक्रम एव दीयते संवादबाहुल्यात्
3 **क**--गते **ख** --गतो
</details>

<pb n="170"/>

पादः प्रसारितः किंचिदेकश्चैवासनाश्रयः ।। २०५  


शिरः 1पार्श्वानतं चैव सचिन्त उपवेशने ।  
चिबुकोपाश्रितौ हस्तौ बाहुशीर्षाश्रितं शिरः ।। २०६  


संप्रणष्टेन्द्रियमना भवेच्छोकोपवेशने2 ।  
प्रसार्य बाहू शिथिलौ तथा 3चापाश्रयाश्रितः ।। २०७  


4मूर्छामदश्रमग्लानिविषादेषूपवेशयेत् ।  
सर्वपिण्डीकृताङ्गस्तु संयुक्तैः5 पादजानुभिः ।। २०८  


6व्याधिव्रीडितनिद्रासु ध्याने चोपविशेन्नरः ।  
तथा चोत्कटिकं स्थानं7 स्फिक्पार्ष्णीनां समागमः ।। २०९  


पित्र्ये निवापे जप्ये च सन्ध्यास्वाचमनेऽपि8 च ।  
विष्कम्भितं पुनश्चैव 9जानु भूमौ निपातयेत् ।। २१०  

<details><summary>Abh</summary>

समाहारद्वन्द्वे । संप्रणष्टशब्देनेन्द्रियमात्र1 इति पाठः मन इति पाठे प्रोच्यत्वे कृते
त्वध्याहृत्य संगतिः कार्या । अपाश्रयन्तीत्यादिकमाश्रितम् । **उपवेशये**दिति स्वार्थे णिच
आचार्ये वा कर्तृभूतमात्रम्, आचार्यास्तु बाहू प्रसार्यैवासने उपवेशयेत् विश्रामयेदित्याहुः ।
पिण्डितत्वमङ्गानां जानुविश्लेषादूर्ध्वकायं कुटिलीकरोतीत्युत्क टं 2संज्ञायां कटतेः3 ।
अत्र च विरलत्वं जानुनोः स्फिग्भ्यां भूमेः परामर्शः,4 पूर्वत्र तु नैतदुभयमपीति विशेषः । **पित्र्य**
इति श्राद्धादौ, **निवापसलिल** इति पितृतर्पणे प्रतिग्रहार्थं परस्य सलिलदाने तत्प्रतिग्रहे च ।
सन्ध्याशब्देन तदवसरोचितं जपध्यानादि । **विष्कम्भि**तमिति विस्तारितमेकं
</details>

<details><summary>Notes</summary>

1 **ड**--पार्श्वगतं **छ**--पार्श्वोन्नतं 2 **ड**--शोकौत्सुक्योपवेशने 3 **न**--चोपाश्रयाश्रितः 4 **प**--
मोहमूर्छामदग्लानि 5 **ढ**--संयुक्तः 6 **द**--व्रीडावहित्थास्वध्याने 7 **छ**--उत्कटकस्थान **ढ**--उत्कटिकस्थानं
8 **च** --आचमनेषु 9 **ढप**--जानं ।
1 **क**--शब्देन विशेषणेन संप्रणष्टेन्द्रियमात्र 2 **क**--पुंसंज्ञायां 4 **क**--कुटेः 4 **क**--परस्पर्शः ।
</details>

<pb n="171"/>

1प्रियाप्रसादने कार्यं होमादिकरणेषु च ।  
2महीगताभ्यां जानुभ्यामधोमुखमवस्थितम् ।। २११  


देवाभिगमने कार्यं3 रुषितानां4a प्रसादने4 ।  
शोके 5चाक्रन्दने तीव्रे 6मृतानां चैव दर्शने ।। २१२  


6aत्रासने च कुसत्त्वानां नीचानां चैव याचने7 ।  
8होमयज्ञक्रियायां च 9प्रेष्याणां चैव कारयेत् ।। २१३  


मुनीनां नियमेष्वेवं भवेदासनजो विधिः ।  
*तथासनविधिः कार्यो विविधो नाटकाश्रयः ।। २१४  


स्त्रीणां च पुरुषाणां च 9aबाह्यश्चाभ्यन्तरस्तथा ।  
[आभ्यन्तरस्तु नृपतेर्बाह्यो बाह्यगतस्य च] २१५  


देवानां नृपतीनां च दद्यात् सिंहासनं द्विजाः ।  
10पुरोधसाममात्यानां 11भवेद्वेत्रासनं तथा ।। २१६  

<details><summary>Abh</summary>

भूमौ जानु द्वितीयं यथास्थितं, यन्त्रनिकटे ढौकनं गमनशंक्यं* सन्तापादिभयात् । तत्र च कार्यं
मन्त्रं तदुपलक्षणम् । होमादिकरणेष्विति । अभिगमनं वन्दनम् । **शोके** चेति **नीचाना**मिति
सर्वत्रात्र संबध्यते । नीचानां शोकजनितो यस्तीव्राक्रन्दस्तत्रैव, नीचा यदा मृतमवलोकयन्ति,
संबन्धमात्रे षष्ठीत्युभयप्राप्यभावान्न नियमः । कुसत्त्वाः शिवादयः यदा नीचान् त्रासयन्ति
तदा । नीचा यदा किंचिद्याचन्ते तदा जानुद्वयक्षेपो भूमौ ।


अथासनात्मककालसंनिवेशप्रसङ्गेन तदधिकरणेषु विधिमाह **तथासनविधिरि**ति । बाह्यः
सर्वजनविषयः आभ्यन्तरो राजोचितः ।
</details>

<details><summary>Notes</summary>

1 **द,च** N-प्रिय 2 **द**-महीमुखाभ्यां 3 **ड**-चैव 4 **च**-च सांत्वने **द**-च याचने
4a- N कपितानां प्रसादने 5 **द**, N-चाक्रन्दकामेन 6 **ढ**-भूतानां 6a-N त्रासपुरोधस्तममात्यानां
भवेद्वै त्रासनं तथा । 7 **ढ**-दर्शने 8 **द**-शेष **छ**-सोम 9 **छ**-प्रेक्षाणां चैव योजयेत्
9a- N-बाह्याश्चाभ्यन्तरस्तथा 10 **न**-पुरोधः श्रेष्ठ्यमात्यानां 11 **द**-भवेदर्धासनं * सकलेष्वादर्शेषु
"अथासनविधिः" इति ।
*निकटे ढौकनं गमनं शक्यं -मधुसूदनी, पृ. १०८४
</details>

<pb n="172"/>

मुण्डासनं तु1 दातव्यं सेनानीयुवराजयोः ।  
काष्ठासनं ब्राह्मणानां2 3कुमाराणां कुथासनम् ।। २१७  


एवं राजसभां प्राप्य 4कार्यस्त्वासनजो विधिः ।  
स्त्रीणां 5चैवासनविधिं संप्रवक्ष्याम्यहं पुनः ।। २१८  


सिंहासनं तु राज्ञीनां देवीनां मुण्डमासनम् ।  
6पुरोधोऽमात्यपत्नीनां 6aदद्याद्वेत्रासनं तथा ।। २१९  


भोगिनीनां 7तथा चैव वस्त्रं चर्म कुथापि वा ।  
8ब्राह्मणीतापसीनां च पट्टासनमथापि च ।। २२०  


9वेश्यानामपि कर्तव्यमासनं हि10 मसूरकम्11 ।  
शेषाणां प्रमदानां च भवेद्भूम्यासनं द्विजाः ।। २२१  


एवमाभ्यन्तरो12 ज्ञेयो 13बाह्यश्चासनजो विधिः ।  
तथा स्वगृहवार्तासु छन्देनासनमिष्यते ।। २२२  

<details><summary>Abh</summary>


1मुण्डासनं चातुरी, 2मसूरकं वस्तुशून्यं, काष्ठासनं 3पीठकं, वेत्रलताकृतं
वेत्रासनं वेत्रासनादन्य एव रूढो वर्णकम्बलखण्डः विस्ताररिकेत्यन्ये राज्ञी
राजवंश्या देवी, सेनापतिप्रभृतिपुत्र्यो राज्ञा परिणीता भोगिन्यः 4संगृहीतकन्याः ।
भूमिरेवासनं **भूम्यासनम्** । 5**एव**मिति नरपतिसंनिधौ । अन्यदात्मस्वेच्छयेति
दर्शयति **तथा** **स्वगृहे**ति । वार्ताशब्देन सेनापतेरमात्यगृहगमन इत्यादि सूचयति ।
</details>

<details><summary>Notes</summary>

1 **ड**-च 2 **ड**-द्विजातीनां **न**-द्विजानां च 3 **ढ**- कुमाराणां **द**-कुमाराणामथाशुभम् ( ?)
4 **द**-कार्य आसनजो 5 **ड**- चाप्यासन 6 **द**-पुरोधसां तपस्वीनां भवेत् । 6a- N **वै**त्रासनं
7 **द**-पुनश्चैव कृत्वा चर्म कथा (कुथा ?) तथा 7a-N भोगिनीनां पुनश्चैव कुथो (कृत्वा) चर्म कुथाऽपि वा ।
8.**ड**- ब्राह्मणीना यतीनां च **द**-आदर्शेऽयं श्लोको न दृश्यते 9 **न** -वेश्यानां च प्रदातव्यं 10 **ड**-च
11 **ड**-मयूरकम् 12 **ढ**, N- अन्तःपुरे 13 **द**-बाह्यश्चासने 13a- N बाह्याधिवासने विधिः
1 **ख**- दण्डासनं 2 **क**-पसूरकं 3 **ख**-पीठनं 4 **ख** -संगीतकन्या 5 **क**-एष विधिः
**ख**-एष्विति ।
</details>

<pb n="173"/>

1नियमस्थो मुनीनां च भवेदासनजो विधिः ।  
2लिङ्गिनामासनविधिः कार्यो व्रतसमाश्रयः ।। २२३  


3ब्रुसीमुण्डासनप्रायं वेत्रासनमथापि वा4 ।  
5होमे यज्ञक्रियायां च पित्र्यर्थे च प्रयोजयेत् ।। २२४  


स्थानीया ये च पुरुषाः कुलविद्यासमन्विताः ।  
तेषामासनसत्कारः 6कर्तव्य इह पार्थिवैः ।। २२५  


समे समासनं दद्यान्मध्यमे मध्यमासनम् ।  
अतिरिक्तेऽतिरिक्तं च हीने भूम्यासनं भवेत् ।। २२६  


उपाध्यायस्य नृपतेर्गुरूणां चाग्रतो7 बुधैः ।  
भूम्यासनं तथा कार्यमथवा काष्ठमासनम् ।। २२७  


नौनागरथयानेषु भूमिकाष्ठासनेषु च ।  
सहासनं न दुष्येत गुरूपाध्यायपार्थिवैः8 ।। २२८  

<details><summary>Abh</summary>

**नियमस्थ** इति कस्याचिदङ्गविष्टरोऽन्यस्य मृगाजिनम् । **लिङ्गिना**मिति । यथा शाक्यानां ब्रुसी,
शैवानां मुण्डासनं, क्षपणकानां वेत्रवल्कलडिम्बकम् । तदेवाह ब्रुसीत्यादि । स्थानाय हिता वृद्धाः
तन्निकटे व्यवस्थादृष्टादृष्टोपयोगिवृद्धा ये भवन्ति अत एवाह **कुलविद्येति** । **आसनसत्कार**
इहास्यतामिति ।


1तत्र विभागमाह **सम** इति तत्तुल्यजाति2विधः । सममिति त्रित्वाच्चासनापेक्षया **मध्य** इति
किंचिदूनेन, मध्यमिति स्वासनात्प्रमाणतोऽप्यूनं हीन इति स्वापेक्षया भूम्या सह भूमिरेव
इहास्यतामिति निर्देश्या स एव तस्यासनसत्कारः । **काष्ठ**मिति एकमेव दीर्घं भरसहं पर्यङ्कं
दर्शयितुं काष्ठमित्युक्तं न तु काष्ठमयमिति ।
</details>

<details><summary>Notes</summary>

1 **ढ**-नियमस्थं **ड**-नियमस्य **द**-नियमस्थे 2 **द**-लिङ्गिनां चासनविधिः 3 **ड**-दण्डमुण्डब्रुसीप्रायं
4 **ड**-च 5 श्लोकार्धं **द** संज्ञके नास्ति 6 **न**-कर्तव्यो गुरुपार्थिवैः 7 **ड**-गुरूणामग्रतो
8 **द**, N-उपाध्याये गुरौ नृपे ।
1 **ख** -तन्त्रविभागं 2 **ख**-विन्यासममिति ।
</details>

<pb n="174"/>

आकुञ्चितं समं चैव प्रसारितविवर्तने1 ।  
उद्वाहितं 2नतं चैव शयने कर्म कीर्त्यते ।। २२९  


3[सर्वैराकुञ्चितैरङ्गैः शय्याविद्धे तु जानुनी ।  
स्थानमाकुञ्चितं नाम शीतार्तानां प्रयोजयेत् ।। २३०  


उत्तानितमुखं चैव 4प्रत्यङ्मुक्तकरं तथा ।  
समं नाम प्रसुप्तस्य5 स्थानकं संविधीयते ।। २३१  


एकं भुजमुपाधाय संप्रसारितजानुकम् ।  
स्थानं प्रसारितं नाम 6सुखसुप्तस्य कारयेत् ।। २३२  


अधोमुखस्थितं चैव 7विवर्तितमिति स्मृतम् ।  
शस्त्रक्षतमृतोत्क्षिप्तमत्तोन्मत्तेषु कारयेत् ।। २३३  


8अंसोपरि शिरः कृत्वा कूर्परक्षोभमेव च ।  
उद्वाहितं तु विज्ञेयं लीलायां वचने9 प्रभोः ।। २३४  


ईषत्प्रसारिते जङ्घे यत्र 10सृष्टौ करावूभौ ।  
आलस्यश्रमखेदेषु नतं स्थानं विधीयते] ।। २३५  

<details><summary>Abh</summary>


अथ शयनसंनिवेशनमाहाकु़ञ्चित (मिति) दिक् या निजशरीरस्य कुटिलीकरणात्सा
स्यात् । बाहुमध्यमपसरेण विक्षेपयोगात् पार्श्वे संनिवेशनवशात्1 पूर्वकायस्यापरकायस्योर्ध्वनयन2
नान्यशयनसंनिवेशात् ।
</details>

<details><summary>Notes</summary>

1 **न**-विवर्तिते 2 **न**-नतं षोढा शय्यास्थानानि निर्दिशेत **द** -तथा चैव 3 श्लोकाः षट्
आकुञ्चितादिलक्षणविनियोगनिरूपकाः **कखगघचद** N मातृकासु न वर्तन्ते 4 **ड**-स्रस्तमुक्तकरं
5 **ड**-तु सुप्तस्य 6 **ड**-खलु 7 **ड**-विवर्तन 8 **न**-हस्तोपरि 9 **ज**-वेशने
10 **ज**-स्रस्त ।
1 **ख**-सन्निवेशनात् 2 **ख**-शयनम् ।
</details>

<pb n="175"/>

गतिप्रचारस्तु मयोदितोऽयं
नोक्तश्च यः सोऽर्थवशेन साध्यः1 ।। २३६  


2अतः परं रङ्गपरिक्रमस्य
वक्ष्यामि कक्ष्यान्तरसंविधानम्3 ।। २३७  


इति श्रीभारतीये नाट्यशास्त्रे गतिप्रचारो नाम
द्वादशोऽध्यायः4 ।*

<details><summary>Abh</summary>


**अर्थवशेनेति** लौकिकेनेत्यर्थः । अथैतदुपसंहृताध्यायानन्तरावकाशं संगतिप्रदर्शनपूर्वकमाह
**अतःपर**मिति । रङ्गे यत्परिक्रमात् परिक्रमणवृत्ते गत्यध्याये निरूपितं तदुपयोगः
कक्ष्याविशेषविभाग इति शिवम् ।


यावद्गतिभेद(विधि)प्रकटनमध्यायमिह विवृणुते ।  
स्मरमथनचरणसरसिजपरागभूतोऽभिनवगुप्तः ।।  


इति श्रीमहामाहेश्वराचार्याभिनवगुप्ताचार्यविरचितायां
नाट्यवेदवितृतावभिनवभारत्यां गत्यध्यायो
द्वादशः समाप्तः ।
</details>

<details><summary>Notes</summary>



[^1]: **द**-शास्त्रतः 2 **द**- ज्ञेयं 3 **ज**-कक्ष्यादिविभागयुक्तम् 4 **जा**दि **बा**न्तेष्वादर्शेषु (also N)
त्रयोदशोऽध्यायः । **द**मातृकायामस्निन्नध्याये श्लोकसंख्या २०९ इति, आदितः २१४९ इति च लिखितम् ।
*** N : गतिप्रचारो नामाध्यायस्त्रयोदशः ।**
</details>
<pb n="176"/>

***भ म मातृकाभिन्नपाठक्रमो द्वादशोऽध्यायः
गतिप्रचारः ।**  


एवं व्यायामसंजातं कार्यं मण्डलकल्पनम् ।  
अत ऊर्ध्वं प्रवक्ष्यामि गतीस्तु प्रकृतिस्थिताः ।। १  


तत्रोपवहनं कृत्वा भाण्डवाद्यपुरस्कृतम् ।  
यथामार्गरसोपेतं प्रकृतीनां प्रवेशनम् ।। २  


ध्रुवायां संप्रवृत्तायां पटे चैवापकर्षिते ।  
कार्यः प्रवेशः पात्राणां नानार्थरससंभवः ।। ३  


स्थानं तु वैष्णवं कार्यमुत्तमे मध्यमे तथा ।  
समुन्नतं समं चैव चतुरश्रमुरस्तथा ।। ४  


बाहुशीर्षे प्रसन्ने च नात्युत्क्षिप्ते च कारयेत् ।  
ग्रीवाप्रदेशः कर्तव्यो मयूराञ्चितमस्तकः ।। ५  


कर्णाभ्यां बाहुशिरसी स्यातामष्टाङ्गुलस्थिते ।  
1उरसश्चापि चिबुकं चतुरङ्गुलसंस्थितम् ।। ६  


हस्तौ तथैव कर्तव्यौ कटीं नाभिं तु संस्थितौ ।  
दक्षिणो नाभिसंस्थस्तु वामः कटितटस्थितः ।। ७  


2पादयोरन्तरं कार्यं द्वौ तालावर्धमेव च ।  
पादोत्क्षेपश्च कर्तव्यः स्वप्रमाणविनिर्मितः ।। ८  


चतुस्तालो द्वितालश्च तथा स्यादेकतालकः ।  
चतुस्तालस्तु देवानां पार्थिवानां तथैव च ।। ९  


द्वितालश्चैव मध्यानां तालः स्त्रीनीचलिङ्गिनाम् ।  
[2चतुष्कलोऽथ द्विकलस्तथा ह्येककलः पुनः ।  
चतुष्कलो ह्युत्तमानां मध्यानां द्विकलो भवेत् ।। १०  

<details><summary>Notes</summary>

1 **भ**-ऊरुदेशच्च 2 श्लोकार्धं भमातृकायां न दृश्यते 3 **भ** मातृकायां न वर्तते । **म** संज्ञके तु
सार्धं श्लोकद्वयं कुण्डलीकृतम् ।
*V - l -250 not found in N
</details>

<pb n="177"/>

तथा चैककलः पातो नीचानां संप्रकीर्तितः ।  
स्थितं मध्यं द्रुतं चैव समवेक्ष्य लयत्रयम् ।। ११  


यथाप्रकृति नाट्यज्ञो गतिमेवं प्रयोजयेत् ]।  
स्वभावेनोत्तमगतौ जानुं कुर्यात्कटीसमम् ।। १२  


युद्धचारीप्रचारेषु जानु स्तनसमं भवेत् ।  
अयं विधिस्तु कर्तव्यः स्वच्छन्दगमनं प्रति ।। १३  


संभ्रमोत्थानरोषेषु प्रमाणं न विधीयते ।  
दृप्तानां दैत्ययक्षाणां तथा पन्नगरक्षसाम् ।। १४  


चतुस्तालप्रमाणेन कर्तव्या तु गतिर्बुधैः ।  
दिवौकसां तु शेषाणां मध्यमा गतिरुच्यते ।। १५  


तत्रापि चोत्तमा ये तु तेषां देवैः समा गतिः ।  
पुळि( ?लि)न्दाः शबराश्चैव शेषा ये मलेच्छजातयः ।। १६  


तेषां देशानुरूपेण कार्यं गतिविचेष्टितम् ।  
जलाशयमृगव्याळ( ?ल)पशुश्वापदपक्षिणाम् ।। १७  


देशजातिसमुत्थेन गतिं भावेन योजयेत् ।  
स्थितं मध्यं द्रुतं चैव समवेक्ष्य लयं बुधैः ।। १८  


पादयोः पतनं सम्यक्प्रकुर्वीत यथाक्रमम् ।  
स्थैर्योपपन्ना गतिरुत्तमानां मध्या गतिर्मध्यमसंस्थितानाम् ।  
द्रुता गतिश्च प्रचुराधमानां लयत्रयं सत्त्ववशेन योज्यम् ।। १९  


चतुष्कलं तूत्तमानां मध्यानां द्विकलं भवेत् ।  
तथा चैककलं पातं नीचानां संप्रयोजयेत् ।। २०  


यः समैः संहितो गच्छेत्तत्र कार्यो लयाश्रयः ।  
चतुष्कलश्च द्विकलस्तथा चैककलः पुनः ।। २१  


अथ मध्यमनीचैस्तु गच्छेत्संपरिवारितः ।  
चतुष्कलस्तथार्धं च तथा चैककलो भवेत् ।। २२  


एवमेष तु विज्ञेयः कलानां गमने विधिः ।  
पुनर्गतिप्रचारस्य प्रयोगं शृणुतानघाः ।। २३  

<pb n="178"/>

पार्श्वाक्रान्तैः सललितैः पादैर्वाद्यान्वितैरथ ।  
1रङ्गकोणोन्मुखो गच्छेत्सम्यक्पञ्चपदानि तु ।। २४  


एवं गतागतैर्गत्वा पदानामेकविंशतिम् ।  
वामबन्धं ततः कुर्याद्विक्षेपं दक्षिणस्य च ।। २५  


रङ्गे विकृष्टे भरतेन कार्यो गतागतैः पादगतिप्रचारः ।  
त्र्यश्रस्तिकोणे चतुरश्ररङ्गे गतिप्रचारश्चतुरश्र एव ।। २६  


द्रुता गतिस्तु कर्तव्या द्विकलापादपातने ।  
ज्येष्ठे चतुष्कला कार्या द्विकला तत्र मध्यमे ।। २७  


द्विकला चोत्तमे यत्र मध्ये त्वेककला भवेत् ।  
कलाप्रमाणं मध्ये च नीचे त्वर्धकला ततः ।। २८  


एवमर्धार्धहानिं तु कलानां संप्रयोजयेत् ।  
उत्तमानां गतिर्या तु न तां मध्येषु योजयेत् ।। २९  


या गतिश्चैव मध्यानां न तां नीचेषु योजयेत् ।  
उत्तमानां मयोक्ता तु गतिर्विप्रा यथायथम् ।। ३०  


मध्यानामधमानां च गतिं वक्ष्याम्यहं पुनः ।  
वणिजां मन्त्रिणां चैव गतिः कार्या स्वभावजा ।। ३१  


अतिक्रान्तपदैः सा तु द्वितालान्तरगामिभिः ।  
कृत्वा नाभितटे हस्तमुत्थानं कटकामुखम् ।। ३२  


आद्यं चाराळ ( ?ल) मुत्तानं कुर्यात्पार्श्वस्तनान्तरे ।  
न निषण्णं न च स्तब्धं न चैव परिवाहितम् ।। ३३  


कृत्वा गात्रं तथा गच्छेत्तेन वाद्यक्रमेण तु ।  
हासे त्वथ गतिः कार्या तथा खञ्जनवामने ।। ३४  


द्विकलार्धप्रयोगेषु कुहकाभिनयं प्रति ।  
खञ्जे गतिस्तु कर्तव्या स्तब्धैकचरणाश्रया ।। ३५  


तथा द्वितीयः कार्यस्तु पादोऽग्रतलसंचरः ।  
स्तब्धेनोन्नमनं कार्यमङ्गस्य चरणेन तु ।। ३६  

<details><summary>Notes</summary>

1 सार्धं श्लोकद्वयं **भ** संज्ञके न विद्यते ।
</details>

<pb n="179"/>

गमने च निषण्णः स्यात्तथान्यचरणाश्रये ।  
एष खञ्जनप्रयोगेषु तलशल्यक्षते तथा ।। ३७  


पादेनाग्रतलेनाथ गतिः कार्याञ्चितेन तु ।  
निषण्णदेहा कर्तव्या नतजङ्घा तथैव तु ।। ३८  


सर्वसंकोचिताङ्गी च वामने गतिरिष्यते ।  
न तस्यातिक्रमः कार्यो विक्षेपश्चरणस्य तु ।। ३९  


उद्वाहिता चूर्णपदैः सा कार्या कुहकात्मिका ।  
विदूषकस्यापि गतिर्हास्यत्रयविभूषिता ।। ४०  


अङ्गहास्यं कार्यहास्यं हास्यं नेपथ्यजं तथा ।  
कुब्जः खञ्जोऽथ खलतिर्दन्तुरो विकृताननः ।। ४१  


यत्तादृशो भवेद्विप्रा अङ्गहास्यं तु तद्भवेत् ।  
1यदा तु बकवद्गच्छेदुल्लोकितविलोकितैः ।। ४२  


अत्यायतपदत्वाच्चाप्यङ्गहास्यो भवेत्तु सः ।  
चीरचर्ममषीभस्मगैरिकादिविभूषणैः ।। ४३  


यत्तादृशो भवेद्विप्रा हास्यं नेपथ्यजं तु तत् ।  
काव्यहास्यं तु विज्ञेयमसंबद्धप्रभाषणैः ।। ४४  


अनर्थवाक्यैर्विविधैस्तथा चाश्लीलभाषणैः ।  
तस्य तु प्रकृतिं ज्ञात्वा तथा भावं विचक्षणः ।। ४५  


गतिप्रचारं विभजेन्नावस्थान्तरात्मकम् ।  
स्वभावजायां विन्यस्य कुटिलं वामके करे ।। ४६  


दक्षिणं चैव हस्तं तु कुर्याच्चतुरकं तथा ।  
पार्श्वमेकं शिरश्चापि हस्तं चरणमेव च ।। ४७  


पर्यायतः सन्नमयेल्लयताळ ( ?ल) वशानुगम् ।  
स्वभावजाता तस्यैषा गतिरिन्या विकारजा ।। ४८  


लाभे तथा च भुक्तस्य तुष्टे चापि गतिर्भवेत् ।  
शकारस्यापि कर्तव्या गतिश्चञ्चलदेहिका ।। ४९  

<details><summary>Notes</summary>



[^1]: अयं श्लोको **भ** मातृकायां न वर्तते ।
</details>

<pb n="180"/>

वस्त्राभरणसंस्पर्शं सम्यक्पञ्चपदानि तु ।  
वामवेधं ततः कुर्याद्विक्षेपं दक्षिणेन च ।। ५०  


परिवृत्य द्वितीयं तु गच्छेत्कोणं ततः परम् ।  
तत्रापि वामवेधं तु विक्षेपो दक्षिणेन च ।। ५१  


ततो भाण्डोन्मुखो गच्छेदेतान्येव पदानि तु ।  
एवं गतागतैर्गत्वा पदानि त्वेकविंशति ।। ५२  


वामवेधं ततः कुर्याद्विक्षेपं दक्षिणेन च ।  
एषा स्वभावगमने गतिः कार्या प्रयोक्तृभिः ।। ५३  


अवस्थान्तरयोगे तु गतिं समनुबोधत ।  
अस्वस्थकामिते चैव भयवित्रासयोस्तथा ।। ५४  


आवेगे च तथा हर्षे तथानिष्टश्रुतावपि ।  
कालातिक्रमणे चैव क्षेपे चाद्भुतदर्शने ।। ५५  


कार्य आत्ययिके चैव दुःखिते चारिमार्गणे ।  
अवरुद्धानुकरणे श्वापदानुगतौ तथा ।। ५६  


गतिमेतेषु भावेषु द्विकलां संप्रयोजयेत् ।  
दिव्यानां नृपतीनां च गतिरेवं विधीयते ।। ५७  


अत्रोच्यते कथं देवैः समा राज्ञां गतिर्भवेत् ।  
दिव्या तु प्रकृतिर्ज्ञेया तथान्या दिव्यामानुषी ।। ५८  


मानुषी चैव मन्तव्या नाट्यवृत्तिक्रियां प्रति ।  
दिव्या तु देवप्रकृती राज्ञां स्याद्दिव्यमानुषी ।। ५९  


अन्या या लोकसंस्था तु मानुषी सा प्रकीर्तिता ।  
तस्माद्देवानुकरणे दोषस्तत्र न विद्यते ।। ६०  


गतिः शृङ्गारिणी कार्या स्वस्थकामितसंभवा ।  
चतुष्कलाप्रमाणेन सविलासा तथैव च ।। ६१  


दूतीदर्शितमार्गस्तु प्रविशेद्रङ्गमण्डलम् ।  
सूच्या चैवाप्यभिनयं प्रकुर्यादर्थसंश्रयम् ।। ६२  

<pb n="181"/>

हृद्यैवस्त्रैस्तथागन्धैर्धूपैश्चूर्णैश्च योजितैः ।  
सुगन्धिभिश्च मालाभिर्विचित्राभिरलंकृतः ।। ६३  


गच्छेत्सललितैः पादैरतिक्रान्तोत्थितैरथ ।  
सौष्ठवेन समायुक्तैर्लयताळ(? ल)वशानुगैः ।। ६४  


पादयोरनुगौ चापि हस्तौ कार्यौ प्रयोक्तृभिः ।  
प्रच्छन्नकामिते चैव गतिं भूयो निबोधत ।। ६५  


विसर्जितजनस्तत्र तथा दूतीसमन्वितः ।  
निर्वाणदीपो नात्यर्थं भूषणैश्च विभूषितः ।। ६६  


वेलासदृशवस्त्रश्च निवृत्तस्तु शनैः शनैः ।  
शब्दशंक्युत्सुकश्चापि पश्चाल्लोकनतत्परः ।। ६७  


वेपमानशरीरश्च प्रस्खलंस्तु मुहुर्मुहुः ।  
शङ्कितः पुरुषो गच्छेद्दिदृक्षुर्वल्लभं जनम् ।। ६८  


उत्तमानामियं कार्या पुरुषाणां गतिर्बुधैः ।  
मध्यमानां गतिं चैव संप्रवक्ष्याम्यहं पुनः ।। ६९  


ज्वरातें च रुजार्ते च तपःश्रान्ते भयान्विते ।  
विक्षते च्छन्नगमने त्ववहित्थे तथैव च ।। ७०  


चिन्तान्विते तथा स्वस्थ औत्सुक्ये संहते तथा ।  
गतिः स्थिरलया कार्यां करणाश्रयभाविनी ।। ७१  


भये वित्रासिते चैव प्रमत्ते शङ्किते तथा ।  
व्याधिते हर्षिते क्रोधे कार्यं तु चतुराञ्चितम् ।। ७२  


संभ्रमाद्भुतसंदर्शे मुहुर्मुहुरवेक्षणैः ।  
कम्पनेन च गात्राणां वस्त्रस्याकर्षणेन च ।। ७३  


सुसन्धिता चूर्णपदा शकारस्य गतिर्भवेत् ।  
स्थूलस्यापि तु कर्तव्या गतिर्देहानुकर्षिणी ।। ७४  


समुद्धाहितगात्रा च विलम्बितपदक्रमा ।  
विष्कम्भगामिनी चैव निश्वासबहुला तथा ।। ७५  


अतिक्रान्ता च कर्तव्या तथा चूर्णपदैः सदा ।  
कार्या चैव तु हीनानां चेट्यादीनां द्विजोत्तमाः ।। ७६  

<pb n="182"/>

अधमा इति ये ख्याता नानाशीलाः कुवृत्तयः ।  
पार्श्वमेकं शिरश्चैव करं चरणमेव च ।। ७७  


नामयेत्तद्गतौ किंचित्कुजन्मा चेटसंज्ञितः ।  
जातिनीचेषु कर्तव्या विलोकनपरा गतिः ।। ७८  


विकला बकसंचारा गात्रं सर्वं नियम्य च ।  
स्वजातिसदृशी चैव तथा देहानुकर्षिणी ।। ७९  


संभ्रमे चैव हर्षे च विक्षिप्तपदविक्रमा ।  
आसाद्य हास्यं तु रसमेताश्चान्याश्च योजयेत् ।। ८०  


पुनश्च करुणे कार्या गतिः स्थिरपदक्रमा ।  
सबाष्पः साश्रुनयनः सन्नगात्रस्तथैव च ।। ८१  


उत्क्षिप्तपातितकरः तथा सस्वनरोदनैः ।  
गच्छेदथाध्यर्धिकया प्रत्यग्राप्रियसंश्रयात् ।। ८२  


एषा स्त्रीषु प्रयोक्तव्या नीचसत्त्वेषु चैव हि ।  
उत्तमानां तु कर्तव्या सबाष्पा धैर्यसंयुता ।। ८३  


निश्वासैरायतोत्सृष्टैस्तथा चोर्ध्वनिरीक्षणैः ।  
न तत्र सौष्ठवं कार्यं न प्रमाणं यथोदितम् । ८४  


नात्युत्क्षिप्तैः पदैर्गच्छेदिष्टबन्धुनिपातने ।  
गाढप्रहारे कार्या च शिथिलाङ्गभुजाश्रया ।। ८५  


विघूर्णितशरीरा च गतिश्चूर्णपदैरथ ।  
गतिः काञ्चुकिनी प्रोक्ता वयोऽवस्था विशेषतः ।। ८६  


वृद्धे वा मध्यमे वापि तथा चैव कनीयसि ।  
अर्धतालोत्थितैः पादैर्विष्कम्भैर्ऋजुभिस्तदा ।। ८७  


उद्वहन्निव गात्राणि पङ्कमग्न इव व्रजेत् ।  
अथ वृद्धस्य कर्तव्या गतिः कम्पितदेहिका ।। ८८  


विष्कम्भितगतिप्राणा मन्दोत्क्षिप्तपदा तथा ।  
शीतेन चाभिभूतस्य वर्षेणाभिहतस्य च ।। ८९  


गति प्रयोक्तृभिः कुर्यात्स्त्रीनीचप्रकृतैः सदा ।  
पिण्डीकृत्य च गात्राणि तेषां चैव प्रकम्पनात् ।। ९०  

<pb n="183"/>

करौ वक्षसि निक्षिप्य कुब्जदेहा तथैव च ।  
दन्तोष्ठस्फुरणाच्चैव चिबुकस्य प्रकम्पनात् ।। ९१  


शनैः शनैश्च कर्तव्या शीतार्ताभिनये गतिः ।  
उष्णे चापि प्रयोक्ताव्या गतिर्दाहसमाकुला ।। ९२  


नेत्रसंकोचनस्वेदगात्रसंहरणान्विता ।  
अतिक्रान्तैरपक्रान्तैरेलकाक्रीडितैस्तथा ।। ९३  


क्रमैरभिनयैर्युक्ता तथा चूर्णपदैरपि ।  
एतानन्यांश्च युञ्जीत नाट्यज्ञैः करुणे रसे ।। ९४  


रौद्रे रसे प्रवक्ष्यामि दैत्यरक्षोगणान्प्रति ।  
एक एव रसस्तेषां स्थायी रौद्रो द्विजोत्तमाः ।। ९५  


नेपथ्यरौद्रो विज्ञेयः स्वाङ्गरौद्रस्तथैव च ।  
अथ स्वभावजश्चैव त्रिधा रौद्रः प्रकीर्तितः ।। ९६  


रुधिरक्लिन्नदेहो यो रौद्राभिविकृताननैः ।  
तथा पिशितहस्तश्च रौद्रो नैपथ्यजस्तु सः ।। ९७  


बहुबाहुर्बमुखो नानाप्रहरणाकुलः ।  
स्थूलकायस्त्वतिप्रांशुरङ्गरौद्रस्तु स स्मृतः ।। ९८  


रक्ताक्षः पिङ्गकेशश्च कृष्णाङ्गो विकृतस्वरः ।  
रौद्रनिर्भर्त्सनकथो रौद्रोऽयं स्यात्स्वभावजः ।। ९९  


चतुस्तालोत्तरोत्क्षिप्तैः पादैस्त्र्यन्तरपतितैः ।  
गतिरेवं प्रकर्तव्या शेषा ये चापि तद्विधाः ।। १००  


एक एव रसस्तेषां स्थायी रौद्रो द्विजोत्तमाः ।  
विग्रहः प्रहसश्चैव तथा श्रृङ्गार इष्यते ।। १०१  


तथा भयानके चापि गतिः कार्या विचक्षणैः ।  
स्त्रीणां कापुरुषाणां च ये चान्ये सत्त्ववर्जिताः ।। १०२  


विष्फा (?स्फा)रितचलन्नेत्रो विधुन्वन् स्वशिरस्तथा ।  
भयाकुलितचित्तत्वात्पार्श्वानि च विलोकयन् ।। १०३  


द्रुतैश्चूर्णपदैश्चैव कृत्वा हस्तं कपोतकम् ।  
प्रले (?वे) पितशरीरस्तु शुष्कोष्ठश्च स्खलन्व्रजेत् ।। १०४  

<pb n="184"/>

एषानुकरणे कार्या तर्जने कलहे तथा ।  
सत्त्वं च विकृतं दृष्ट्वा श्रुत्वा च विकृतस्वरम् ।। १०५  


एषा स्त्रीणां प्रयोक्तव्या नॄणां चाक्षिप्तविक्रमा ।  
क्वचिदासन्नपतितैर्विकृष्टपतितैः क्वचित् ।। १०६  


एळ(? ल)काक्रीडितैः पादैरुपर्युपरिपातितैः ।  
एषामेवानुगैर्हस्तैर्गतिर्भीतेषु योजयेत् ।। १०७  


अहृद्या तु मही यत्र श्मशानरणकश्मला ।  
गतिस्तत्र प्रकुर्वीत बीभत्साभिनयं प्रति ।। १०८  


क्वचिदासन्नपतितैर्विकृष्टपतितैः क्वचित् ।  
अतिक्रान्तैः पदैर्गच्छेज्जुगुप्सितगतिं प्रति ।। १०९  


तथा वीरे च कर्तव्या पादविक्षेपसंयुता ।  
द्रुतप्रचारणाविद्धा नानाचारीसमाकुला ।। ११०  


पार्श्वाक्रान्तैर्द्रुताविद्धैः सूचीविद्धैस्तथैव च ।  
कलाताळ(?ल) गतैः पादैरावेगे योजयेद्गतिम् ।। १११  


विटस्यापि तु कर्तव्या गतिर्ललितविक्रमा ।  
किंचिदाकुञ्चितैः पादैस्ताळा(? ला)भ्यन्तरपातितैः ।। ११२  


रङ्गसौष्ठवसंयुक्तं तथा हस्तौ कटिस्थितौ ।  
खटकावर्धमानौ च कृत्वा कार्या विटे गतिः ।। ११३  


कृशाङ्गानां तु कर्तव्या गतिर्मन्दपरिक्रमा ।  
व्याधिग्रस्तो ज्वरार्तश्च तपश्श्रान्तः क्षुधान्वितः ।। ११४  


विष्टम्भनगतप्राणस्तथा क्षामोदरः सदा ।  
क्षामस्वरकपोलश्च सन्नगात्रस्तथैव च ।। ११५  


हस्तपादसमुत्क्षेपं शनैस्तत्र प्रयोजयेत् ।  
कम्पनं चैव गात्राणां श्लथनं चैव योजयेत् ।। ११६  


प्रकर्तव्याध्वगस्यापि गतिर्मन्दपरिक्रमा ।  
विकूणनेन वक्त्रस्य जानुनोश्च विमर्शनान् ।। ११७  


नीचानां मध्यमानां च गतिः कार्या सदा बुधैः ।  
तालमात्रोत्थितैः पादैस्तथा व्याकुञ्चिताञ्चितैः ।। ११८  

<pb n="185"/>

यतिनश्चाश्रमस्था ये ये चान्ये तपसि स्थिताः ।  
ऋषयस्तापसाश्चैव नैष्ठिकं व्रतमास्थिताः ।। ११९  


आलोलचक्षुः स्याच्चैव युगमात्रनिरीक्षणे ।  
उपस्थितस्मृतिश्चैव गात्रं सर्वं नियम्य च ।। १२०  


अचञ्चलमनाश्चैव गच्छेल्लिङ्गसमाश्रितः ।  
विनीतवेषश्च तथा काषायवसनोऽपि च ।। १२१  


प्रथमं समपादेन स्थित्वा स्थानेन नाट्यवित् ।  
हस्तं चतुरकं कृत्वा तथा चैतत्प्रसारयेत् ।। १२२  


प्रसन्नवदनं कृत्वा प्रयोगस्य वशानुगम् ।  
सुनिषण्णेन गात्रेण गतिं कुर्याद्यतेस्तथा ।। १२३  


उत्तमानां भवेदेषा लिङ्गिनां ये महाव्रताः ।  
एभिरेव विपर्यस्तैर्गुणैरन्येषु लिङ्गिषु ।। १२४  


तथा व्रतानुगा च स्यादन्येषां लिङ्गिनां गतिः ।  
हस्तौ तदनुगौ चापि यथायोगं प्रयोजयेत् ।। १२५  


1विभ्रान्ता वा ह्युदात्ता च विक्रान्ता विहृता तथा ।  
शकटास्यस्थितैः पादैरतिक्रान्तैस्तथैव च ।। १२६  


कार्या पाशुपतानां च गतिरुद्भ्रान्तगामिनी ।  
2एवं लिङ्गस्थितानां हि प्रयोज्यैव गतिर्बुधैः ।। १२७  


अन्धस्येव गतिं कुर्यादन्धकारेषु योगवत् ।  
भूमौ विसर्पितैः पादैर्हस्तदर्शितमार्गकैः ।। १२८  


रथस्थस्यापि कर्तव्या गतिश्चूर्णपदक्रमा ।  
समपादं तथा स्थानं कृत्वा रथगतिं व्रजेत् ।। १२९  


धनुरेकेन हस्तेन गृहीत्वान्येन सायकम् ।  
सूतश्चास्य भवेदेवं प्रतोदप्रग्रहाकुलः ।। १३०  


करणानि वचित्राणि कर्तव्यानि विभागतः ।  
द्रुतैश्चूर्णपदैश्चैव गन्तव्यं रङ्गमण्डलम् ।। १३१  

<details><summary>Notes</summary>

1 श्लोकार्धं भसंज्ञके नास्ति 2 श्लोकार्धं भादर्शे न वर्तते ।
</details>

<pb n="186"/>

विमानस्थस्य कर्तव्या गती रथगतोपमा ।  
आरोढुमुद्वहेद्गात्रं किंचित्स्यादुन्मुखस्तथा ।। १३२  


अस्यैव वैपरीत्येन कुर्याच्चाप्यवरोहणम् ।  
अधोऽवलोकनेनैव मण्डलावर्तनेन च ।। १३३  


आकाशगमने चैव कर्तव्यं गतिचैष्टितम् ।  
स्थानेन समपादेन तथा चूर्णपदैरथ ।। १३४  


व्योम्नस्त्ववतरेद्यस्तु तस्येमां कारेयद्गतिम् ।  
ऋज्वायतोन्नतनतैः कुटिलावर्तितैस्तथा ।। १३५  


भ्रममाणस्य चाकाशादपरुद्धभुजागतिः ।  
विकीर्णवसना चैव तथा भूगतलोचना । १३६  


द्रुमप्रासादशैलेषु नदीनिम्नोन्नतेषु च ।  
आरोहणावतरणं कार्यमर्थवशाद्बुधैः ।। १३७  


प्रासादारोहणं कार्यमतिक्रान्तैः पदैरथ ।  
1उद्वाह्य गात्रं पादं च सोपानं निक्षिपेद्बुधः ।। १३८  


तथावतरणे चैव गात्रमानम्य रेचयेत् ।  
अतिक्रान्तेन पादेन द्वितीयेनाञ्चितिन च ।। १३९  


प्रासादारोहणं यत्तु तद्देवादिषु कारयेत् ।  
केवलं तूर्ध्वविक्षेपमद्रिष्वङ्गं भवदेथ ।। १४०  


द्रुमे चारोहणं कार्यमतिक्रान्तोत्थितैः पदैः ।  
सूचीविद्धैरपक्रान्तैः पार्श्वक्रान्तैस्तथैव च ।। १४१  


एवं देवावतरणं प्रयोज्यं सरिदादिषु ।  
प्रासादेषु तथा प्रोक्तं तथैवोत्तरणं भवेत् ।। १४२  


द्रुमप्रासादशैलांश्च संज्ञामात्रेण दर्शयेत् ।  
1जलप्रमाणापेक्षा तु जलमध्ये गतिर्भवेत् ।। १४३  


तोयेऽल्पे वसनोत्कर्षैः प्राज्ये पाणिविकर्षणैः ।  
किंचिन्नताग्रकाया तु प्रतारे गतिरिष्यते ।। १४४  

<details><summary>Notes</summary>

1 श्लोकत्रयं भसंज्ञके न दृश्यते ।
</details>

<pb n="187"/>

प्रसार्य बाहुमेकैकं मुहुर्वारिविकर्षणैः ।  
तिर्यक्प्रसारिता चैव िहृ/?/ यमाणा स्ववारिणा ।। १४५  


अशेषाङ्गाकुलाधूतवदना गतिरिष्यते ।  
नौस्थस्यापि प्रयोक्तव्या द्रुतैश्चूर्णपदैर्गतिः ।। १४६  


अनेनैव विधानेन कर्तव्यं गतिचेष्ठितम् ।  
(संज्ञामात्रेण कर्तव्यान्येतानि विधिपूर्वकम्) ।। १४७  


अङ्कुशग्रहणान्नागं प्रग्रहग्रहणाद्रथम् ।  
खलीनग्रहणादश्वं नावं चैवावरोहणात् ।। १४८  


अश्वयाने गतिः कार्या वैशाखस्थानकेन तु ।  
तथा चूर्णपदैश्चैव ह्युपर्युपरिपातितैः ।। १४९  


पन्नगानां गतिः कार्या पादैः स्वस्तिकसंस्थितैः ।  
पार्श्वाक्रान्तक्रमं कृत्वा स्वस्तिकं योजयेत्तथा ।। १५०  


मत्तानां तु गतिः कार्या तरुणे मध्यमे मदे ।  
वामदक्षिणपादाभ्यां घूर्णमानापसर्पणात् ।। १५१  


2आकाशस्खलितैः प्रायः पादैश्चाप्यनवस्थितैः ।  
विघूर्णितशरीरा च करैः प्रचलितैस्तथा ।। १५२  


उन्मत्तस्यापि कर्तव्या गतिस्त्वनियमक्रमा ।  
बहुचारीसमायुक्ता लोकानुकरणाश्रया ।। १५३  


रूक्षस्फुरितकेशस्तु रेणुध्वस्ततनुस्तथा ।  
अनिमित्तप्रकथनो बहुभाषी विकारवान् ।। १५४  


प्रगीतहसितश्चापि नानाविकृतभूषणः ।  
नृत्ते गीते च वाद्ये च भाषणे च सदा रतः ।। १५५  


कदाचिद्धावति जवात्कदाचिदवतिष्ठते ।  
कदाचिदुपविष्टस्तु शयानश्च कदाचन ।। १५६  


नानाचीरधरश्चैव रथ्यास्वनियतालयः ।  
उन्मत्ताभिनयस्त्वेवं तस्येमां कारयेद्गतिम् ।। १५७  

<details><summary>Notes</summary>

1 सार्धं श्लोकचतुष्टयं भसंज्ञके न वर्तते 2 **म**--अपकृष्टमदे चैव ।
</details>

<pb n="188"/>

स्थित्वा नूपुरपादेन दण्डपादं प्रसारयेत् ।  
कृत्वा चारीं तथोद्बद्धामथ स्वस्तिकमेव च ।। १५८  


अनेन चारीयोगेन परिभ्राम्य तु मण्डलम् ।  
वक्रं तु भ्रमणं चैव रङ्गकोणेषु योजयेत् ।। १५९  


त्रिकं सललितं कृत्वा लताख्यं हस्तमेव च ।  
विपर्ययगतैर्हस्तैः पादैर्हंसगतिं व्रजेत् ।। १६०  


सिंहर्क्षवानराणां च गतिः कार्या प्रयोक्तृभिः ।  
1या कृता नरसिंहेन विष्णुना प्रभविष्णुना ।। १६१  


आलीढस्थानकं कृत्वा गात्रं तस्यैव चानुगम् ।  
ऊर्ध्वजानु च विक्षिप्य करमेकं च संस्थितम् ।। १६२  


विलोलितं शिरः कृत्वा चिबुकं बाहुमस्तके ।  
गन्तव्यं विक्रमैश्चैव पञ्चतालान्तरस्थितैः ।। १६३  


2नियुद्धे संशये चैव रङ्गावतरणे तथा ।  
सिंहादीनां च योक्तव्या गतिरेषा प्रयोक्तृभिः ।। १६४  


शेषाणामर्थयोगेन स्थानान्यपि तु कारयेत् ।  
गजवाजिरथादींस्तु चिह्नमात्रेण कारयेत् ।। १६५  


वाहनार्थप्रयोगेषु रङ्गावतरणेषु च ।  
एवमेताः प्रयोक्तव्या नॄणां तु गतयो बुधैः ।। १६६  


अत्र नाभिहिता यास्तु विज्ञेयाः शास्त्रलोकतः ।  
3अतः परं प्रवक्ष्यामि स्त्रीणां गतिविचेष्टितम् ।। १६७  


स्त्रीणां स्थानानि कार्याणि गतिष्वाभाषणेषु च ।  
आयतं चावहित्थं तथाश्वक्रान्तमेव च ।। १६८  


दक्षिणस्तु समः पादस्त्र्यश्रः पक्षस्थितोऽपरः ।  
वामो नतः कटीपार्श्वमायतस्थानके भवेत् ।। १६९  

<details><summary>Notes</summary>

1 **भ**--या पुरा च कृतासम्यक् 2 भसंज्ञरे नास्ति 3 श्लोकार्धं **भ**संज्ञके न वर्तते ।
</details>

<pb n="189"/>

अथवा-


1वामः स्वाभाविको यत्र पादो विरचितस्ततः ।  
तालमात्रान्तरे न्यस्तस्त्र्यश्रः पक्षस्थितोऽपरः ।। १७०  


प्रसन्नमाननमुरस्समं यत्र समुन्नतम् ।  
लतानितम्बगौ हस्तौ ज्ञेयं स्थानं तदायतम् ।। १७१  


रङ्गावतरणारम्भं पुष्पाञ्जलिविसर्जनम् ।  
मन्मथेर्ष्योद्भवः कोपस्तर्जनाङ्गुलिमोटनम् ।। १७२  


निषेधगर्वगाम्भीर्यमौनमायावलम्बनम् ।  
स्थानेऽस्मिन् सन्निधानीयं दिगन्तरनिरूपणम् ।। १७३  


आवाहने विसर्गे च तथा निर्वर्णनेषु च ।  
चिन्तायामवहित्थे च स्थानमेतत्प्रयोजयेत् ।। १७४  


समो यत्र स्थितो वामस्त्र्यश्रः पक्षस्थितोऽपरः ।  
वामोन्नतं त्रिकं यस्मिन्नवहित्थं तदुच्यते ।। १७५  


स्थानमेतत्तु नारीणां सल्लापे तु स्वभावजे ।  
निश्चये परितोषे च वितर्के लज्जिते तथा ।। १७६  


एकः समस्थितः पाद एकस्त्वत्र तलाञ्चितः ।  
सूचीविद्धमविद्धं वा तदश्वक्रान्तमुच्यते ।। १७७  


2स्खलिते घूर्णिते चैव स्खलिताम्बरधारणे ।  
चित्रासने सललिते स्थानमेतत्तु रक्षणे ।। १७८  


शाखावलम्बने कार्या स्तबकग्रहणे तथा ।  
विश्रान्तिषु तथैव स्यात्पादताडन एव च ।। १७९  


3स्थानकं तावदेव स्याद्यावच्चेष्टा प्रवर्तते ।  
भग्नं च स्थानकं नृत्ते (नृत्त) चारीसमन्विताः ।। १८०  


एवं स्थानविधिः कार्यः स्त्रीणां सम्यग्द्विजोत्तमाः ।  
पुनरासां प्रवक्ष्यामि गतीस्तु प्रकृतिस्थिताः ।। १८१  

<details><summary>Notes</summary>

1 श्लोकाश्चत्वारो **भ**संज्ञकादर्शे न विद्यन्ते 2 **भ**संज्ञके श्लोको नास्ति 3 अयं श्लोको **भ**संज्ञके न दृश्यते ।
</details>

<pb n="190"/>

कृत्वावहित्थं स्थानं तु वामं चाधोमुखं भुजम् ।  
नाभिप्रदेशे विन्यस्य सव्यं च खटकामुखम् ।। १८२  


ततः सललितं पादं तालमात्रं समुत्थितम् ।  
दक्षिणं वामपादस्य बाह्ये पार्श्वे विनिक्षिपेत् ।। १८३  


तेनैव समकालं च लताख्यं वामकं भुजम् ।  
दक्षिणं च नयेत्पार्श्वं न्यसेन्नाभितटे ततः ।। १८४  


नितम्बे दक्षिणं कृत्वा हस्तं चोद्वेष्टय वामकम् ।  
ततो वामपदं दद्याल्लताहस्तं च दक्षिणम् ।। १८५  


लीलयोद्वाहितेनाथ शिरसानुगतेन च ।  
किंचिन्नतेन चाङ्गेन गच्छेत्पञ्चपदीं ततः ।। १८६  


यो विधिः पुरुषाणां तु रङ्गपीठप रिक्रमे ।  
स एव प्रमदानां तु कर्तव्यो नाटययोक्तृभिः ।। १८७  


षट्कलं न प्रयोक्तव्यं तथाष्टकलमेव च ।  
पादस्य पतनं तज्ज्ञैः खेदजं तद्भवेस्त्रियाः ।। १८८  


सयौवनानां नारीणां कार्या त्वेवं गतिर्बुधैः  
स्थानीया या स्त्रियस्तासां संप्रवक्ष्याम्यहं गतीः ।। १८९  


कृत्वाऽवहित्थं स्थानं तु वामं न्यस्य कटीतटे ।  
आद्यं चाराळ(?ल)मुत्तानं कुर्यान्नाभिस्तनान्तरे ।। १९०  


न निषण्णं न च स्तब्धं न चैव परिवाहितम् ।  
कृत्वा गात्रं ततो गच्छेत्तेनैवाद्यक्रमेण तु ।। १९१  


प्रेष्याणामपि कर्तव्या गतिर्विभ्रान्तगामिनी ।  
किंचिदुन्नमितैर्गात्रैराविद्धपदविक्रमा ।। १९२  


स्थानं कृत्वावहित्थं तु वामं चाधोमुखं भुजम् ।  
नाभिप्रदेशे विन्यस्य सव्यं च खटकामुखम् ।। १९३  


अर्धनारीगतिः कार्या स्त्रीपुंसाभ्यां विमिश्रिता ।  
उदात्तललितैर्गात्रैः पादैर्लीलासमन्वितैः ।। १९४  


या मयाभिहिता पूर्वमुत्तमानां गतिर्बुधाः ।  
स्त्रीणां कापुरुषाणां च ततोऽर्धार्धं च कारयेत् ।। १९५  

<pb n="191"/>

उत्तमाधममध्यानां नॄणां यद्गतिचेष्टितम्।  
स्त्रीणां तदेव कर्तव्यं ललितैः पदविक्रमैः ।। १९६  


बालानामपि कर्तव्या स्वच्छन्दपदविक्रमा ।  
न तस्यां सौष्ठवं कार्यं न प्रमाणं तथाविधम् ।। १९७  


1तृतीया प्रकृतिः कार्या नाम्ना चैव नपुंसके ।  
नरस्वभावमुत्सृज्य स्त्रीगतिं तत्र योजयेत् ।। १९८  


विपर्यस्तप्रयोगस्तु पुरुषस्त्रीनपुंसके ।  
स्वभावमात्मनस्त्यक्त्वा परभावेन योजयेत् ।। १९९  


निजां प्रकृतिमुत्सृज्य क्रीडया वञ्चनेन वा ।  
स्त्री पुंसः प्रकृतिं कुर्यात्स्त्रीभावं पुरुषोऽपि वा ।। २००  


सौष्ठवेनाथ सत्त्वेन बुद्ध्या तद्वच्च कर्मणा ।  
स्त्री पुमांसं ह्यभिनयेद्वेषवाक्यविचेष्टितैः ।। २०१  


स्त्रीवेषभाषितैर्युक्तं प्रेक्षिताप्रेक्षितस्मितैः ।  
मृदुसन्नगतिश्चैव पुमान् स्त्रीभावमाचरेत् ।। २०२  


2जातिहीनास्तु या नार्यः पुळि( ?लि)न्दशबराङ्गनाः ।  
याश्चापि तासां कर्तव्या तज्जातिसदृशी गतिः ।। २०३  


व्रतस्थानां तपःस्थानां लिङ्गस्थानां तथा पुनः ।  
स्वस्थानां चैव नारीणां समपादं प्रयोजयेत् ।। २०४  


उद्धता येऽङ्गहाराः स्युर्याश्चार्यो मण्डलानि वा ।  
तानि नाट्यप्रयोगज्ञैर्न कर्तव्यानि योषिताम् ।। २०५  


अथासनविधिः कार्यः स्त्रीणां नॄणां तथैव च ।  
नानाभावसमायुक्तं तथैव शयनाश्रयः ।। २०६  


3स्वस्थं मन्दालसं क्लान्तं4 स्रस्तालसमथापि च ।  
5विष्कम्भकमुत्कटिकं मुक्तजानु तथासनम् ।। २०७  


जानूगतं विमुक्तं च स्थानकान्युपवेशने ।  
लक्षणं पुनरेतेषां विनियोगं च वक्ष्यते ।। २०८  

<details><summary>Notes</summary>

1 एकःश्लोकः **भ**मातृकायां न वर्तते 2 श्लोकत्रयं **भ**संज्ञके न विद्यते 3 श्लोकद्वयं **भ**मातृकायां नास्ति
4 **न** -कान्तं 5 **न** -विष्कंभितमुत्कृटिकम् ।
</details>

<pb n="192"/>

विष्कम्भेनाञ्चितौ पादौ किंचिद्वक्षः समुन्नतम् ।  
हस्तौ कट्यूरुविन्यस्तौ 1स्वस्थे स्यादुपवेशने ।। २०९  


स्वभावाभिनये चैव तथा स्वस्थोपवेशने ।  
2आविष्कृतेषु सर्वेषु भावेष्वेतत्प्रयोजयेत् ।। २१०  


3एकः प्रसारितः किंचित्पादोऽन्यस्त्वासनाश्रितः ।  
4शिरः 5पार्श्वगतं चैव स्थानं मन्दालसं तु तत् ।। २११  


चिन्तायां च तदौत्सुक्ये निर्वेदे विरहे तथा ।  
विवादादिषु चाधेयं स्थानमेतत्प्रयोक्तृभिः ।। २१२  


चिबुकापाश्रयौ हस्तौ बाहुशीर्षाश्रयं शिरः ।  
6संप्रनष्टेन्द्रियमना विज्ञेयं 7क्लान्तमासनम् ।। २१३  


8बलेन विगृहीतस्य रिपुणा खण्डितस्य च ।  
शोकग्लानस्य चौत्सुक्ये स्थानमेतद्विनिर्दिशेत् ।। २१४  


स्रस्तौ हस्तौ विमुक्तौ च शरीरमलसं तथा ।  
खेदालसं तथा चक्षुर्यत्र स्रस्तालसं तु तत् ।। २१५  


श्रमग्लानौ मदे चैव मूर्धायां व्याधितेषु च ।  
मोहे प्राणभये चैव विषादे चैव तद्भवेत्9 ।। २१६  

<details><summary>Notes</summary>

1 **भ**-स्वभावापि प्रवेशने (मध्ये लुप्तः स्यात्) 2 **म**-अविकृतेषु 3 **न**-एकः प्रसारितः पादस्त्वन्यश्चैवासनाश्रितः
4 **भ**-"शिरः पार्श्वगतं चैव चिन्तायुक्तोपवेशने" -इति सार्धश्लोकद्वयस्थाने । 5 **न**-पार्श्वानतं कार्यं
6 संप्रनष्टेन्द्रियमना भवेच्छोकोपवेशने ।
प्रसार्य बाहू शिथिलौ तथाचापाश्रयाश्रितः ।।
श्रमग्लानिविषादेषु मदे चोपविशेद्बुधः ।
सर्वैः पिण्डीकृतैरङ्गैः स्रस्ताङ्घ्रिकरजानुकम् ।।
व्याधावार्तौ च निद्रायां ध्याने चोपविशेन्नरः ।
तथा चोत्कटिकं स्थानं पुनः पार्ष्णिसमागमः ।।
पित्रोर्निवापजप्ये च सन्ध्यास्वाचमनेषु च ।
आकुञ्चितः पुनश्चैव जानु भूमौ निपातयेत् ।।
प्रियप्रसादने कार्यं होमादिकरणेषु च ।
इति सार्धश्लोकाष्टकस्थाने **भ**संज्ञके वर्तते ।
7 **न**-क्रान्तं 8 **न**-छलेनापि 9 **न**-विषादेषूपवेशयेत् ।
</details>

<pb n="193"/>

विष्कम्भादञ्चितौ पादावूरू विष्कम्भितौ भुजौ ।  
निमीलितं तथा चक्षुः स्थाने विष्कम्भनामनि1 ।। २१७  


स्ववक्षोगतया दृष्ट्या योगध्याने विलीयते ।  
स्वभावसंस्थया चैव नटानामुपगम्यते2 ।। २१८  


समौ पादौ समाधाय समं यदुपविश्यते ।  
अस्पृष्टभूतलं चैव ज्ञेयमुत्कटिकासनम् ।। २१९  


पित्र्ये समाधिजप्ये च होमादिकरणेषु च ।  
एतत्स्थानं विधातव्यं तथा चमनकर्मणि ।। २२०  


एकं जानु यदास्यैव महीपृष्ठे निधीयते ।  
मुक्तजानुकमेतद्धि विज्ञेयं ह्यासनं बुधैः ।। २२१  


एतत्कृतव्यळी( ?ली)कानां प्रियाणां संप्रसादने ।  
मार्जने कृट्टिमानां च तथाभूम्यनुलेपने ।। २२२  


3महीगताभ्यां जानुभ्यां स्थानं जानूगतं भवेत् ।  
4देवाभिवन्दने कार्यं रुष्टानां च प्रसादने ।। २२३  


शोके चाक्रन्दने तीव्रे 5मृतानां चैव दर्शने ।  
6संत्रासने कुसत्त्वानां नीचानां चैव याचने ।। २२४  


7भूमौ यदूर्ध्वपतनं तद्विमुक्तमिति स्मृतम् ।  
प्रहारे तत्प्रयोक्तव्यमावेगे क्रन्दिते तथा ।। २२५  


8तथासनविधिः कार्यो विधिवन्नाटकाश्रयः ।  
स्त्रीणां च पुरुषाणां च बाह्योऽथाभ्यन्तरस्तथा ।। २२६  


देवानां नृपतीनां च योज्यं सिंहासनं तथा ।  
पुरोधः श्रेष्ठ्यमात्यानां भवेद्वेत्रासनं तथा ।। २२७  


मुण्डासनं तु कर्तव्यं सेनानीयुवराजयोः ।  
काष्ठासनं ब्राह्मणानां कुमाराणां कुथासनम् ।। २२८  


स्थानीया ये तु पुरुषाः कुलविद्याप्रकाशिताः ।  
तेषामासनसत्कारः कर्तव्यो गुरुपार्थिवैः ।। २२९  

<details><summary>Notes</summary>



[^1]: **न**-गामिनी 2 **न**-जटानामुपवेशने 3 **भ**-महीगताभ्यां पादाभ्यामधोमुखमवस्थितम् 4 **न**-देवपूजाभिगमने
कुपितप्रिययाचने 5 **न**-भूतानां 6 **न**- त्रासने च 7 श्लोकोऽयं **भ**संज्ञके न विद्यते 8 **न**-अथासनविधिः ।
</details>

<pb n="194"/>

समे समासनं चैव मध्ये मध्यं तथासनम् ।  
अतिरि त्त्केऽतिरिक्तं च हीने भूम्यासनं तथा ।। २३०  


उपाध्यायस्य नृपतेर्गुरूणां चाग्रतो बुधैः ।  
भूम्यासनं तथा कार्यं काष्ठासनमथापि वा ।। २३१  


नौनागरथभूमीषु तथा काष्ठासनेषु च ।  
सहासनं न दुष्येत गुरूपाध्यायपार्थिवैः ।। २३२  


एवं राजसभां प्राप्य कार्यस्त्वासनजो विधिः ।  
प्रकृतीनां तु सर्वासां तथा ज्ञानसमुत्थितम् ।। २३३  


पुरुषाणां भवेदेष विधिरासनसंश्रयः ।  
स्त्रीणां चैवासनविधिं संप्रवक्ष्याम्यतः परम् ।। २३४  


सिंहासनं महादेव्या राज्ञीनां मुण्डमासनम् ।  
पुरोधोऽमात्यपत्नीनां भवेद्वेत्रासनं तथा ।। २३५  


भगिनीनां तु कर्तव्यं वस्त्रचर्मकुथापि वा ।  
1ब्राह्मणीनां तापसीनां पट्टासनमथापि च ।। २३६  


वेश्यानामपि कर्तव्यामासनं हि मसूरकम् ।  
शेषाणां प्रमदानां तु भवेद्भूम्यासनं बुधाः ।। २३७  


एवमन्तःपुरे ज्ञेयो बाह्यश्चासनतो विधिः ।  
तथा स्वगृहवार्तासु छन्देनासनमिष्यते ।। २३८  


नियमस्थो मुनीनां तु भवेदासनतो विधिः ।  
लिङ्गिनां चासनविधिः कार्यो व्रतसमाश्रयः ।। २३९  


2ब्रुसीमुण्डासनप्रायं वेत्रासनमथापि च ।  
होमयज्ञक्रियायां च पित्र्यर्थे च प्रयोजयेत् ।। २४०  


आकुञ्चितं समं चैव प्रसारितविवर्तिते ।  
उद्वाहितं नतं षोढा शय्यास्थानानि निर्दिशेत् ।। २४१  


सर्वैराकुञ्चितैरङ्गैः शय्याविद्धे तु जानुनी ।  
स्थानमाकुञ्चितं नाम शीतार्तानां प्रयोजयेत् ।। २४२  

<details><summary>Notes</summary>

1 **भ** - एकः श्लोको **भ** संज्ञके नास्ति 2 श्लोकाः षट् **भ**संज्ञायां मातृकायां न वर्तन्ते ।
</details>

<pb n="195"/>

उत्तानितमुखं चैव प्रत्यङ्मुक्तकरं तथा ।  
समं नाम प्रसुप्तस्य स्थानकं संविधीयते ।। २४३  


एकं भुजमुपाधाय संप्रसारितजानुकम् ।  
स्थानं प्रसारितं नाम सुखसुप्तस्य कारयेत् ।। २४४  


अधोमुखस्थितं चैव विवर्तितमिति स्मृतम् ।  
शस्त्रक्षतमृतोत्क्षिप्तमत्तोन्मत्तेषु कारयेत् ।। २४५  


हस्तोपरि शिरः कृत्वा कूर्परक्षोभमेव च ।  
उद्वाहितं तु विज्ञेयं लीलयाविशने विभोः ।। २४६  


ईषत्प्रसारिते जङ्घे यत्र स्रस्तौ करावुभौ ।  
आलस्यश्रमखेदेषु नतं स्थानं विधीयते ।। २४७  


रङ्गे विकृष्टे भरतेन कार्यो गतागतैः पादगतिप्रचारः ।  
त्र्यश्रे त्रिकोणश्र्चतुरश्रके वा समैर्गतैरर्थवशेन नित्यम् ।। २४८  


वयोऽनुरूपः प्रथमस्तु वेषो वेषानुरूपेण गतिप्रचारः ।  
गतिप्रचारानुगतं च पाठ्यं पाठ्यानुरूपोऽभिनयश्च कार्यः ।। २४९  


गतिप्रचारस्तु मयोदितोऽयं नोक्तस्तु यः सोऽर्थवशेन साध्यः ।  
अतःपरं रङ्गपरिक्रमस्य वक्ष्यामि कक्ष्यानुगतं विभागम् ।। २५०  


इति श्रीभारतीये नाट्यशास्त्रे गतिप्रचारो नाम
द्वादशोऽध्यायः ।
