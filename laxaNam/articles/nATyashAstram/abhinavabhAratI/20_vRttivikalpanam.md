+++
title = "२० वृत्तिविकल्पनम्"

+++
<pb n="083"/>

**श्रीरस्तु**


**श्रीगणपतये नमः**


**नाट्यशास्त्रम्**


विंशोऽध्यायः1


(वृत्तिविकल्पनम्)


वृत्त्यध्यायः


समुत्थानं तु वृत्तीनां व्याख्यास्याम्यनुपूर्वशः ।  
यथा वस्तूद्भवं चैव काव्यानां च2 विकल्पनम् ।। १ ।।  

<details><summary>Abh</summary>


अभिनवभारती--विंशोऽध्यायः


वृत्त्यध्यायः


निश्शेषशब्दव्यवहारवृत्ति1 वैचित्र्यमभ्येति यतः प्रतिष्ठाम् ।  
श्रोत्रात्मकं तत्परमेश्वरस्य वन्देतमां रूपमरूपधाम्नः ।।  


वृत्तिभेदात्काव्यभेदा भवन्तीत्युक्तं **दशरूपका**रम्भे (१८--५) । तत्र वृत्तयो न ज्ञाता इति
तदवधारणार्थमाह **समुत्थानं त्विति** ।


यद्यपि कायवाङ्मनसां चेष्टा एव सह वैचित्र्येण वृत्तयःताश्च समस्तजीवलोकव्यापिन्योऽनिदंप्रथमतावृत्ताः
प्रवाहेन वहन्ति, तथापि विशिष्टेन हृदयावेशेन युक्ता वृत्तयो नाट्योपकारिण्यः । आवेशश्च तारतम्यलक्षणो
द्विधा लौकिकोऽन्यश्च । तत्र लौकिक आवेशः सुखदुःखतारतम्यकृतो न रसागमास्वाद्यो2 ह्यसावित्युक्तं रसाध्याये
(अ ६)। अलौकिकस्त्वनावेशोऽप्यावेशमयः कवेरिव सामाजिकस्येव । क्काप्यवसरे हृदयसंवादसरसस्यैव यो
</details>

<details><summary>Notes</summary>

1 जादिबान्तेषु द्वाविंशोऽध्यायः, **चयट** N - एकविंशोऽध्यायः **भ**-- एकोनविंशोऽध्यायः 

[^2]: **ढ** --तु


[^1]: वृत्त 

[^2]: रसागमनास्वाद्यो
</details>

<pb n="084"/>

एकार्णवं जगत् कृत्वा 1aभगवानच्युतो यदा1 ।  
शेते2a स्म 2नागपर्यङ्के लोकान्3 संक्षिप्य4 मायया ।। २ ।।  


अथ वीर्य5 5aबलोन्मत्तावसुरौ मधुकैटभौ ।  
6तर्जयामासतुर्देवं तरसा युद्धकाङ्क्षया7 ।। ३ ।।  


8निजबाहू 8aविमृद्नन्तौ भूतभावनमक्षयम् ।  
जानुभिर्मुष्टिभिश्चैव 9योधयामासतुः प्रभुम् ।। ४ ।।  


10बहुभिः परुषैर्वाक्यैरन्योन्यसमभिद्रवम्11 ।  
12नानाधिक्षेपवचनैः कम्पयन्ताविवोदधिम्13 ।। ५ ।।  

<details><summary>Abh</summary>

भासते स एव साधारणे चमत्कारगोचर1 व्यापारविशेषो रसस्योपकारिणीभवति । तादृशश्च प्रथमतः कृतयुगारम्भे
भगवतो वासुदेवस्यैव । तस्य हि स्वफलसिद्धये न किंचित् कर्तव्यमस्ति लोकानुग्रहं मुक्त्वा2 । यथा हि
"न मे पार्थास्ति3 कर्तव्यं (गीता ३ --२२)" इति तेन साधारणस्य भावेन प्रविष्टानावेशेऽप्यावेशमयो,
भगवानेव प्रथमतो नान्यः, पूर्वसर्गगामिनो व्यापारस्य प्रलयमहारजनीप्रस्तावेन भ्रष्टसंसारत्वात् । अत एवाह--


एकार्णवं जगत्कृत्वा भगवानच्युतो यदा ।  
शेते स्म नागपर्यङ्के लोकान् संक्षिप्य मायया ।। इति ।  
</details>

<details><summary>Notes</summary>

1a. N. भगवानुत्थितः पुरा 1 ढ--यथा 2a. N. सुप्तवान् नागशयने 

[^2]: **च** --अस्य (?) 

[^3]: ड--लोकं 

[^4]: **च** --
संक्षेप्य 

[^5]: **ड** --मदोन्मत्तौ 5a. N. वीर्यबलोपेता 

[^6]: **ढ** N --तर्कयामासतुः 

[^7]: **न**--युद्धकांक्षिणौ 

[^8]: **ड** --बाहू
विमर्दमानौ तौ **न** --निजबाहू विमृश्नन्तौ **भ**--	बाहूनि तर्जयन्तौ तावङ्गहारैस्तथा हरिम् । मुष्टिभिर्जानुभिश्चैव ताडयामासतुः
प्रभुम् । **च**-- निजबाहू विवृद्धन्तौ (?) 8a. विमृद्वन्तौ 

[^9]: **ढ**-- योजयामासतुः 

[^10]: **ड**-- अभिद्रवन्तावन्योन्यं वाक्यैश्च
परुषैस्तथा 

[^11]: **च**-- स्पर्धयान्वितौ 

[^12]: **च** --नामविक्षेप **भ**- नानाविक्षेप **भ**--नानाविच्छेद 

[^13]: **भ**-- अम्बुधिम्


[^1]: **क** --चमत्कारकारी **ख**-- चमत्कारगोचरचारी 

[^2]: मत्वा 

[^3]: यथा ह्यनृतमेवर्थमस्ति
</details>

<pb n="085"/>

1तयोर्नानाप्रकाराणि वचांसि2a वदतोस्तदा2 ।  
3श्रुत्वा त्वभिहतमना द्रुहिणो वाक्यमब्रवीत् ।। ६ ।।  


4किमिदं भारतीवृत्तिर्वाग्भिरेव प्रवर्तते5 ।  
उत्तरोत्तरसंबद्धा6 नन्विमौ निधनं नय ।। ७ ।।  


पितामहवचः श्रुत्वा प्रोवाच मधुसूदनः ।  

<details><summary>Abh</summary>


त्रेतायुगे च नान्यं प्रपत्स्यति । यद्यपि चादिकविर्वाल्मीकिरि1ति प्रवादस्तथापि प्रलयानन्तरं कृतयुगे
भाविनि सन्ध्यवसरप्रतिबन्धदर्पदलनजनितविघ्नापसरण2पुरस्सरसृष्टिसम्पत्तौ चिरेण वाल्मी किमुनेः प्रादुर्भावो
भविष्यतीति साधारण्याशयेनैव च भगवानेव वृत्तीनां3 स्रष्टोक्तः न तौ तु मधुकैटभौ, तयोरावेशेन लौकिकेन
व्याप्तत्वात्4, उद्रिक्ततमतमस्सन्तानितस्वांतत्वेनाविद्यामयत्वात् । विद्यावकाशवशविकसित--
हृदयकमलपरिमलरूपत्वाच्च, आनन्दसारस्य रसोपयोगिनो व्यापारानावेशस्य भगवत्येव सम्भावनं न तु
दैत्ययौः । अत एवाह **किमिदं भारतीवृत्ति**र्भगवन् वाग्भिरेव प्रवर्तते इति भगवतेत्यनेन ह्युक्तं, भगवानेन हि
वृत्तीनां प्रवर्तयिता नटवदनावेशदर्शनात्, न तु मधुकैटभौ (तयोः) लौकिके चैव स्यादिति । **द्रुहिणोऽभिहतमना
वाक्यमब्र**वीदित्यनेन प्रेक्षकत्वं ब्रह्मणः प्रदर्शयन् सामाजिकहृदये विश्रान्तिप्राधान्यं वृत्तीनामाह ।
तन्निष्ठत्वाद्रसचर्वणाया वाक्यग्रहणेन कार्यद्वारको वृत्तीनां नाट्योपयोग इति सूचयति **वाग्भिरेवेति** ।
वाचिकप्राधान्ये भारतीवृत्तिः । भारतीशब्देन हि वागुच्यत इति कार्यहेतोरित्युक्तं तत्कार्यं दर्शयति वदतामिति
</details>

<details><summary>Notes</summary>



[^1]: **भ**--तयोर्नैक **न**--N तयोरनेकरूपाणि 2a. N. श्रुत्वा वाक्यानि गर्जतोः 

[^2]: **च**--श्रुत्वा वाक्यानि तर्जतोः, **भ**--
गदतोस्तदा 

[^3]: **च**--किञ्चिदाकम्पित **भ**-- श्रुत्वा त्वाकम्पित **ज**-- किञ्चिदाकुञ्चित 

[^4]: **न**--किमियं 

[^5]: **न**--प्रवर्तिता **न**--
प्रतिष्ठिता **भ**-- एवं प्रवर्तते 

[^6]: **न** --सम्बन्धा


[^1]: लब्ध 

[^2]: सरणं 

[^3]: **क**-- "वृत्तीनां" इति नास्ति 

[^4]: व्यस्तत्वात्
</details>

<pb n="086"/>

1कार्य (काव्य?) हेतोर्मया ब्रह्मन् भारतीयं विनिर्मिता ।। ८ ।।  


2वदतां वाक्यभूयिष्ठा भारतीयं भविष्यति ।  
3तस्मादेतौ निहन्म्यद्येत्युवाच वचनं हरिः ।। ९ ।।  


4शुद्धैरविकृतैरङ्गैः साङ्गहारैस्तथा5 भृशम् ।  
योधयामासतुर्दैत्यौ 6युद्धमार्गविशारदौ ।। १० ।।  


भूमिसंयोगसंस्थानैः 7पदन्यासैर्हरेस्तदा8 ।  
अतिभारोऽभवद् भूमेर्भारती तत्र9 निर्मिता ।। ११ ।।  


वल्गितैः 10शार्ङ्गधनुष11स्तीव्रैर्दीप्ततरैरथ ।  
12सत्त्वाधिकैरसंभ्रान्तैः सात्त्वती तत्र निर्मिता13 ।। १२ ।।  

<details><summary>Abh</summary>

कवीनामिति यावत् । 1**शुद्धैरिति** स्वोत्प्रेक्षितवैचित्र्यशून्यैः । अङ्गानां हारान्नयतामिति भृशं युद्धमार्गे विशारदाविति
संबन्धः । भूमिसंयोगेन संस्थान उद्धटि(ट्टि !)तसङ्कुचितादिरूपं येषां, पदन्यासानां न्यस्यमानानां पदानाम् ।
**अतिभार** इत्यक्षरसाम्यादपि निर्वचनं दर्शयन् नटव्यापारयोगेऽपि आन्तरविकल्पात्मकाभिः (वाग्भिः)
संजल्पबाहुल्ये भारत्येव वृत्तिरिति दर्शयति । **सत्त्वा**धिकैरिति मनोव्यापाराधिक्ये सात्त्वतीवृत्तिरित्याह सत्
सत्त्वरूपं विद्यते येषां तत्त्वं तेषामयमिति । सत्त्वं च तत्र परिच्छिद्रान्वेषणोपा--
</details>

<details><summary>Notes</summary>



[^1]: भ--बाढं नाट्यक्रियाहेतोः 

[^2]: **भ**--भाषतां, **ड**-- भाषतोः 

[^3]: **ड**--N **अहमेतौ** निहन्म्यद्य इत्युक्त्वा (**न**-- अयमेतौ)


[^4]: शून्यैरिति पाठः स्यात् 

[^5]: ड तदा **भ**-- तथैव च 

[^6]: **न** --बाहुयुद्ध 

[^7]: **ड** --भूतिसंस्थानसंयोगैः (**न**-- भूमि),
**भ**-- भूसंस्थानैः प्रयोगैश्च 

[^8]: **ढ** --सदा हरेः च--हरेस्ततः 

[^9]: **न**--तेन 

[^10]: **भ** --शार्ङ्गपाणेस्तु 

[^11]: **न** --तीव्रदीप्ततरैः
(**टः** करैः, **ढ**-- धरैः) 

[^12]: **भ** --सत्त्वाधिकाततभ्रान्तैः 

[^13]: ट-- **च** विनिर्मिता


[^1]: शून्यैरिति
</details>

<pb n="087"/>

1विचित्रैर1aङ्गहारैस्तु देवो 2लीला2aसमन्वितैः3 ।  
बबन्ध 4यच्छिखापाशं कैशिकी तत्र निर्मिता ।। १३ ।।  


संरम्भावेगबहुलैर्नानाचारी5समुत्थितैः ।  
नियुद्धकरणैश्चित्रै6रुत्पन्नारभटी ततः ।। १४ ।।  


यां यां देवः समाचष्टे क्रियां7a वृत्तिषु संस्थिताम्7 ।  

<details><summary>Abh</summary>

यमप्रतिता(?) न वैचित्र्योत्प्रेक्षणप्रकाशलाघवात्मकं, अत एवाह **विचित्रै**रिति । स्वोत्प्रेक्षितेन हिं वैचित्र्येण
विना कथं युद्धविशारदौ जय्यौ स्यानाम्, द्वयोर्ह्येकागमानुसन्धानेन युध्यमानयोः सम्बुद्धिकयोः1 कस्य जयः
कस्य पराजयो वा भवेदिति, शिखापाशं पट्टबन्धम्, तुर्हेतौ श्रृङ्गारस्थानलक्ष्मीसम्भोगादिस्मरणात्, लीलया
विलासेन अन्वयः शिखापाशमयेन आबध्योदासीनो वर्तत इति । चारीभिः प्रायेण निश्शङ्कं प्रवर्तमानौ दैत्यौ
सुखं निपात्येते मय्येव परिश्रमापनयनं सम्पद्यत इति । **देव** इति लोकवदनाविष्टः । **यां यामि**ति वीप्सया
सर्वैव क्रिया वृत्तिचतुष्टयव्याप्तेत्याह । न हि2 वाङ्मनश्चेष्टातोऽतिरिक्तकर्मास्ति3 । न च क्रियाशून्यः
कश्चिदप्यंशोऽस्ति । मूर्छामोहमरणादावपि सूक्ष्मप्राणपरिस्पन्दाद्यनुमेयसञ्चितपरिस्पन्दसम्भावना । मृतस्तु
ताम्रपाषाणप्रख्यो न तस्य वृत्तिकथनेन किंचित्स्वपरम्, अन्यस्य शोकादिविभावनां प्रतिपाद्यमानः
काव्याङ्गतामेति स च तदानीं करुणादिरसाक्रान्तः काव्ये व्यावर्णनीयो भवति । रसभावपर्यवसितो हि
सर्वः कार्य4 (? काव्य) संदर्भः रसभावाश्च चेतनेष्वेव, तेषु च न5 व्यापारत्रयशून्यः 6कश्चिदपि 7काव्यांशोऽस्ति ।
</details>

<details><summary>Notes</summary>



[^1]: **ट** --विविधैः 1a.N. चित्रैरङ्गप्रचारैस्तु; 

[^2]: **न**--हेलासमुत्थितैः 2a.N. केशपाशसमन्वितैः 

[^3]: **भ**-- समुद्भवैः


[^4]: **प**--यः 

[^5]: **भ**-- नानाधार 6 न--अङ्गै भ--स्पष्टैर्निर्मिता 7a.N. वृत्तिसंहारसक्रियां 

[^7]: **न**--वृत्तिसमुद्भवाम्, भ--
बुद्धिसमुत्थिताम्


[^1]: संबन्धिकयोः 

[^2]: तर्हि 

[^3]: चेष्टातोमुक्तकर्षास्ति 

[^4]: काव्य 

[^5]: तेषु वचन 

[^6]: कस्मिन् श्चित्, 

[^7]: कामांशो,
कालांशो
</details>

<pb n="088"/>

तां तदर्थानुगै 1र्जप्यैर्द्रुहिणः प्रत्यपूजयत् ।। १५ ।।  


यदा हतौ तावसुरौ हरिणा मधुकैटभौ ।1a*  
2ततोऽब्रवीत् पद्मयोनिर्नारायणमरिन्दमम् ।। १६ ।।  


अहो3 विचित्रैर्विषमैः स्फुटैः 3aसललितैरपि ।  
अङ्गहारैः कृतं देव 4त्वया दानवनाशनम् ।। १७ ।।  


5aतस्मादयं5 हि लोकस्य नियुद्धसमयक्रमः6 ।  
सर्वशस्त्रविमोक्षेषु7 न्यायसंज्ञो भविष्यति ।। १८ ।।  

<details><summary>Abh</summary>

तेन पञ्च वृत्तयो द्वे वृत्ती इत्यादयोऽसंविदितभरताभिप्रायपण्डितसहृदयम्मन्यपरिकल्पितमद्भावाः प्रवादा निरस्ता
भवन्ति । एतच्च पूर्वमेवास्माभिः प्रदर्शितम् ।


जप्यैरिति भक्त्यावेशमात्रवृत्तिं च दर्शयन् कवेर्मुख्यं रसाधिष्ठत्वमेव रूपं विस्तारणात्मकवर्णनाप्राधान्यं चेति
दर्शयति । (**विषमैः**) 1 शस्त्रागममार्गात्मनागम्यप्रकारैः(अद्भु)तैरपि, तथा **स्फुटै**रपि सर्वलक्षणप्रसिद्धैरपि चित्रैः
स्वार्थोत्प्रेक्षितवैचित्र्यवद्भिः **सललितै**रिति लोचनागोचरवर्तित्वेनातिभ्रम्यैरित्यर्थः । **अय**2मिति
भवदुपज्ञातवैचित्र्यबृंहित इत्यर्थः । **नियुद्धसमयचक्र** इति **समय**ग्रहणेन वैचित्र्ययोगेऽपि शस्त्रागमापरित्यागमाहा
क्रमः परिक्रमणं क्रमो वा शत्रुविक्रमणयोगे गतागतस्य निभृतं शस्त्रादिशून्यं युद्धं नियुद्धं मल्लयुद्धं, तद्गतमपि
यदेतद्रूपं तदुत्प्रेक्ष्य वैचित्र्ययोगात्सर्वेषु शास्त्रास्त्रयुद्धेष्वप्युपयोगि भविष्यति । **विमोक्षग्रह**णात्
क्षेप्तव्यकुन्तचक्रादिविषयत्वमेव केचिदाहुः ।
</details>

<details><summary>Notes</summary>



[^1]: **ड** --वाक्यैः 1a.N. reads additional verse/v. १६N
वल्लतस्तस्य देवस्य जप्ये यद् यादृशं कृतम् ।
अर्थिभिस्तादृशा वृत्तिः कृता याप्यंशसंभवा ।।
Could it be वैल्गितैस्तस्य? (see o.s.v. 23, (१--न)


[^2]: **ड**--उक्तावांस्तु तदा ब्रह्म 

[^3]: **ड**-- चित्रैः सललितैः स्फुटैः सुविशदैः न--N विचित्रर्ललितैः **भ**-- अङ्गैः विचित्रलिलितैः
3a.N. स्फुटैःसुविशदैरपि -- 

[^4]: **भ**--दानवानां विनाशनम् 5a.N. तस्मादयं तु लोकेषु-- 

[^5]: **ड**-- सर्वलोके 6 **भ**--
N समयः शुभः 

[^7]: **भ**--विमोक्षश्च.


[^1]: संविदसौस्रागम 

[^2]: अहं.
</details>

<pb n="089"/>

1न्यायाश्रितैरङ्गहारैर्न्यायाच्चैव समुत्थितैः ।  
यस्माद्युद्धानि वर्तन्ते2 तस्मान्न्यायाः प्रकीर्तिताः3 ।। १९ ।।  


4[चारीषु च समुत्पन्नो नानाचारीसमाश्रयः ।  
न्यायसंज्ञः कृतो ह्येष द्रुहिणेन महात्मना] ।। २० ।।*  


5[ततो वेदेषु निक्षिप्ता द्रुहिणेन महात्मना ।  
5aपुनरिष्वस्त्रजाते च नानाचारीसमाकुले6 ।। २१ ।।*  


[ऋग्वेदाद्भारती क्षिप्ता यजुर्वेदेच सात्त्वती ।  
आथर्वणे चारभटी सामवेदे च कैशिकी]6a ।। २१a ।।  


पुनर्नाट्यप्रयोगेषु7 नानाभावसमन्विताः8 ।  
वृत्तिसंज्ञाः कृता ह्येताः काव्यबन्धसमाश्रयाः9 ] ।। २२ ।।*  

<details><summary>Abh</summary>

तच्चासत्, क्षिपेः, पातमात्रपर्यवसायिनः खङ्गादियुद्धेष्वप्यप्रतिहतार्थयुक्तत्वात् ।
नायशब्दनिर्वचनमाङ्गिकाभिनयनिरूपणायां कृतं स्मारयति **न्यायाश्रितै**रिति एतच्च तत्रैव व्याख्यतम् ।*


एवं वृत्तीनामुत्पत्तिर्व्याख्याता । आसामेव नाट्यं प्रत्यवतारणं कर्तुमाह **चरितैर्यस्ये**ति
भगवद्विश्चचरितैर्गर्भाधेयभूतैः उपलक्षितं यत् पूर्वं ब्रह्मणा **जप्यं** स्तोत्रकाव्यरूपं कृतं, तादृशं
</details>

<details><summary>Notes</summary>



[^1]: **भ**--न्यायाकृतैः, **न** --N न्यायात् समुत्थितैश्चित्रैरङ्गहारैर्विभूषितम् 

[^2]: **च**-- अवर्तन्त, **ट**-- युद्धकृतं
त्वेभिः **ढ**-- युद्धं कृतं
ताभ्यां **न** N युद्धं कृतं ह्येतत् 

[^3]: **ड**-- न्यायः प्रकीर्तितः 

[^4]: **भ**--संज्ञितादर्श व वर्ततेऽयंश्लेकं 

[^5]: चभमयेषुश्लोकद्वयं न
विद्यते **न**-- ततो देवेषु 5a.N. पुनरिष्वस्त्रवेदे च वृत्तयो न्यायसंज्ञकाः । 

[^6]: **ज**--समाश्रयं N After V.21 (N) reads
(V.22) like this 

[^7]: **प**--प्रयोगे च 

[^8]: **प**--समाश्रया, **ढ** --N रसाश्रया 

[^9]: **ड**--संज्ञा ...कृता ह्येषा ...समाश्रयाः
*अध्या --१० --७५ तत्तत्क्रियोचितानामङ्गानां युगपदेव प्रचारो नृत्तमातृका भवति । द्वे तिस्त्रश्वतस्रो वा मातृका
अत्रुटितत्वेनैकक्रियावत्कृताः करणं भवेयुः, करणानामत्रुटितप्रयोगोऽङ्गहारः । तथैव युद्धादिष्वपि नृत्तमातृकास्थाने
स्थानकादिक्रियाविशेषो न्यायसंज्ञः स्यात् । न्यायशब्देनाङ्गोचितक्रियया परभञ्जनात्मरक्षणाख्यविधिना च अभिद्रवतोर्योधयोः
मिथः क्रियाविशेषो न्याय इति संज्ञितः ।
</details>

<pb n="090"/>

1चरितैर्यस्य देवस्य जप्यं2 यद्यादृशं कृतम् ।  
2aऋषिभिस्तादृशी वृत्तिः कृता पाठ्यादिसंयुता3 ।। २३ ।।  


नाट्यवेदसमुत्पन्ना वागङ्गाभिनयात्मिका ।  
मया काव्यक्रियाहेतोः प्रक्षिप्ता द्रुहिणाज्ञया ।। २४ ।।  


4ऋग्वेदाद्भारती क्षिप्ता5 यजुर्वेदाच्च6 सात्त्वती ।  
7कैशिकी7a सामवेदाच्च शेषा चाथर्वणादपि8 ।। २५ ।।  

<details><summary>Abh</summary>

भावादिचेष्टाप्रधानं, तादृश्येव वृत्तिः । ऋषिभिः ब्रह्मपुत्रैः पाठ्यादिभिः सम्यग्युक्ता1 **कृता** अनुसृता । तद्यथा
पाठ्यप्रधाना भारती, अभिनयप्रधाना सात्त्वती, अनुभावाद्यावेश[स]मयरसप्रधानारभटी,
गीतवाद्योपरञ्जकप्रधाना कैशिकीति । अत एव वक्ष्यति **ऋग्वेदाद्भारती**त्यादि नाट्यवेदोत्पत्तौ प्रथमाध्याये
व्याख्याता या सा । द्रुहिणाज्ञा कैशिकीमपि योजय (१--४२) इत्यादिका या तया । काव्यस्य क्रिया
काव्यरूपतापादनं, तदेव हेतुः, ततः । प्रकर्षेण क्षिप्ता येनाभिनेयानभिनेयकाव्यवैलक्षण्यमित्यर्थः ।


ननु भगवता वासुदेवेनाप्यंशावताररूपत्वात्संभाव्य*

[^...........]: व्ययोदयमूर्तिना कुत इमा वृत्तय
आनीता इत्याशङ्क्याह **ऋग्वेदा**दित्यादि । छन्दोमयश्च परमेश्वरो नान्यत2 इति भावः ।
</details>

<details><summary>Notes</summary>



[^1]: **न**--वल्गितैस्तस्य 

[^2]: **ड** -- द्रव्यं, **भ**--दिव्यं 2a.N. अर्थिभिस्तादृशीं वृत्तिः कृता चाप्यंश्यसंभवा (See above,
under G.O.S V १५) 

[^3]: **च**--पाठ्याभिसंयुता **प**--पाठ्याङ्गसम्भवा 

[^4]: **प**--ऋग्वेदे...यजुर्वेदे च....सामवेदे च.....
अथर्वण्यारभट्यपि । 

[^5]: च--वृत्तिः 

[^6]: **च**--तु 

[^7]: **ढ**--अथर्वणस्त्वारभटी सामवेदाच्च कैशिकी 7a.N. आथर्वणादारभटी
सामवेदाच्च कैशिकी ।। 

[^8]: **म**--अथर्वादारभट्यपि च -- तथा


[^1]: संयुक्ता 

[^2]: नाट्यतः
* 'रूपत्वसंभाविताः काव्यक्रियोदये मुनिना' इति स्यात्
</details>

<pb n="091"/>

या वाक्प्रधाना 1पुरुषप्रयोज्या  
स्त्रीवर्जिता संस्कृतपाठ्ययुक्ता ।  
स्वनामधेयैर्भरतैः प्रयुक्ता  
सा भारती नाम भवेत्तु वृत्तिः2 ।। २३ ।।  


भेदास्तस्यास्तु विज्ञेयाश्चत्वारोऽङ्गत्वमागताः ।  

<details><summary>Abh</summary>


अथासां परस्परसङ्कीर्णतया लक्ष्ये (बहुरूपतां) वहन्तीनां यत्र यत्प्राधान्येनान्यतमरूपावभासनं
तत्प्रदर्शयितुमुत्तरो ग्रन्थः । (वाङ्मनःकायचेष्टांशेषु) न ह्येकोऽपि कश्चिच्चेष्टांशोऽस्ति । कायचेष्टा अपि हि
मानसीभिः सूक्ष्माभिश्चवाचिकीभिश्चेष्टाभिर्व्याव्यन्त एव । "न सोऽस्ति प्रत्ययो लोके यः शब्दानुगमादृते"
(वाक्यपदीयं १--१२४) इति न्यायात् , मानस्यपि वाचिक्यपि1 चेष्टा अवश्यं सूक्ष्मं काल(य ?)
परिस्पन्दमन्दप्राणव्यापाररूपं नाभि(ति?)वर्तते । तदुक्तम्--

अर्थक्रियासु वाक् सर्वान् समीहयति देहिनः2 ।  
तदुत्क्रान्तौ विसंज्ञोऽयं दृश्यते काष्ठकुड्यवत् ।। (सङ्ग्रहः*)  

3न च रसोपयोगिलालित्यभागशून्यः कोऽपि नाट्ये परिस्पन्द इत्यन्योन्यं संवलिता वृत्तयः केवलं
क्कचित्किं चिदधिकमिति प्राधान्येन व्यपदेशः परिवर्तते ।


तत्र भारत्याः प्राधान्यं दर्शयति **या वाक्प्रधानेति** । **स्त्रीवर्जितेति** कैशिकीप्राधान्यावकाशं गमयति ।
संस्कृतेति वचसा प्राकृतपाठ्यलालित्यात् कैशिकीमवश्यमाक्षपेदिति सूचयति । **भरतैरि**ति नटैः स्वतो वंशकरं
नामधेयं येषां (तैः), भरतसंतानत्वात्तद्धितेभरताः । **भेदा** इति 4अस्यामित्यर्थोऽत्र न तु प्रकाराः, त्रैलोक्य
व्यापिन्या हि भारत्याः कश्चिदंशः प्ररोचनारूपः, एवामुखस्वभाव इत्यादि । अत एवाह अङ्गत्वमिति अंशत्वं
</details>

<details><summary>Notes</summary>



[^1]: **भ**--नृवर 

[^2]: **ट**-- तां भारतीं वृत्तिमुदाहरन्ति


[^1]: वाचिक्येवापि च, वाचिक्येनापि 

[^2]: वेगिनम् । 

[^3]: नव 

[^4]: आसां
*अयं श्लोको भगवता **भर्तृहरिणा वाक्यपदीये** स्ववृत्तौ (१--१२७) अदाहृतः, व्याडिसंग्रहात् स्यात् ।
</details>

<pb n="092"/>

प्ररोचनामुखं चैव वीथी प्रहसनं तथा ।। २७ ।।  


जयभ्युदयिनी चैव मङ्गल्या विजयावहा ।  
सर्वपापप्रशमनी पूर्वरङ्गे प्ररोचना ।। २८ ।।  


1[उपक्षेपेण काव्यस्य हेतुयुक्तिसमाश्रया ।  
सिद्धेनामन्त्रणा या तु विज्ञेया सा प्ररोचना] ।। २९ ।।  


नटी विदूषको वापि2 पारिपार्श्विक एव वा3 ।  
सूत्रधारेण सहिताः संलापं 4यत्तु कुर्वते ।। ३० ।।  


चित्रैर्वाक्यैः) स्वकार्योत्थै5 र्वीथ्यङ्गैरन्यथापि वा 6 ।  

<details><summary>Abh</summary>

प्राप्ता इत्यर्थः, अन्यथा यदि रूपकस्याङ्गत्वं प्राप्ता इत्युच्यते तदा वीथी प्रहसनं च रूपकभेदः, न तु रूपकस्याङ्गम् ।
तथा नाट्यस्याङ्गत्वं प्राप्तं (प्राप्ता ?) नाट्यमिति समुदायः । यदि वा एकैकमपि काव्यं दशरूपमित्युक्तं प्राक् ।
**पूर्वरङ्ग** इति तद्विषये, **प्ररोचना** पूर्वमुक्ता तत्र च कृते या प्ररोचना सा भारत्यंश इत्यर्थः ।


नटीत्यादिना आमुखं लक्षयति । **वा** शब्देन व्यस्तानां नटीप्रभृतीनां सूत्रधारेण सङ्घातमाह ।
**अपि**शब्देनात्मना समस्तानां, द्वितीयो **वा** शब्दः समस्तव्यस्ततां विकल्पयति । **एव**शब्दः सूत्रधारस्यावश्यंभावं
दर्शयति । **चित्रै**रिति भाविरूपकार्थानुकूलविषयानुसारिभिः, स्वं कार्यं नटव्यापारं, वीथ्यङ्गैरिति
श्लिष्टवक्रोक्तिप्रत्युक्तिप्रायैरित्यर्थः, यथा "पीताम्बरगुरुशक्त्या1 हरत्युषां प्रसभमनिरुद्धः" *इत्यादि । **अन्यथे**ति
</details>

<details><summary>Notes</summary>



[^1]: अ **ढ**--मातृकायामेव वर्तते 

[^2]: **ढ**-- चापि 

[^3]: **ढ** N-- च 

[^4]: **ढ**-- N यत्र 

[^5]: **न**--काव्योत्थैः **ढ**--वाक्यैश्च
कार्योत्थैः 

[^6]: **न** -- च


[^1]: शर्मा-- ***प्रतिमानिरुद्धे.**
</details>

<pb n="093"/>

आमुखं तत्तु1a विज्ञेयं बुधैः1 प्रस्तावनापि वा ।। ३१ ।।  


2[लक्षणं पूर्वमुक्तं तु वीथ्याः प्रहसनस्य च ।  
आमुखाङ्गान्यतो वक्ष्ये यथावदनुपूर्वशः] ।। ३२ ।।  


उद्धात्यकः कथोद्धातः प्रयोगातिशयस्तथा ।  
प्रवृत्तकावलगिते पञ्चाङ्गान्यामुखस्य तु3 ।। ३३ ।।  

<details><summary>Abh</summary>

स्पष्टोक्तिप्रत्युक्तिभिः, यथा **नागानन्दे** "नाटयितव्ये किमित्यकारणमेव रुद्यते" इत्यादि । **आमुख**मिति
मुखसन्धेर्निवर्तते यतः, आङ्गर्यादायाम्, यदि वात्रामुखं प्रारम्भमीषन्मुखं वा प्रस्ताव्यतेऽनयेति (प्रस्तावना)
बाहुलकेन तच्छीलसंज्ञायोरिति--........निकारो न भवति । तत्र कदाचित्कार्याभिमुखं नीयते पूर्वरङ्गविधिः
तदभिमुखं वा कार्यारम्भः तन्नीयते, सा द्विधेति (५--१८०) पूर्वरङ्गाध्याये दर्शितमस्माभिः । एवं च यदा
स्थापको ऽपि सूत्राधारतुल्यगुणाकारो रामादिवदेव प्रयुज्यते तदेदं कविकृतमामुखं भवति ।


अन्ये त्वाहुः-- पूर्वङ्गाध्यायेऽपि या प्रस्तावनोक्ता सापि भारतीभेद एवेति, किं द्वैविध्याभिधानप्रयासेना
यत्तु "कुद्धो भीम इत एवाभिवर्तते तन्न युक्तमस्य पुरतोऽवस्थातुं" इत्यादि, तत्तदीयसत्त्वावेशादेवास्य
प्रकाशनाय सामाजिकानां साक्षात्कारकल्पाध्यवसायसम्पत्त्यर्थं सूत्रधारेणोच्यते, शिशुसन्त्रासाय कयाचिदाकृत्या
कश्चिदत्रस्यन्नपि त्राससंरम्भगर्भमाह "अयमागतो राक्षस:" इति, यथोक्तं भावाध्याये (७) "सत्त्वशुद्धा
मूर्तव्याः" *इति एतच्च तत्रैव निर्णीतम् । तस्यामुखस्य पञ्चाङ्गानि भेदा इत्यर्थः ।
</details>

<details><summary>Notes</summary>

1a.N. तत्र 

[^1]: **न**--तज्ज्ञैः 

[^2]: **भ**--मातृकायामयं न वर्तते, श्लोकार्धमेव टनडमातृकासु न विद्यते 

[^3]: **च** आमुखाङ्गानि
पञ्च वै
*सप्तमे ऽध्याये १४७ वचनभागे "सत्त्वविशुद्धाः कार्या यथास्वरूपा भवन्ति'' इति भागस्य व्याख्यानावसरे ।
तद्व्याख्याभागो नष्टः ।
</details>

<pb n="094"/>

उद्धात्यकावलगितलक्षणं कथितं मया1 ।  
शेषाणां लक्षणं विप्रा2 व्याख्यास्याम्यनुपूर्वशः ।। ३४ ।।  


सूत्रधारस्य वाक्यं वा यत्र वाक्यार्थमेव वा ।  
गृहीत्वा प्रविशेत्पात्रं3 कथोद्घातः स कीर्तितः4 ।। ३५ ।।  

<details><summary>Abh</summary>


ननु एवं सति पञ्चानां युगपत्प्रयोगे प्रस्तावना प्रयुक्ता स्यात्, न चैतन्मुनेरभिमतम् । तथा हि
वक्ष्यति--

एषामन्यतमं श्लिष्टं योजयित्वार्थयुक्तिभिः ।  
पात्रग्रन्थैरसम्बाधं प्रकुर्यादामुखं ततः ।। (२०--३८ प्रथमार्धः, ३९ प्रथमार्ध;)  

इत्युद्देशे । यद्यपि पश्चादवलगितमुक्तं तथा तयोस्तुल्यं, लक्षणस्य पूर्वोक्तत्वमित्याशयेनाह
**उद्धात्यकावलगितयोर्लक्षणं कथि**तमिति वीथ्यङ्गव्याख्याने, यद्यपि च प्रस्तावनायामन्यान्यपि वीथ्यङ्गानि
भवन्ति, आमुखसामान्यलक्षणेऽप्युक्तं वीथ्यङ्गैरिति, तथाप्युद्धात्यकमवलगितं च भाविकाव्यार्थप्रस्तावनेति
बालरङ्गं (प्रस्तावने प्रबलमङ्गं ?), तथा तयोर्लक्षणम्--


पदानि त्वगतार्थानि ये नराः पुनरादरात् ।  
योजयन्ति पदैरन्यैस्तदुद्धात्यकमुच्यते ।। (१८--११५)  


यत्रान्यस्मिन् समावेश्य कार्यमन्यत्प्रसाध्यते ।  
तच्चावलगितम् ।। इति (१८--११६) ।  


**वाक्य**मिति, यथा--(**रत्नावल्यां**) "द्वीपादन्यस्मात्" (१.६) इति । वाक्यार्थं यथा **प्रतिमानिरुद्धे**--
"पीताम्बरगुरुशक्त्या1 हरत्युषां" इति । केवलमात्र वीथ्यङ्गनिबद्धम् । **कथा** काव्यार्थरूपा, ऊर्ध्वमेव हन्यते
गम्यते तत्रेति कथोद्धातः ।
</details>

<details><summary>Notes</summary>



[^1]: **भ** N--लगिते वीथ्यां (**म** N--कीर्तिते) संपरि**भाषिते** -- **ढ**--लगिते वीथ्यां चैव प्रकीर्तिते 

[^2]: **न**-- अहं


[^3]: **भ** --यत्र 

[^4]: **भ**--प्रकीर्तितः


[^1]: शर्मा
</details>

<pb n="095"/>

प्रयोगे तु प्रयोगं तु1 सूत्रधारः प्रयोजयेत्2 ।  
ततश्च प्रविशेत्पात्रं प्रयोगातिशयो हि सः ।। ३६ ।।  


3कालप्रवृत्तिमाश्रित्य3a वर्णना या प्रयुज्यते4 ।  
तदाश्रयाच्च5 पात्रस्य प्रवेशस्तत्प्रवृत्तकम् ।। ३७ ।।  


6एषामन्यतमं श्लिष्टं 7योजयित्वार्थयुक्तिभिः8 ।  
9[तस्मादङ्गद्वयस्यापि सम्भवो न निवार्यते] ।। ३८ ।।*  

<details><summary>Abh</summary>


**प्रयोग** इति प्रस्तावनात्मके, **प्रयोग**मिति नाट्यात्मकं भावितम् । एकस्तुशब्दो भेदान्तरेभ्यो व्यतिरेकमाह,
द्वितीयोऽवधारणे । सूत्रधार एव यत्र प्रयोगे प्रयोगं समुद्गककवाटयुगलवद्योजयति स प्रयोगद्वयश्लेषणात्प्रयोगातिशयः ।
यथा **विक्रमोर्वश्याम्** --अथ कुररीणामिवाकाशे शब्दः श्रूयते । आः ज्ञातम् --


ऊरूद्भवा नरसखस्य मुनेः सुरस्त्री  
कैलासनाथमुपनृत्य निवर्तमाना ।  
बन्दीकृता विबुधवैरिभिरर्धमार्गे  
क्रन्दत्यतः करुणमप्सरसां गणोऽयम् ।। (१.३) इति ।  


यद1 **कालप्रवृत्तिं** कांचिदवलम्ब्य यथा सूत्रधारेण किञ्चिद्वस्तु वर्ण्यते तदा (प्र)श्रयेण च पात्रस्य
प्रवेशः तत्कालप्रवृत्त्या स्वार्थोक्तत्वात् प्रवृत्तकम्, यथा "अस्यां शरदि--
</details>

<details><summary>Notes</summary>



[^1]: **न**--यत् **भ**--वा 

[^2]: **प**-- सूत्रभृद्यत्र योजयेत् 

[^3]: **न**--कालं प्रवृत्तं, **भ**--प्रवृत्तकालं, **ट**--प्रवृत्तं कार्यं 3a.N. प्रवृत्तं
कालमाश्रित्य -- 

[^4]: **ढ** --यत्र चैवोपवर्णयेत्, **न** --सूत्रभृद्यत्र वर्णयेत् 

[^5]: **ढ**-- तदाश्रयस्य, **म** N -- तदाश्रयश्च


[^6]: **भ**--कालमेषामन्यतमं 

[^7]: **न**--N द्वेधा **य**-- वेधाः 

[^8]: **न** N --युक्तितः 

[^9]: इदं श्लोकार्ध **ढ**-- मातृकायामेव


[^1]: यथा
</details>

<pb n="096"/>

1पात्रग्रन्थैरसंबाधं प्रकुर्यादामुखं ततः2 ।  
एवमेतद्बुधैर्ज्ञेयमामुखं विविधाश्रयम् ।। ३९ ।।  


3लक्षणं पूर्वमुक्तं तु वीथ्याः4 प्रहसनस्य च ।।  


5[इत्यष्टार्धविकल्पा वृत्तिरियं भारती मयाभिहिता6 ।  
7सात्त्वत्यास्तु विधानं लक्षणयुक्त्या प्रवक्ष्यामि] ।। ४० ।।  


8या 9सात्त्वतेनेह गुणेन युक्ता  
10न्यायेन वृत्तेन समन्विता च11 ।  
12हर्षोत्कटा 13संहृतशोकभावा  
सा सात्त्वती नाम भवेत्तु14 वृत्तिः ।। ४१ ।।  

<details><summary>Abh</summary>

सत्पक्षा मधुरगिरः प्रसाधिताशा मदोद्धतारम्भाः ।'' (वेणी. /१.९ प्रथमार्धः) इत्यादि
पात्रग्रन्थैरसम्बाधमिति यत्र न भूयांसि पात्राणि अल्पपात्रेऽपि ग्रन्थबहुलत्वं तथारूपमामुखं कुर्यात् ।
विविधाश्रयमिति बहुभेदमित्यर्थः । **पूर्वमुक्त**मिति **दशरूपका**ध्याये ।


यद्यपि अभेदव्यतिरेकेणापि भारती (तो ?) (न्यायो) न दृश्यते तथापि **न्यायेनेति** तत्प्रकारचतुष्कं
निरूपितम् (१०--७२) । **सात्त्वतो गुणः** मानसो व्यापारः । सत्सत्त्वं प्रकाशः तद्विद्यते यत्र तत्सत्त्वं मनः, तस्मिन्
भवः ।
</details>

<details><summary>Notes</summary>



[^1]: **न**--अल्पग्रन्थैः 

[^2]: **च**--बुधः 

[^3]: इदं श्लोकार्धं केषुचिदादर्शेषु पूर्वमेव पठितम् 

[^4]: भ मातृकायां वीथ्यङ्गान्यत्रैव
पठितानि न तु वीथीलक्षणावसरे 

[^5]: अयं श्लोको जादिमान्तेषु दृश्यते 

[^6]: **भ**--प्रोक्ता 

[^7]: **भ**--सात्त्वत्या अपि लक्षणमतः
परं संप्रवक्ष्यामि 

[^8]: **च** मातृकायमयमपि न विद्यते 

[^9]: **भ**--सात्त्विकेन 

[^10]: **न** N त्यागेन शौर्येण **भ**--त्यागेन वृत्तेन च
सन्धिता या 

[^11]: **न**--या 

[^12]: **भ**--N हर्षोत्तरा 

[^13]: **ढ** --संभृत 

[^14]: **प** सत्त्ववतीह
</details>

<pb n="097"/>

वागङ्गाभिनयवती सत्त्वोत्थान1वचनप्रकरणेषु ।  
सत्त्वाधिकारयुक्ता विज्ञेया2a सात्त्वती वृत्तिः2 ।। ४२ ।।  


वीराद्भुतरौद्ररसा3 निरस्तश्रृङ्गारकरुणनिर्वेदा4 ।  
उद्धतपुरुषप्राया परस्पराधर्षणकृता च ।। ४३ ।।  


5उत्थापकश्च परिवर्तकश्च सल्लापकश्च संघात्यः ।  

<details><summary>Abh</summary>

सत्त्वोत्थानस्य सत्त्वाधारस्य, **वचनं** येषु **प्रकरणेषु** काव्यखण्डेषु, तेषु वागङ्गाभिनययुक्ता सती, सत्त्वस्य
सात्त्विकाभिनय**स्याधिकारे** आधिक्यक्रियया सात्त्वतीवृत्तिर्युक्ता भवतीति सम्बन्धः ।


श्रृङ्गारे विषयनिमग्नं मनः, करुणे कान्दिशीकं, निर्वेदे मूढमिति तद्व्यापारो भवन्नपि
क्रोधविस्मयोत्साहेष्विव न सातिशयं परिस्फुरतीति दर्शयति **वीराद्भुतरौद्ररसेति** । आधर्षणं वाचा न्यक्कारः ।
उत्थापयति यो मानसः परिस्पन्दः स तावदुत्थापकः तत्सूचको 1व्यापारक्रम उपचारः,तथोक्तः । तथा **वेणीसंहारे**
भीमः --भो भोः श्रृण्वन्तु भवन्तः --

स्पृष्टा (कृष्टा)येनशिरोरुहेषु पशुना पाञ्चालराजात्मजा  
येनास्याः परिधानमप्यपहृतं राज्ञां कुरूणां पुरः ।  
यस्योरःस्थलशोणितासवमहं पातुं प्रतिज्ञातवान्  
सोऽयं मद्भुजपञ्जरे निपतितः संरक्ष्यतां: कौरवाः ।। ३.४७) इति ।  

परिवर्तको यथा -- तत्रैव भीमः --सहदेव गच्छ त्वं गुरुमनुवर्तस्व । अहमप्यस्त्रागारं प्रविश्यायुधसहायो भवामि ।


सहदेवः --आर्य, नेदमायुधागारम्, पाञ्चाल्याश्चतुश्शालमिदम्  
भीमः --किं नामेदं (इत्यादि यावत्) अथवा मन्त्रयितव्यैव मया पाञ्चाली । इति  
</details>

<details><summary>Notes</summary>



[^1]: **भ** --विविधवाक्यकरणेषु **च** --वचनभ्रु 

[^2]: **न**--नाम 2a :N. विज्ञेया ह्यल्पकरुणश्रृङ्गारा 

[^3]: **ज**--प्रायरसा


[^4]: **भ** --विज्ञेया 

[^5]: **भ**--उत्थापनं च


[^1]: व्याप्यक्रमः
</details>

<pb n="098"/>

चत्वारोऽस्या भेदा विज्ञेया नाट्यतत्त्वज्ञैः ।। ४४ ।।  


अहमप्युत्थास्यामि त्वं तावद्दर्शयात्मनः शक्तिम् ।  
इति 1संघर्षसमुत्थस्तज्ज्ञैरुत्थापको ज्ञेयः ।। ४५ ।।  


उत्थानसमारब्धानर्थानुत्सृज्य योऽर्थयोगवशात्2 ।  
अन्यानर्थान् भजते स चापि परिवर्तको ज्ञेयः ।। ४६ ।।  


[3निर्दिष्टवस्तुविषयः प्रपञ्चबद्धस्त्रिहास्यसंयुक्तः ।  
4संघर्षविशेषकृतस्त्रिविधः परिवर्तको ज्ञेयः] ।। ४७ ।।  


5साधर्षजो निराधर्षजोऽपि वा 6रागवचनसंयुक्तः ।  
7साधिक्षेपालापो ज्ञेयः सल्लापकः सोऽपि ।। ४८ ।।  

<details><summary>Abh</summary>


अस्त्रागारप्रवेशपरित्यागेन पाञ्चालीदर्शनात्मककार्यान्तरसम्पादको मानसो व्यापारः परिवर्तयति
कार्यमिति, परिवर्तकवचनं तूपचारारूढम्1 । एवमुत्तरत्रापि ।


सह(आ)धर्षणेन यद्वाक्यं (साधर्षं) तद्विरहितं निराधर्षं, तेन खलीकारकाद्वचनादन्यतोऽपि वा सत्,
अनन्तरमधिक्षेपं वचनमभिभावकं2 मानसं कर्मं तत्सल्लापकशब्दवाच्यम् । यथा--


अश्वत्थामा हत इति पृथासूनुना स्पष्टमुक्त्वा  
स्वैरं शेषे गज इति किल व्याहृतं सत्यवाचा । (वेणी. ३--११) इत्यत्र सत्यवाचेति ।  
</details>

<details><summary>Notes</summary>



[^1]: **च** --संघर्षसमाश्रयमुत्थितं **भ**-- संहरणसमुत्थं तज्ज्ञैरुत्थापनं ज्ञेयम् 

[^2]: **भ**--संयोगात् 

[^3]: अयं श्लोको **य मढा**दिष्वेव
वर्तते 

[^4]: **ढ**--संहर्ष 

[^5]: **ढ**--सामर्षजो निरमर्षजोऽपि वा विविधवचन 

[^6]: **च**--विविध 

[^7]: **ढ** --साविच्छेदालापः


[^1]: रूढः 

[^2]: आविर्भाविकं
</details>

<pb n="099"/>

[1धर्माधर्मसमुत्थं यत्र भवेद्रागदोषसंयुक्तम् ।  
साधिक्षेपं च वचो2 ज्ञेयः संलापको नाम] ।। ४९   


3मन्त्रार्थ4वाक्यशक्त्या दैववशादात्मदोषयोगाद्वा5 ।  
संघातभेदजननस्तज्ज्ञैः संघात्यको6 ज्ञेयः ।। ५० ।।  


[7बहुकपटसंश्रयाणां परोपघाताशयप्रयुक्तानाम् ।  
कूटानां संघातो 8विज्ञेयः कूटसंघात्यः9] ।। ५१ ।।  


इत्यष्टार्धविकल्पा वृत्तिरियं सात्त्वती मयाभिहिता ।  
कैशिक्यास्त्वथ10 लक्षणमतःपरं संप्रवक्ष्यामि ।। ५२ ।।  

<details><summary>Abh</summary>


(**सङ्घातभेदजनन** इति) सङ्घातस्य भेदं जनयति यो युधि स सङ्घात्यकः, सम्यक्घात्यः शत्रुवर्गो
येन, सङ्घातविषयाद्वा सङ्घात्यकः, सङ्घातभेदश्च परेण सामाद्युपायबलेन वा क्रियते । यथा भीमो युधिष्ठिरेण
साम्ना भेदितः, अतः शिखण्डिनं पुरस्कृत्य योद्धव्यश्च । दैवात्संपद्यते, यथा द्रोणेनोक्तं सुते हते शस्त्रं त्यक्ष्यामीति ।
आत्मदोषे वा स्वकटक1 लक्षणेन, यथा कर्णेन सह कलहायमानोऽश्वत्थामा शस्त्रत्यागं करोतीति । अत्र च
सत्त्वाधिक्यमपराध्यति "कथं नामाहमेवंभूत" इति (वेण्यां तृतीयेऽङ्केऽते) ।


**अथे**त्यनन्तरम् । **अतः परमि**त्यतेभ्यो लक्षणेभ्यः पृथग्भूतमित्यर्थः । श्लक्ष्णः सुकुमारः श्लिष्यति हृदय
इति कृत्वा । नैपथ्यविशेषो वस्त्रमाल्यादिः तेन चित्रा, बहु विपुलं गीतं नृत्तं च यस्याम्, कामोपभोगो
</details>

<details><summary>Notes</summary>



[^1]: अयं चनादिषु न विद्यते 

[^2]: **ढ**--क्षेपं वचनं 

[^3]: **भ**--यत्र 

[^4]: **ढ**--कार्य 

[^5]: **ढ**--योगदोषाद्वा 

[^6]: **न**--संघातकः


[^7]: अयं श्लोकः चादिमातृकासु न दृश्यते 

[^8]: **ढ**--ज्ञेयः स तु 

[^9]: **ढ**--संघातः 

[^10]: **च** N --इह


[^1]: 'कपट' स्यात्
</details>

<pb n="100"/>

या श्लक्ष्णनैपथ्यविशेषचित्रा1  
स्त्रीसंयुता या2 बहुनृत्तगीता ।  
कामोपभोगप्रभवोपचारा  
तां कैशिकीं वृत्तिमुदाहरन्ति3 ।। ५३ ।।  


[4बहुवाद्य5 नृत्तगीता श्रृङ्गाराभिनयचित्रनैपथ्या ।  
माल्यालङ्कारयुता प्रशस्तवेषा च कान्ता च ।। ५४ ।।  


चित्र6पदवाक्यबन्धैरलङ्कृता हसितरुदितरोषाद्यैः7 ।  
स्त्रीपुरुषकामयुक्ता8 विज्ञेया कैशिकीवृत्तिः] ।। ५५ ।।  


9नर्म च नर्मस्फुञ्जो10 नर्मस्फोटोऽथ नर्मगर्भश्च ।  
कैशिक्याश्चत्वारो भेदा ह्येते 11समाख्याताः ।। ५६ ।।  


12आस्थापितश्रृङ्गारं विशुद्धकरणं निवृत्तवीररसम् ।  

<details><summary>Abh</summary>

रतिः ततः प्रभवो यः स श्रृङ्गारस्तद्बहुल उपचारो व्यवहारो यस्यां सा तथोक्ता ।
(कैशिक्याश्चत्वार्यङ्गानि नर्माख्यं नर्मोपपदानि च तत्र नर्मणः श्रृङ्गारस्थापकत्वं) हासप्रधा --
</details>

<details><summary>Notes</summary>



[^1]: **ढ**--विचित्रवेषा 

[^2]: **ट** --स्त्रीपुंसयुक्ता 

[^3]: **भ**--नाम वदन्ति वृत्तिम् 

[^4]: श्लोकद्वयं **चटडढा**दिषु न दृश्यते 

[^5]: **ट**--काव्य


[^6]: **न**--पट 

[^7]: **भ**-- रोषयुता **ज**-- घोषाद्यैः 

[^8]: **ज**--कालयुक्ता 

[^9]: **न**--नर्मो 

[^10]: **न**--स्फुटजो **ढ**--स्फञ्जो **भ**--स्पन्दो


[^11]: **भ** --मया 

[^12]: **ढ**--स्थापितशृङ्गाररसं<pb n="101"/>


हास्य1प्रवचनबहुलं नर्म त्रिविधं विजानीयात् ।। ५७ ।।  


ईर्ष्याक्रोधप्रायं सोपालम्भकरणानुविद्धं च2 ।  
आत्मोपक्षेपकृतं सविप्रलम्भं स्मृतं नर्म ।। ५८ ।।  


नवसङ्गमसम्भोगो रति3समुदयवेषवाक्यसंयुक्तः ।  
ज्ञेयो नर्मस्फुञ्जो4 ह्यवसानभयात्मकश्चैव5 ।। ५९ ।।  
</details>

<details><summary>Abh</summary>

नता च तदेति सामान्यलक्षणम् । तत्र हास ईर्ष्या वा सूचयितुं परं वोपालब्धुं परहृदयं वाक्षेप्तुमिति त्रिधा
(आत्मेति) आत्मनः परकीयस्य चित्तस्योपक्षेप आत्मसमीपकरणम् । उदाहरणम्-- वासवदत्ता (फलकमुद्दिश्य
सहासं) *एसा वि अवरा तरस समीवे जाआ लिहिदा । एदं वि अय्यवसंतअस्स विण्णाणं ।।


द्वितीयस्योदाहरणं -- "शीतांशुर्मुख" (रत्नावली ३.११) मित्यादि श्रुतवती वासवदत्ता यदा
राज्ञोच्यते, "प्रिये वासवदत्ते" इति तद्वचसोपालम्भं सा सहासमाह--"अय्यउत्त मा एव्वं भण" इत्यादि ।


तृतीयस्य सुसङ्गता (विहस्य) "जादिसो तुए कामदोवो आलिहिदो मए वि तारिसी रई आलिहिदा ।
ता असंभाविणी, कहेदि दाव वुत्तंत्तं ।"


एवं त्रिभेदं नर्माख्यमाख्याय नर्मस्फु़ञ्जं प्रकाशयितुमाह **नवसङ्गमेति** नवसङ्गममात्र एव सम्भोगो
यत्र । कथं तस्य सङ्गमस्य सम्भोगत्वमित्याह **रतिसमुदयेति** । रतेरन्योन्यास्थाबन्धरूपायाः समुदयः स्फुटत्वं,
यस्तादृशेन वेषेण वाक्येन वा योगो यत्र । अवसाने च भयं पूर्वनायिकाकृतम् । यथा **रत्नावल्या**मुदयनस्य
सागरिकायाश्च नर्मणः स्फुञ्जो विघ्न इत्यर्थः ।
</details>

<details><summary>Notes</summary>



[^1]: **ढ**--प्रपञ्च 

[^2]: **भ**--लम्भं **च** करुणविद्धं च **च**--वचनाविरुद्धं **च** (वचनानुविद्धं च ?) 

[^3]: **भ**--समुदयवेश, **ड**--
समुदयवाक्यमेष 

[^4]: **न**--स्फुटजो **भ**--स्पन्दो **ढ**-- स्फञ्जो 

[^5]: **भ**--भयानकश्चैव
*एषाप्यपरा तस्य समीपे जाया लिखिता । एतदप्यार्यवसन्तकस्य विज्ञानम्
</details>

<pb n="102"/>

विविधानां भावानां लवैर्लवैर्भूषितो बहुविशेषैः1 ।  
2असमग्राक्षिप्तरसो नर्मस्फोटस्तु विज्ञेयः ।। ६० ।।  


विज्ञानरूप3शोभाधनादिभिर्नायको गुणैर्यत्र ।  
4प्रच्छन्नं व्यवहरते कार्यवशान्नर्मगर्भोऽसौ5 ।। ६१ ।।  


6[7पूर्वस्थितौ विपद्येत नायको यत्र चापरस्तिष्ठेत्8 ।  
तमपीह नर्मगर्भं विद्यान् नाट्यप्रयोगेषु] ।। ६२ ।।  


इत्यष्टार्धविकल्पा वृत्तिरियं कैशिकी मयाभिहिता9 ।  
अत ऊर्ध्वमुद्धतरसामारभटीं संप्रवक्ष्यामि ।। ६३ ।।  

<details><summary>Abh</summary>


**विविधाः भावाः** भयहासहर्षत्रासरोषाद्याः **लबैर्लवैरि**त्यत एव भयादीनामंशेन भावात्
स्थायित्वानुपगमात् भयानकहास्यरौद्रादिरसतापत्तिर्न सम्भवति । श्रृङ्गारस्तु पूर्व एव "जस्स किदे तुमं एत्थ
एव्व चिट्ठदि" इति सुसङ्गतोक्तौ* हासलवः, न हास्यो रसः ।


"सहि कस्स किदे अहं एत्थ आअदा" इत्यत्र सागरिकोक्तौ (रौद्र) लवो न तु रौद्रः । एवमन्यत्र ।
नर्मण इति तदुपलक्षितस्य श्रृङ्गारस्य स्फोटो वैचित्र्यं चमत्कारोल्लासकृतस्फुटत्वं यत्रेति ।


श्रृङ्गारोपयोगिभिर्विज्ञानाद्यैः **प्रच्छन्नं** यत्र नायक आस्ते नवसमागमसिद्धये स नर्मगर्भः । नर्मोपयोगिनो
विज्ञानाद्या गर्भीकृता इव प्रच्छन्नतया यत्रेति, यथा प्रच्छन्नरूपो नायकः सङ्केतस्थानं गच्छति ।
</details>

<details><summary>Notes</summary>



[^1]: **न**--विशेषः 

[^2]: **ब**--असमस्त 

[^3]: **च** N --सम्भावनादिभिः **भ**--ससम्भावितादिभिः 

[^4]: **च**--प्रच्छन्नैः 

[^5]: **भ**--
गर्भः सः 

[^6]: अयं च मातृकायां न वर्तते 

[^7]: **भ**--पूर्वस्थितोऽभिभूतो यत्र भवेन्नायको विषण्णः सः । तमपि.....प्रयोगज्ञः ।।
**ड**-- पूर्वस्थितो विपद्येत यत्र चान्यतमनायकस्तिष्ठेत् । तमपीह नर्मगर्भं वदन्ति नाट्यप्रयोगेऽस्मिन् ।। 

[^8]: **ट**--चापरे तिष्ठेत्


[^9]: **ट**--प्रोक्ता
*रत्नावल्याम्
</details>

<pb n="103"/>

1आरभटप्रायगुणा1a तथैव बहुकपटवञ्चनोपेता2 ।  
दम्भानृतवचनवती3a त्वारभटी नाम विज्ञेया3 ।। ६४ ।।  


4[पुस्तावपात5प्लुतलङ्घितानि  
च्छेद्यानि मायाकृतमिन्द्रजालम् ।  
चित्राणि युद्धानि च यत्र5a नित्यं  
तां तादृशीमारभटीं वदन्ति ।। ६५ ।।  


6षाङ्गुण्यसमारब्धा हठातिसन्धानविद्रवोपेता ।  
लाभालाभार्थकृता विज्ञेया वृत्तिरारभटी] ।। ६६ ।।  


संक्षिप्तकावपातौ वस्तूत्थापनमथापि7 संफेटः ।  
एते ह्यस्या भेदा लक्षणमेषां प्रवक्ष्यामि ।। ६७ ।।  


8अन्वर्थशिल्पयुक्तो बहुपुस्तोत्थान चित्रनेपथ्यः8a ।  

<details><summary>Abh</summary>


(**उद्धतेति**) दीप्तरसा रौद्रादयः उद्धताः । (**आरभटेति**) आरभटानां ये गुणाः क्रोधावेगाद्यास्ते **प्रायेण**
बाहुल्येन यत्र, बहुभिः कपटैः यद्वञ्चनं तेनोपेता । कपटत्रयं च समवकारलक्षणे (१८--७१) व्याख्यातम् ।
यत एवास्यां कपटयोगोऽत एव दम्भप्राधान्यमसत्यवचनसम्भवश्च । (**संक्षिप्त**केति) संज्ञया क्षिप्तानि वस्तूनि
विषयोऽस्येति संक्षिप्तकः तानि दर्शयति (**अन्वर्थेति**) । **अर्थेन** प्रयोजनेनानुगताः शिल्पयुक्ताः
कुशलशिल्पिविरचिताः अर्था यत्रेति । अत्रैव दिशं दर्शयति (**बहुपुस्तेति**) । बहु विपुलं, पुस्तस्योत्थानं प्रकटत्वं
</details>

<details><summary>Notes</summary>



[^1]: **भ**--आरभटी 1a. N.गुणा**मतिशय** । 

[^2]: **भ**--धर्षणोपेता 3a.N. वतीमारभटीं वृत्तिमिच्छन्ति; 

[^3]: **भ** --सा
ज्ञेया 

[^4]: श्लोकद्वयं प्रक्षिप्तमिति न व्याख्यातम् । तयोः प्रथमः श्लोको **भरत**स्येति सुप्रसिद्धमुदाहृतः 

[^5]: **भ**--क्रम
5a:N: यत्र सन्ति 

[^6]: **ड**-- या षङ्गुणसंरब्धा परातिसन्धान **ज** --या षाङ्गुण्यारब्धा पराति. अयं श्लोको **भ**मातृकायामपि
न वर्तते 

[^7]: **भ**--अपीह 

[^8]: **भ**--मातृकायां संक्षिप्तकेति स्त्रीलिङ्गशब्दप्रयोगात्...."युक्ता....नेपथ्या
....विषया....ज्ञेया" इति पाठः स्वीकृतः 8a. N भाण्डसंयुक्तः ।
</details>

<pb n="104"/>

संक्षिप्तवस्तुविषयो ज्ञेयः संक्षिप्तको नाम ।। ६८ ।।*1a  


भयहर्षसमुत्थानं 1विद्रवविनिपातसंभ्रमाचरणम् ।  
क्षिप्रप्रवेशनिर्गममवपातमिमं विजानीयात् ।। ६९ ।।  


2सर्वरससमासकृतं सविद्रवाविद्रवाश्रयं वापि ।  
3नाट्यं विभाव्यते यत्तद्वस्तूत्थापनं ज्ञेयम् ।। ७० ।।  

<details><summary>Abh</summary>

विचित्रं च नेपथ्यं स्वङ्गचर्मवर्मादि यत्र पुस्तयोगे । यथा मायाशिरोनिक्षेपे **रामाभ्युदये** चित्रं नेपथ्यम्, यथा (वा)
--श्वत्थाम्नः (**वेण्याम्**) ।


भयातिशयेन हर्षातिशयेन च क्षिप्रमेव प्रवेशनिर्गमौ यत्र पात्राणां, तथा, विद्रवो वाक्यादिकृतो
विनिपातोऽवस्कन्दः ताभ्यां कृतं सम्भ्रमाचरणं आवेगप्रधाना चेष्टा यत्र, सोऽवपातः, अवपतन्त्यस्मिन् पात्राणीति,
यथा **कृत्यारावणे षष्ठेऽङ्के** "प्रविश्य खङ्गहस्तः सप्रहारः पुरुष" इत्यतः प्रभृति यावदसौ निष्क्रान्तः ।


(**वस्तूत्थापनमिति**) वस्तूनां बहूना (मर्थाना)मुत्थापनं प्रसङ्गगतनिबन्धनं यत्र **कार्ये** तत्तथोक्तम् । कानि
वस्तूनीत्याह **सर्वरसेति** । रसशब्देन स्थायिनो व्यभिचारिणश्च तेषां संक्षेपेण कृतं करणं यत्र, विद्रवैरग्न्याद्युपप्लवैः
सह, तैर्विहीनम् (च) यथा, तत्रैव (**कृत्यारावणे**) अङ्गदादभिद्रूयमाणाया मन्दोदर्या भयं, अङ्गदस्योत्साहः रावणं
दृष्ट्वा तस्यैव हि "एतेनापि सुरा जिता" इत्यादि वदतो हासः, रावणस्यातिक्रोधः, "यस्तातेन निगृह्य बालक
इव प्रक्षिप्य कक्षान्तरे" इति वदतोऽङ्गदस्य जुगुप्साहासविस्मयरसा, विध्वंसनं नाटयतीत्यत्र रावणस्य शोकः
--इत्येवं विद्रवाश्रयं वस्तूत्थापनम् । तद्विपरीतं तु तत्रैव (**कृत्यारावणे**) द्वितीयेऽङ्के "नेपथ्ये कलकलः" इत्यतः
प्रभृति यावत्सीतां प्रति रावणस्योक्तिः--"आ लोकपालानाक्रन्दसि" इत्यादि ।
</details>

<details><summary>Notes</summary>

*1a After V. ६८, N. reads an additional verse (६३ N)
पूर्वस्थितो विपद्येत नायको यत्र वा परिस्तिष्ठेत् ।
संज्ञिप्तवस्तुविषयः--सोऽपि संक्षिप्तको ज्ञेयः ।।


[^1]: **भ**--N विद्रुतविभ्रान्तविविधविषयं च, **ड**--विद्रुतसंभ्रान्तविविधवचनं च 

[^2]: **य** --नैकरसलेशयुक्तं सविद्रवं वाप्यविद्रवं
वापि 

[^3]: **य** N --पश्चात् **प**--कार्यं
</details>

<pb n="105"/>

संरम्भसंप्रयुक्तो1 बहुयुद्धनियुद्धकपटनिर्भेदः ।  
शस्त्रप्रहारबहुलः 2सम्फेटो नाम विज्ञेयः ।। ७१ ।।  


एवमेता बुधैर्ज्ञेया वृत्तयो नाट्यसंश्रयाः3 ।  
रसप्रयोगमासां च 4कीर्त्यमानं निबोधत ।। ७२ ।।  


5हास्यश्रृङ्गारबहुला कैशिकी परिचक्षिता5a ।  
6सात्त्वती चापि विज्ञेया वीराद्भुतशमाश्रया7 ।। ७३ ।।  

<details><summary>Abh</summary>


भाविनो वस्तुनः समुत्थापनापीदं तथोक्तम् । तथा च तत्रैव (**कृत्यारावणे** द्वितीयेऽङ्के) ऋषीणामुक्तिः --
दुरात्मन्, नेयं सीता स्वनाशाय कृत्येयं ह्रियते त्वया । इति ।
सम्फेटस्योदाहरणं जटायुयुद्धादि सर्वम् (**कृत्यारावणे**) ।


अथासां वृत्तीनां संक्षिप्य स्वरूपमाह **हास्यश्रृङ्गारबहुला कैशिकीति सात्त्वती चापि विज्ञेया
वीराद्भुतशमाश्रया** । इति । अत्र शमशब्दः शान्तरसपरिग्रह इति तद्वादिनो मन्यन्ते । **समाश्रयेत्यन्ये** पठन्ति
</details>

<details><summary>Notes</summary>



[^1]: **ड**--समायुक्तो 

[^2]: **च**--संस्फोटो 

[^3]: **च** --काव्यहेतवे, 

[^4]: **च** N --गदतो मे 

[^5]: **भ**--हास्यश्रृङ्गारकरुणैर्वृत्तिः
स्यात्कैशिकी रसैः---* न--श्रृङ्गारे चैव हास्ये च वृत्तिः स्यात् कैशिकी द्विजाः, ड--श्रृङ्गारं चैव हास्यं च वृत्तिः स्यात्कैशिकी
श्रिता, **ट**--श्रृङ्गारे चाङ्गहास्ये च कैशिकी वृत्तिरिष्यते 5a श्रृङ्गारं चैव हास्यं च कैशिकीवृत्तिरश्रिता । 

[^6]: **नभ**--सात्त्वती
चैव विज्ञेया N वीररौद्राद्भुताश्रया, **ट**--वीरे चाप्यद्भुते चैव वृत्तिः स्यात्सात्त्वती मता 

[^7]: **ढ**--समाश्रया ।
***भ**--मातृकापाठः **कोहला**नुसारी । यथा--वीराद्भुतप्रहसनैरिह भारती स्यात् सात्त्वत्यपीह गदिताद्भुतवीररौद्रैः ।
श्रृङ्गारहास्यकरुणैरपि कैशिकी स्यादिष्टा भयानकयुतारभटी सरौद्रा ।। इति **कोहलः** ।
</details>

<pb n="106"/>

1रौद्रे भयानके चैव विज्ञेयारभटी बुधैः ।  
2बीभत्से करुणे चैव भारतीयसंप्रकीर्तिता2a ।। ७४ ।।1a  


3[न ह्येकरसजं काव्यं किंचिदस्ति प्रयोगतः ।  
भावो वापि रसो वापि प्रवृत्तिर्वृत्तिरेव वा ।। ७५ ।।  


सर्वेषां समवेतानां यस्य रूपं भवेद्बहु ।  
स मन्तव्यो रसः स्थायी शेषाः3a सञ्चारिणः स्मृताः ]।। ७६ ।।  


4वृत्यन्त एषोऽभिनयो मयोक्तो  
5aवागङ्गसत्त्वप्रभवो यथावत्5 ।  

<details><summary>Abh</summary>

अस्याध्यायस्याभिनयशेषभूततां स्यापयन्नध्यायार्थमुपसंहरति भाविनश्चार्थमासूत्रयति **वृत्त्यन्त एष** इति ।
वृत्तिरभिनयस्य दशरूपकात्मा विषयोऽपि **अन्त** इत्यभिनयस्य वृत्तयोऽन्तरमेकदेश आहार्य इति शरीरव्यतिरिक्तं
बाह्यमित्यर्थः । नटस्य हि सत्वात्मा वागभिनयो व्याहरणीय एव साक्षात्प्रयत्नकृतत्वात्। अत एव तुशब्देन ततो
व्यतिरेकमाहार्यमेव विशिनष्टि । नेपथ्यकृतं त्वाहार्यं वक्ष्यामीति भूयः कृतं विस्तार्येति शिवम् ।
</details>

<details><summary>Notes</summary>



[^1]: **भ**--भयानके च बीभत्से रौद्रे चारभटी भवेत्, **ट**--रौद्रे भयरसे चापि वृत्तिरारभटी स्मृता 

[^2]: **न**--भारती चापि विज्ञेया
करुणाद्भुतरूपयोः (**ज**--संश्रया) **भ**--भारती चापि विज्ञेया वीरहास्याद्भुताश्रया ट--सर्वेषु रसभावेषु भारती संप्रकीर्तिता ।
1a.N. **भ**--वीरं भयानकं रौद्रं बीभत्सञ्च समाश्रिता ।
वृत्तिरारभटी ज्ञेया भारती करुणाद्भुते ।।


[^3]: **च**--मातृकायां श्लोकद्वयं न विद्यते 3a.N सञ्चारिणो **मताः** 

[^4]: **भ** --त्रिधाविभक्तोऽभिनयो मयोक्तो **च**--प्रभवः सामासात्
5.a.N शरीरवाक्सन्धिकृतः समास्तन् 

[^5]: **भ**--नयप्रयोगं ।
</details>

<pb n="107"/>

आहार्यमेवाभिनयं प्रयोगे1  
वक्ष्यामि नेपथ्यकृते2aतु भूयः2 ।। 66 ।।  


इति भारतीये नाट्यशास्त्रे वृत्तिविकल्पनं
नामाध्यायो विंशः3*

<details><summary>Abh</summary>


**नृसिंहगु**प्तयतिनेत्थमत्र वृत्तिस्वरूपं प्रकटं व्यधायि ।  
यस्य त्रिनेत्रेण हृदन्तरात्मवृत्तिस्वरूपं प्रकटं व्यधायि ।।  


इति श्रीमहामाहेश्वराचार्याभिनवगुप्ताचार्यविरचितायां
भारतीयनाट्यवेदवृत्तावभिनवभारत्यां विंशो
वृत्त्यध्यायः समाप्तिमगमत्
</details>

<details><summary>Notes</summary>



[^1]: **न** --यथावत् 2a.N. कृतं यथावत् 

[^2]: **भ**--तथैव 

[^3]: जादिबान्तेषु द्वाविंशः, **भ**मातृकायामेकोनविंशः, **जट**
N एकविंशः 

[^2]: *N इति भारतीये नाट्यशास्त्रे वृत्तिविकल्पो नामाध्याय **एक**विंशतितमः ।
</details>
