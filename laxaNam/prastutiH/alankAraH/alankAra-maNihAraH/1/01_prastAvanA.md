+++
title = "01 प्रस्तावना"

+++

## प्रस्तावना

अथेदानीं किञ्चिदत्र प्रस्तूयते—सुप्रसिद्धं खल्व् एतत्
प्रेक्षावताम् अपेक्षावतां च सर्वेषां पुरुषाणाम्, यत्-
कर्णाट-जन-पद--सम्पद्-अधिष्ठान-भूत-मही-शूर-महाराजाधानीय-मध्य--
विद्योतमान-दिव्य-रत्न-सिंहासनाधिरूढ--
श्रीमन्-महाराज-श्रीकृष्ण-राज-सार्वभौम--वंश-देशिकेन्द्राः
श्रीकृष्ण-ब्रह्म-पर-तन्त्र--पर-काल-संयमीन्द्राः
परश्-शत-प्रबन्ध-निर्माण-धुरन्-धराः सर्व-तन्त्र-स्वतन्त्राः
अनन्य-जन-सामान्य-मान्यतमाऽनेक-कार्य-निर्वहण-विचक्षणाः
श्री-ब्रह्म-तन्त्र-पर-काल-महास्थानम् अभूषयन्न् इति।

ते किल महाभागाः अलञ्चक्रुर् अपि निखिलेतर-शास्त्रेष्व् इवालङ्कार-शास्त्रे केन-चन
महता प्रबन्धेन अलङ्कार-मणिहार-नामधेयेन भगवन्तं श्रीनिवासं परमं दैवतं देवतानाम् अपि।
अयं च प्रबन्धः प्रत्यलङ्कारम् आत्मीयैर् एव लक्ष्यमाणैः
केवल-भग-वद्-विभूति-विषयकैर् आरचितः परिहृतश् च तेन बहोः कालाद् आपतितो
महतोलङ्कारशास्त्रस्य उदाहरणगर्हणनिबन्धनो दोषः। इदानीं पुरातनेन महता
प्रबन्धेन लक्ष्यलक्षणसमन्वयविषयकसङ्कोचोपि शिथिलीभविष्यति पठितॄणां
पाठयितॄणां च॥

किं चास्मिन् प्रबन्धे प्राच्योदीच्याखिलालङ्कारिकसम्मतस्सिद्धान्तः
परस्परं मतभेदः तत्र साधुत्वासाधुत्वविवेकश्च स्फुटं निरूपितः प्रायः
सर्वेष्वप्यलङ्कारेषु। तेन च सशुकं विज्ञातुमखिलमप्यलङ्कारसर्वस्वम्,
अन्तरेणैव अवलोकनं प्राचीनस्य नवीनस्य वा
कस्याप्यपरस्यालङ्कारस्यानुबन्धस्य।

अस्मिंश्च पुस्तके प्रथमभागे उपमालङ्कारमारभ्य समासोक्तिपर्यन्ताः
पञ्चविंशतिरलङ्काराः सविचाराः सङ्ग्रथिताः, द्वितीयभागे चावशिष्टा
सङ्ग्रथ्यन्ते, इत्यावेदयति

मैसूरु

सज्जन विधेयः



31—3—1917

लक्ष्मीपुरं श्रीनिवासाचार्यः.





**विषयसूची**(मूलग्रन्थे नास्ति)
