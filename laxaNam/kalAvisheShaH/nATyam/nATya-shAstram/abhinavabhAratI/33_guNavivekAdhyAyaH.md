+++
title = "३३ गुणविवेकाध्यायः"

+++
<pb n="399"/>

**॥ श्रीः ॥**


**अथ त्रयस्त्रिंशोऽध्यायः ।**


गुणात् प्रवर्तते गानं दोषं चै (षाच्चै)व निरस्यते ।  
तस्माद् यत्नेन विज्ञेयौ गुणदोषौ समासतः ॥ १ ॥  

<details><summary>Abh</summary>


अथ त्रयस्त्रिंशोऽध्यायः ।


ज्ञानक्रियादिगुणवर्गविधानहेतु-  
र्दोषापवर्जनपटुः किल भक्तिभाजाम् ।  
आनन्दपूर्णपरशाङ्करसारसिन्धु-  
धारास्थितिर्विजयतां परमेश्वरोऽसौ ।  


एवं गान्धर्वस्वरूपं यदुपयोगित्वेन प्रदर्शितं तत् प्रकृतनाट्योपयोगिध्रुवागानमभिधाय तत्रैव द्वये परतत्त्वं
निरूपयितुमध्यायान्तरमारभ्यते ।


अथ **केचित्** मन्यन्ते । उपरञ्जनात्मनि गान एव सुतरां गुणग्रहणं दोषाववर्जनं चादृत्य उपरञ्जनप्राणं
हि गानम् । उपरञ्जनं न गुणदोषायत्तविवेकायत्तम् । अत एव तद्विवेकस्य गानं प्रति प्राधान्यं प्रयोजयितुं
पृथक्त्वं प्रत्यध्यायारम्भः । गान्धर्वे तु रञ्जना न तथा प्रधानमपि तु चञ्चत्प्रयोक्तुरदृष्टफलं तदिति ।


नैतत् । तथाहि । यथास्वरूपं विकलं प्रवृत्तो विधिः फलं प्रसूते । शारीरपौ(दा)रवस्वरस्वरूपसम्पत्तिरेव
च रक्तकण्ठस्वदितहस्तत्वादिना विना कथं लयादितत्त्वज्ञानम् । याऽत्र विकृता कालसम्पत्तिरतत्त्वज्ञानस्य च
का सङ्गतिरदृष्टफलसङ्गत्या । उक्तं हि ।

वीणावादनतत्त्वज्ञः श्रुतिस्मृति(जाति)विशारदः ।  

(**या. स्मृ**. ३. १. ११५)
इति । **तालज्ञ** इति च । तस्माद् गान्धर्वे सुतरां गुणदोषविवेका (कोऽ)र्थवान् । स्वरस्य हि
तावदपरुषमघुररञ्जनात्मकमेव लघुः(घु) तालस्यापि गानं प्राणस्तदुभयमपि गुणायत्तं तदायत्ता वाऽदृष्टसिद्धिः ।
**विशाखिलाचार्यः** साम्यादिह सिद्धिः परत्रेति वदन् प्रादीदृशन् (त्)। अथ ब्रूयात् तालादिस्वरूपाविशेषे गान्धर्वाद्
गानस्य को भेदः । यद्यनेकलक्षणं तन्त्रतोऽभिपद्यते स्वरूपमिव च तथा च गानाभिमतं गान्धर्वं स्वरूपेणेति
</details>

<pb n="400"/>

<details><summary>Abh</summary>

ततो निगदस्य हि व्यापकं ततो भिन्नलक्षणत्वम् । अन्यथा भेदापातापत्तेस्तु च(तन्) नोपलभ्यतेऽधुनेति
व्यापकतानुपलब्धिः । तथाऽसिद्धो हेतुः । **स्वरतालात्मकं गान्धर्वमि**ति (**भ. ना**. २८.११)गेयाधिकारारम्भ
एव **मुनिना** सङ्गीतगानस्य न(च) तत्स्वररूपादिकं लक्षणनुक्तम् । इदानीं तत्रोच्यते । इहायं गान्धर्वशब्दो
लोके शास्त्रे च द्विविधो नाटकशब्दवत् । सामान्यविशेषेणास्य प्रयोगदर्शनात् । **गान्धर्विक** इति ।

गान्धर्वमेतत् कथितं मया वः पूर्वं यदुक्तं प्रपितामहेन ।  

(**भ. ना**. ३३. २३)
इत्य**ध्यायान्ते** नाट्योत्पत्तौ सामान्येन **गीति**रित्युक्ते गान्धर्वं गानमपि । अत्र विशेषे तु गान्धर्वः । अत्रेत्यादौ
गान्धर्ववेद इति च । तत्राद्ये पक्षे सिद्धसाधनपरमे त्वसिद्धो हेतुः । न ह्येतावदेव गान्धर्वस्य लक्षणं
बालगोपालसारमादि (रस) बाला (बलाका) दिगीतेऽपि गान्धर्वापत्तेः । तथा च तत एवादृष्टलाभेऽयं न
वैय्यर्थ्यप्रसङ्गो यदा(द)यमग्नेर्दयन्तः(हतः) फलाद् व्यतिरेकाच्चेति ।


नन्वेवं गान्धर्वस्य किं लक्षणमुक्त**मध्यायचतुष्टयेषु मुनिना** । तथाप्यनुसन्धानवन्ध्यो महाभो (भा)गं
बोधयितुमनुसन्धीयते । स्वरतालपदविशेषात्मकं प्रवृत्तिनिवृत्तिप्रधानदृष्टादृष्टफलसामवेदप्रभवमनादिकाल-
निवृत्तमन्योन्योपरञ्जनगुणताविहीनं गान्धर्वमिति स्वरूपफलात् कालाद् धर्माच्च भिद्यमाना(नम)वश्यं
गानवैलक्षण्यं भेदैकसम्पादनम् । तदुभयानुग्रहयोगाच्च वाद्यानाम् । गाने तु काकल्यन्तरश्रुतिपरिभ्रमणाद्
विचित्रश्रुतिग्रहणम् । स्वराणां मालवकै शिके चतुश्र्श्रु/?/तिकाङ्गस्य दर्शनात् कियद्वा
रागभाषाविभाषादेशीमार्गादिगतानां स्वराणां श्रुतिवैचित्र्यं ब्रूमः । उक्तमपि च प्रतीतमनुचित्रा(त्री)यते ।
प्रतीतानामप्यलक्षणज्ञानां बालविज्ञानवद् वेद्यम् । परतन्त्रतपा(त)याऽविषयो दिग्दर्शनात् । तस्मादपि तथेति ।
किं चान्तरालनियमोऽन्तःप्रमाणस्थानस्वरकालांशवधान्न(शाद)सारतया गान्धर्वेऽवश्यसंवेद्यः । न त्वेवं गाने ।
लोपोऽपि नियतगान्धर्वे दर्शितो ग्रामद्वयभेदेन च जात्यंशभेदेन दर्शितः । गाने तु रक्त्यनुसारेण
प्रवेन्ते(वृत्ते)रसावनियतः । तथापि गान्धर्वे यस्मादनादित्वमेव समर्थितं तस्यापि मध्यमस्य भिन्नषङ्जकालिन्यां
लोपो दृश्यचतुस्स्वरपञ्चगन्धर्वानभ्युपगममपि । अन्तरमार्गो(र्गे)ऽपि विधायिवर्ग(गा)गान्धर्ववेदगीता ये
शोभानुरोध एव तत्र करणम् । नटकैशिकलो(ला)टन(ना)गरादावृषभगान्धारयोर्भूयसाऽनवलोकनात्
सप्तचत्वारिंशदधिकजात्यंशकोचितसङ्गीतवशविचित्रीभवदेकैकस्वरस्वरूपयोगात् त्रिस्वरोनमध्यगतं स्वराणां
गान(मा्)-गान्धर्वे गाने शुद्धभिन्नगौडराग(वेसर)साधारणभाषाविभाषान्तरभाषारूपगीत्यष्टकोचितललित-<pb n="401"/>
</details>

<details><summary>Abh</summary>

गीतनादि(द)स्वरस्वरूपलाभे प्रत्येकदर्श(श)पूर्णषट्पञ्चचतुःस्वरभेदयोगाद् द्वात्रिंशता सह त्रिंशतेः
स्वराणामुक्तसङ्गतिवैचित्र्यात् स्वराणां येऽङ्कनाद्यष्टचत्वारिंशत्तानि तावत् प्राधान्येऽन्यस्व(र)संरवभट्टगान्धर्वे
च मूर्छनाश्चतुर्दश तानाश्चतुरशीतिरिति । यदैवं स्वरस्वरूपसम्पत्तिं गाने तु द्विस्वरात् प्रभृति पूर्णस्वरपर्यन्तं
द्विधा षोढा चतुर्विंशतिधा तथा विंशसप्तशतधा चत्वारिंशत्पञ्चसहस्रधेति कथितनीत्या यः कूटनभेदस्तत्कृतं
स्वरवैचित्र्यं वर्णावृषीणा(त्तीना)मेव च ह्येतत् । बिन्दुप्रभृतीनामलङ्काराणां प्रयोगो न तद्विपरीतानां
मन्द्रतारप्रसन्नादीनाम् । एतेन गान्धर्वे स्वरः प्रधानं तदाधारत्वेन गुणभूतं पदमिति यत् तद्विपरीतं गान्धर्वेऽर्थ-
संवेदयोगेन पदस्य प्राधान्यात् तदुपरञ्जनाच्च गुणभावात् स्वरस्यैतदपि ह्याकर्णितं भवति । वैणस्वराणां च
धातुप्रयोगनियमानपेक्षो रक्त्यतिशयप्रवाहाय न प्रयोगभेदोचित एव प्रयोगो वैणवानामप्ययमेव पन्थाः । एतेन
गान्धर्वे देवताविशेषपरिभाषानुसारिणि विनियोगो यथेच्छं वा । गाने तु रसभावनियमौचित्यविशेषो दर्शित
एवेति स्वरगते तावद्विशेषः । तालोऽपि गान्धर्वे नियतत्वेन संख्यापरिमाणं भ(र)ञ्जनं परिच्छेदोपायं
यतिस्वरैर्वृत्तिमेव मेलनमातोद्ययोगमङ्गाङ्गिभावव्यावरुध्यमानः साम्यमात्रफलमिति न शक्यं वक्तुम् । तथा हि ।
चञ्चत्पुटादिष्टनियता चतुरादिका कला संख्यापरिमाणाय चित्रादिभेदे मात्रालयादिभञ्जनमपि । एककलाऽपि
त्रयस्थित्या चतुष्कलान्तत्वेऽपि । एकरसलघुप्रस्तारयोगोऽपि प्लुतलघुभेद्यप्येकरसगुरुपर्यन्तमेव । परिच्छेदोऽपि
वा योऽपि कालायातरूपो नियतो नियतक्रमश्चायतेरपि मध्ये स्रोतोगता यती(तिरि)त्यादावदृष्टोपयोगप्रधानत्वे ।
परिवृत्तिरपि विशाला सङ्गता चेत्यादावुपवर्तनभेदे च नियतैव । गेयात्मना मेयेन च गान्धर्वतालस्य मेलना ।
पाणित्रयवैचित्र्येणातोद्यधाटो(द्याधारो)ऽ**प्यभाण्डमेकं गात्र**(**न**)**स्येति**(**भ.ना**.३२.४१५)**चतुर्थे
सन्निपात**(**भ.ना**.३२.४१५)इत्यादौ विचित्र एवाङ्गानां योगोऽपि । वर्धमानासारिताया
वर्धमस्त(मान)बद्धगीतपाणिकादौ नियत एव तु तस्य भेदमुपनिवहनं वस्त्विदं वास्वे(स्ये)दं शीर्षकमिति
वैचित्र्यविधिरेव प्रभवति । यतो गाने प्रनरुत्तमादिभेदभिन्नप्रकृतित्रयमतयथोचितमसृणमन्थरोद्धता-
दिभेदभिन्नसङ्गीतप्राणवलन एवोपाङ्गपरिस्यन्दितपरिक्रमणाद्यनुसारेण साम्यसम्पादनफलयोगे कलासंख्यादिभेदेन
प्लुतगुरुलघुभावभञ्जनद्रुतबिन्दु पर्यन्तभङ्गसम्भवान्न कलापर्यन्तकमप्राधान्यम् । न
यतेराकस्मिकत्वेनादृष्टमात्रफलता । नापि परिवर्तितपाणिरुभयभाण्डग्रहणान् न वाङ्गाङ्गिभावेन वितनितं
तालमकारारम्भकण(क)मनुरुध्यत इति सोऽपि विलक्षण एव । पदमपि विनियुक्तादिभेदत्रयस्य
कुलकादिभेदत्रयगुणनया नवधा भवेद् देवस्तुतौ प्रधानम् । गान्धर्वे तत्रैवार्थानुसारमनवेक्ष्यैव
जात्यन्तरविरचितवर्णाङ्गाधारभासं तालप्रमितस्वरप्रधानतया गुणत्वेन प्रतिपाद्यते । गाने पुनश्छेद्यकामे मूल
</details>

<pb n="402"/>

<details><summary>Abh</summary>

एवासम्भवे रसभावोचितवृत्तजातिनिबद्धम् । यत्तु काव्ये तन्नोक्तमित्युक्ते रसपूरणोपयोगात् प्राधान्यमुपस्तुवन्
तत एव चित्तवृत्त्युचितजात्यङ्गकविशेषग्रामरागाङ्गभाषाङ्गगीतिमुपरञ्जकतया समाश्रयात् क्वचित् सुरोचितम् ।
भिण्डिका द्विपदीगानादौ स्वरालङ्कारशोभा इत्येव यत् क्वचिद् वीररौद्रोचित--
परिक्रमणादिसरणादुत्तालीकृततालविभ्रमं सम्पादयत् क्वापि च विप्रलम्भशृङ्गारोचितबन्धत्वविचित्रादिगान इव
नाट्यायितावकाशमादधानं स्वं वाच्यं प्रोन्मार्जयदवभातीति स्वरतालस्थानेषु यथोचितकारिषु
नयस्वामिभावमालम्बमानभागमास्त इति । एवं तावत् स्वरपदतालात्मकस्वरूपवैचित्र्यवैलक्षण्यम् । अनेन च
फलवैलक्षण्यमपि व्याख्यातम् । गान्धर्वस्य प्रयोक्तरि प्राधान्येन दृष्टफलत्वाद् । गानस्य तु पात्रवर्गे साम्यसम्पत्तिः
सामाजिकजने चोपरञ्जनपूर्वकं प्राग् **रसाध्यायो**(**भ.ना**.६) दितसाधारणसन्धिधृत्यात्मकरस--
भाववृत्तानुस्यूतिहेतुसूचितसादृश्ययोगश्चेति दृष्टं मुख्यं फलं प्राङ्मुखभोजनवत्त्वदृष्टमप्यस्तु ।


ननु त(य)दुद्दिश्य प्रवृत्तिः सोऽयं कार्यभेदः कारणभेदोऽपि गान्धर्ववेदवत् स्वयमनादिर्वा
सामवेदप्रभवत्वेऽपि वा तदर्थादितया तस्येदम्प्रथमतयोत्पत्त्यनुपलब्धेरनाद्ये च गान्धर्वप्रभवस्तु नादोत्पत्तौ तदुपयोगि
कल्पितमिति । गान्धर्वं वा नाट्योपकरणभूतमेव सत्फलसम्पत्तये । गानं तु नाट्यसामग्रीमध्यनिमज्जितनिजस्वरं
सफलायेति स्वरूपभेदोऽपि । एवं परोक्तो हेतुरसिद्धीकृत इति यदेव केवलं यदसत्पक्षे वैलक्षण्येऽपि
साधकप्रमाणज्ञानमाख्यातमेव । यद्यत् स्वरूपेण कार्येण धर्मेण च भिद्यते तत्तु तेन विलक्षणं भावो भावान्तरादिव ।
भिद्यते च स्वरूपादिना गानम् । गान्धर्वाद् वैलक्षण्यस्य हि तन्मात्रनिमित्तत्वं व्यापारान्तरमिति
व्यापकानुपलब्ध्यापि पक्षादपि वैलक्षण्याद् व्यावृत्तो हेतुः पक्षेण वैलक्षण्येन व्यापृत इति । तत्र च
गान्धर्ववेदोदितविधिप्रबन्धप्रधानत्वादिदं गान्धर्वम् । गीतिसारत्वाच्चेदं गानमिति । अत एव **कठकाठक**वद्
गान्धर्ववित्त्वाद् गन्धर्वव्यपदे**शमेके** मन्यन्ते । गन्धर्वाणामिदमिति तु सामान्यशब्दोऽप्ययं भवेदेव । उक्तं हि
प्राक् ।

नारदाद्याश्च गन्धर्वा गानयोगे नियोजिताः । (भ.ना.१.५१)  

इति । तथा गानशब्देऽपि गीतिः । तत्राश्रयेणास्ति सामान्यवचनता । **अभाण्डमेको**(**कं**)**गानस्ये**त्यादौ (**भ.ना**
३२.४१५)पूर्वरङ्गे गान्धर्वमेव प्रधानम् । न त्वस्य तर्हि तदङ्गत्वे कथमेकान्ततः स्वप्राधान्ये सम्भवमात्रेण तु
गानस्यापि तत् । न हि नाट्याद्बहिर्लयभङ्गा(ङ्ग्या) पि ध्रुवागानं गीयमानमुखपादमुत्पादयति । श्रोत्रपुटे चेयं
वपुर्निजं वा ज(जा)गदतीति सोऽयमत्र लालित इव गुरुसङ्घसेवावैकल्यादनुसन्धिवर्जस्तथापि न स्मर्यते
सुकु(मा)रसतिरे(मे)व हि प्रति प्राय इदं प्रव(प्रा)वृतत् । न पूर्वरङ्गो नामान्यः कश्चित् । अपि तु गीतकान्येवेति
</details>

<pb n="403"/>

<details><summary>Abh</summary>

दर्शितं **पञ्चमे** । **पादभागाः कलाश्चैवे**त्यादिना (**भ.ना**.५.६) । तदेवं सामान्यशब्दत्वेऽपि द्वयोस्तत्रान्तः-
पातिपरीक्षकहृदयानुसारेण विशेषशब्दत्वं यत्तन्नायुक्तम् । यत्तु **भट्टतोतेन** तद्भेदसिद्धये **क्रियाभागे तु कालस्ताल
इति** निरूपितं तत् क्रियातोऽनन्यो वा कालो वा भावप्रबन्धः । एवं सा ताल इत्यादि पदान्तरमानयत् तत्तथा
प्रकृतोपयोगीति **काव्यकौतुकादेव** ज्ञेयमिति च नास्माभिस्तत्परिवर्तनप्रयासः कृतः । इयतैव सिद्धो
गान्धर्वगानयोर्भेदः ।


नन्वेवं स्वरतालादिरूपत्वे द्वयोरपि समाने किमिति विवेको ध्रुवागानोपयोगित्वेन दर्शितः । तत्र
**केचिदाहुः** । सत्यं मधुरकण्ठत्वजितहस्ततालगुणोपादानमपि स्वरत्वादिदोषपरिवर्जनं च समानमुभयत्र । किं
तु प्रत्यग्रवयस्त्वादिवद् गात्र(तृ)प्रभृतेर्गुणत्वेनोच्यते । तद्गानोपयोगी नाट्यस्य सुन्दरवपुःप्राणत्वात् । न तु
गान्धर्वे । तत् पुनरेतदुच्यमानं गेयहेतोरवमर्शस्तस्माल्लब्धेति वचनं स्मारयति । गातरि प्रत्यग्रवयस्त्वं
गायिकास्वरूपादियोग इत्येतावदेव ह्यतोऽधिकात् स्यात् । न च तावताऽपि भेदः कश्चित् प्रत्यग्रवयस्त्वेन
स्वरसम्पादनोचितबलयोगोऽप्युपलक्ष्यते । यत्राकृतिस्तत्र गुणाः । प्रसिद्धा च रूपादियोगेन प्रकृतकलाव-
लक्षण्यस्यापि पादसिद्धता लक्ष्यते । **नावं**(**वाचं**) **विसृजेदि**त्यत्र **नक्षत्रदर्श**(**ने**)**नैव** कालविशेषः ।
गानगान्धर्वोभयविशेषभावप्रतिपादनायैव च पृथगध्यायारम्भः । अन्यथैकता शेषतैव शक्यत इति ।


कथं तर्हि **गुणात् प्रवर्तते गानमि**ति । प्रकृतोपयोगादेवमभिधानम् । सामान्यशब्दत्वाद्वा । उक्तं
चैतत् । **कलापातनतत्त्वज्ञ**(**भ.ना**.३३.२) इति । **चित्रादिवाद्यकुशल**(**लौ**)(**भ.ना**.)३३.८) इति च ।
गान्धर्व एवाञ्जस्येन सङ्गच्छत इति सिद्धः पृथगध्यायारम्भोऽपि ।


**गुणात् प्रवर्तत** इति । प्रकृष्टतयोत्कृष्टतया वर्तन इत्यर्थः । दोषोपहतयोश्चित्तनिश्चयेनास्य विक्षिप्तिः ।
नत्वेकाग्रं करोति । न रञ्जयतीति यावत् । अनेनैवेदमाह । यद्यपि गुणाभावो दोष एव तथापि
भाविकपिम(प)लापस्थितादिदोषाणामभावे च गाता तावत् क्षिपति न तूत्कृष्टदोषयोगे तु तद्गानमेव न
किञ्चित् । गर्दभाभाषितं हि तत् । गुणायोगे तूत्कृष्टस्तद्भवति विक्षोदीति **नाट्याचार्य**स्य गुणवत आदान(तुं)
दोषवतश्च त्यक्तुमिति ॥ १ ॥
</details>

<pb n="404"/>

गाता प्रत्यग्रवयाः 1स्निग्धो मधुरस्वरोपचितकण्ठः ।  
लयतालकलापा2तप्रमाणयोगेषु तत्त्वज्ञः ॥ २ ॥  


रूपगुण3कान्तियुक्ता माधुर्योपेतसत्वसम्पन्नाः ।  
पेशलमधुरस्निग्धानुनादिसमरक्त4 गुरु(शुभ)कण्ठाः ॥ ३ ॥  


5सुविहितगमकविधायिन्योऽक्षोभ्यो(भ्यास्)ताललयकुशलाः ।  
आतोद्यार्पितकरणा विज्ञेया गायिकाः श्यामाः ॥ ४ ॥  


प्रायेण तु स्वभावात् स्त्रीणां गानं नृणां च पाठ्यविधिः ।  
स्त्रीणां स्वभावमधुरः कण्ठो नॄणां बलित्वं च ॥ ५ ॥  

<details><summary>Abh</summary>


तत्र शारीरस्वरपूर्वि(र्व)कत्वाद्वै गुणानां वंश्यानां च क्रमेण गातॄणां विपञ्चीवादको(क)वंशवादकानां
च गुणांस्तावदाह । **गाता प्रत्यग्रवया** इत्यादिना । **स्निग्ध** इत्यपरुषस्वरः । उपचारान् **मधुर**शब्देन माधुर्यम् ।
(तेन युक्तः स्वर)स्त्रे(स्ते)**नोपचितः** पूर्णः **कण्ठ**(**ण्ठो**)ऽस्येति नादोऽत्र कण्ठः । तेनानुद्वेजको विश्रान्तिदश्च
यस्य स्वरः । **लयो** द्रुतादि(:) । (**ता**)लश्चञ्चत्पुटादि(:) । **कला** आवापादिः । **पाता**लः (**तः**)शम्यादिः । **प्रमाणं**
चित्रादिमार्गः । **योगो** योजना समपाण्यादिः । एकत्वं विवक्षितमि**त्येके** ॥ २ ॥


एवं तन्मध्य(ध्येऽ)सौ केवलं यत्र(त्रा)धारप्राया **माधुर्योपेते**ति । अत्र चेष्टानुल्बणता **माधुर्यं** ते**नोपेतं**
**सत्वमि**ति बलम् । **पेशलो** विकारशून्य(:) । **मधुरो**ल्वणवर्णविभाषि(षी) । **स्निग्ध**(:)नेत्रतल्लकम् ।
**अनुनादो**(**दी**)**वि**च्छेदाभावयुक्तः । **समः** परस्परं कीर्णं(र्णो) मिलितः । **रक्तः** कोमलोऽभिरामः । **शुभो**
गीयमानपदश्रावककर्ण(ण्ठः) । (**रू**)**पाणि** यासामिति तावत् ॥ ३ ॥


शक्तिः **सुविहितः** शक्ता च व्यतिरिक्ता चेति न्यायेन ज्ञानापरपर्यायमन्तर्मार्गतया विदधत इति व्युत्पन्नत्वं
गीतवाद्ययो**र्लयः** शेषाणाम् । तच्चातोद्यविषये करणस्य श्रोतृमनोऽर्पणाद्भवतीत्यभ्यास उक्तः । **श्मामा** इति
तरुण्यः । तद्वर्णा एव च क्लेशसहत्वात् ॥ ४ ॥


गायिकानां बहुत्वे हेतुं दर्शयति । **प्रायेण त**(**तु**)**स्य**(**स्व**)**भावात् स्त्रीणां गानं नृणां** च संविधि-
रिति । उपमागर्भमेतत् । **प्रायेणे**ति लयं व्याचष्टे ॥ ५ ॥
</details>

<details><summary>Notes</summary>



[^1]: स्निग्धस्वरमधुरमांसलोपचित । 

[^2]: **य**. काल । **भ**. मान । **त**. गान 

[^3]: **भ**.वर्णसंस्थानधैर्यमाधुर्यसम्पन्न ।


[^4]: **य**. शुभ 

[^5]: **भ**. अवहितशरीरमनसा सुनिविष्टा मधुररसिकसंचारः
</details>

<pb n="405"/>

यत्र स्त्रीणां पाठ्यात्(ठ्यं)गुणैर्नराणां च गानमधुरत्वम् ।  
ज्ञेयोऽलङ्कारोऽसौ न हि स्वभावो ह्ययं तेषाम् ॥ ६ ॥  


1सुनिविष्टपाणिलययतियोगज्ञौ सुमधुरलघुहस्तौ ।  
गातृगुणैश्चोपेताववहितमनसौ सुसङ्गीतौ ॥ ७ ॥  


स्फुटरचितचित्रकरणौ गीतश्रवणाचलौ प्रवीणौ 2च ।  
चित्रादिवाद्यकुशलौ 3वीणाभ्यां वादकौ भवतः ॥ ८ ॥  


बलवानवहितबुद्धिर्गीतलयज्ञस्तथा सुसङ्गीतः ।  
श्रावकमधुरस्निग्धो 4दृढपाणिर्वंशवादको ज्ञेयः5 ॥ ९ ॥  


अविचलितमविच्छिन्नं वर्णालङ्कारबोधकं मधुरम् ।  
स्निग्धं दोषविहीनं वेणोरेवं स्मृतं वाद्यम् ॥ १० ।।  

<details><summary>Abh</summary>


**यत्**(**त्र**)**स्त्रीणां पाठ्यमि**ति। **यत्र** बा(ब)लित्वे सति **स्त्रीणां** गुणपाठ्यात् गुणान् जनरञ्जनमधुरकण्ठत्वे
च सति नृणां **गान**विषये **मधुरत्वं** सर्वेषामिति स्त्रीणां पुंसा **चालङ्कारः** कादाचित्कत्वान्नादरणीयः । एवमत्र
प्रलघुरलक्ष्यमाणाचारः ।। ६ ।।


**गात्र**(**तृ**)**गुणैरि**ति । **प्रत्यग्रवया** इत्यादिभिः । स्वराङ्गगीतिगीत्तं याभ्यामिति ।। ७ ।।


मेलति(नि)काकुशलेनाहेतुरवसानः । **स्फुट**मानमगृहीतमूहापोहाभ्याम् । स्वयं न विकृतम् । तत एव
च **चित्रम्** । करणपादिकया ययोरित्यागमानुसारेऽपि वैचित्र्ये(र)से यतनीयमित्युक्तं भवति । यदि वा
वैणिकवैपञ्चिकयोस्तुल्यकालवादने परस्परमनुसारिणां वैलक्षण्यं चेत्यनेन दर्शितम् । गीतश्रवणाः फला इत्यभ्यासः
प्रकृष्टवीणाविपञ्चीययोश्चित्रादौ मार्गद्वये । यद्वा.....मुक्तं तत्र **कुशलेन** । **आदिग्रहणाद्** वैपञ्चिको वैणिकश्च
।। ८ ।।


**वंशवाद**(**क**) । इत्युद्देशत्वात् तस्य गुणानाह । **बलवानि**ति । जितप्राणम्(णः) । **दृढपाणिरिति** ।
स्वरस्थानादचलाङ्गुलिः ।। ९ ।।
</details>

<details><summary>Notes</summary>



[^1]: **भ**. सुनिवष्टपाणिलटाविशारदोपमितलघुहस्ताः । सुनिविष्ट.......दोमधुरगीतलघुहस्तः 

[^2]: **भ**. जितश्रमौ
रक्तकण्ठवीणौ । 

[^3]: **भ**. वीणायां 

[^4]: **भ**. दृढानिलो 

[^5]: **भ**. वादी स्यात्
</details>

<pb n="406"/>

ज्ञानविज्ञानकरणवचनप्रयोगसिद्धिनिष्पादनानि षडाचार्यगुणा इति । तत्र ज्ञानं
शास्त्रावबोधः । य(त)था च क्रियासम्पादनं विज्ञानम् । कण्ठहस्तगौण्यं करणम् । जितग्रन्थता
वचनम् । देशादिसम्पदाराधनं प्रयोगसिद्धिः । शिष्यस्वभावमविशेष्योपात्तय
उपदेशाच्छिष्यनिष्पादनमिति ।। ११ ।।


श्रावको(णो)ऽथ घनः स्निग्धो मधुरो ह्यवधानवान् ।  
त्रिस्थानशोभीत्येवं तु षट् कण्ठस्य गुणा मताः ।। १२ ।।  


1उदात्तं श्रूयते यस्मात्तस्माच्छ्रावक(ण)उच्यते ।  
श्रावकः(णः)सुस्वरो यस्मादच्छिन्नः स घनो मतः2 ।। १३ ।।  


अरूक्षध्वनिसंयुक्तः स्निग्धस्तज्ज्ञैः प्रकीर्तितः ।  
मनःप्रल्हादनकरः स वै मधुर उच्यते ।। १४ ।।  


स्वरेऽधिके च हीने च ह्यविरक्तो वि(ऽव)धानवान् ।  
शिरः कण्ठेष्वभिहितं(हतस्)त्रिस्थानमधुरस्वरः ।  
त्रिस्थानशोभीत्येवं तु स हि तज्ज्ञैरुदाहृतः ।। १५ ।।  

<details><summary>Abh</summary>


अत्र फलमाह । **अविचलितमि**ति ।। १० ।।


स्वस्थानाद् दोषाणां गात्रकुशलं **विज्ञानम्** । तदुपयोगिनो वागादेः करणवर्गस्य गुणवन्तः(त्ता)
करणयुक्ताः (क्ता)**करणते**त्यर्थः । **जितग्रन्थते**ति धारकत्वम् । वचनं धारयन् हि परस्मै ब्रूयात् स(न)
विस्मर्ता । **देशादिसम्पदाराधनं प्रयोगसिद्धिः** । **शिष्य**बुद्धिमनुसृत्यादेष्ट्टत्वं यद्वैचित्र्यं **तच्छिष्यनिष्पादनम्** ।
अथ गीते स्वराणां प्राधान्यमिति दर्शयितुमेतावन्तो गुणा अवश्याह(द)रणीया इति ।। ११ ।।


तात्पर्येण **कण्ठस्य** नादस्य गुणानाह । **श्रावण** इत्यादि ।। १२ ।।


एतत् क्रमेण लक्षयति । त्रिस्थानत्वं **केचिदा**क्षिप्य प्रतिसमादधति । वायुर्नाभेरूर्ध्वमभिहत्योरसि
वृत्तः शिरस्यभिहतो मुखेन वृत्तः सञ्छन्नमागच्छन्नयमुरस्यं नाडिकाक्षेपं तथापि तत्रैवायं शब्द इति
प्रतिभास्यो यत्नवशादिति तथात्वमिति समाधिः । **अस्माभि**स्तु यदत्र वक्तव्यं तदुक्तमेव **काक्वध्यायादा**
</details>

<details><summary>Notes</summary>



[^1]: **भ**. दूरात्तु 

[^2]: **भ**. यस्तु न विहिप्तो घनः स्मृतः
</details>

<pb n="407"/>

कपिलो ह्य(ऽव्य)वस्थितश्चैव तथा सन्दष्ट एव च ।  
काकी च तुम्बकी च (चैव)पञ्च दोषा भवन्ति हि ।। १६ ।।  


वैस्वर्यं च भवेद्यत्र तथा स्य(स्या)द् घर्घरायितम् ।  
कपिलः स तु विज्ञेयः श्लेष्मकण्ठस्तथैव च ।। १७ ।।  


ऊनताऽधिकता चापि स्वराणां यत्र दृश्यते ।  
रूक्षदोषहतश्चैव ज्ञेयः स त्वव्यवस्थितः ।। १८ ।।  


दण्ड(न्त)प्रयोगात् सन्दष्टस्त्वाचार्यैः परिकीर्तितः ।  
यो न विस्तरति स्थाने स्वरमुच्चारणागतम् ।  
तथा रूक्षस्वरश्चैव स काकीत्यभिसंज्ञितः ।। १९ ।।  


नासाग्रग्रस्तशब्दस्तु तुम्बु(म्ब)की सोऽभिधीयते ।। २० ।।  

अन्ये तु ।

समप्रहरणे चैव जविनौ विशदौ तथा ।  
जितश्रमौ विकृष्टौ च मधुरौ स्वेदवर्जितौ ।  
तथा बृहन्नखौ चैव ज्ञेयौ हस्तस्य वै गुणाः ।। २१ ।। इति ।  

<details><summary>Abh</summary>

(भ.ना.१७) वित्यलम् ।। १३-१५ ।।


अथ दोषं तद्देशलक्षणाभ्यामाह । **कपिल** इत्यादिना ।। १६ ।।


कम्पनं कपिस्तं लाल्य(लयतीति).......ज्यतालं **ग**(**घ**)**र्घरायितः** स्थानाच् च्युतिः **श्लेष्म**णाऽपि
स्थानस्यालाभस्ततो **वैस्वर्यम्** ।। १७ ।।


अव्यवस्थानाद**व्यवस्थितो** नादः ।। १८ ।।


**दन्त**यन्त्रसन्दंशात् **सन्दष्टः** । काकोदुम्बरिकाम(मु)क्तं किन्तु स्व(र)तन्तुवीणाशब्देन च सादृश्यं
यस्यास्ति शब्दस्य स **काकी तुम्बकी** च ।। १९-२० ।।
</details>

<pb n="408"/>

एते गुणाश्च दोषाश्च तत्त्वतः 1कथितो(ता) मया ।  
अत ऊर्ध्वं प्रवक्ष्यामि ह्यवनद्धविधिं पुनः ।। २२ ।।  


गान्धर्वमेतत् कथितं मया तत् (वः)  
पूर्वं यदुक्तं प्रपितामहेन2 ।  
कुर्याद् य एवं तु नरः प्रयोगे  
सम्मानमग्यं लभते स लोके3 ।। २३ ।।*  

इति ।

इति गुणदोषविचारो नाम त्रयस्त्रिंशः ।। ३३ ।।  

<details><summary>Abh</summary>


समप्रहरणादिसव्यसाचिवद् द्वावपि प्रयोगसमौ स्वदेहिनस्तन्त्री विसारणयति ।। २१ ।।


अध्यायार्थस्योपसंहारमन्यस्यासूत्रणं करोति । **एते गुणाश्चे**ति । एतदर्थं गानसिध्द्यर्थं **गान्धर्व**युक्तमिति
समासं **केचिदा**हुः । **अन्ये तु गान्धर्वमि**ति सामान्यशब्दो लोक इह चामुत्र चेति शिवम् ।। २२-२३ ।।


इति माहेश्वराभिनवगुप्ताचार्यविरचितायां नाट्यवेदवृत्तावभिनवभारत्यां  
गुणविवेकाध्यायस् त्रयस्त्रिंशः ।। ३३ ।।  
</details>

<details><summary>Notes</summary>



[^1]: **भ**. कण्ठजा गदिता । 

[^2]: **भ**. इह नारदेन । 

[^3]: **भ**. कुशलेषु गच्छेत् ।
*PP. 328-329 (G.O.S.) and pp. 393 - 402 (G.O.S) is a very very difficult track, where (N)
seems to go completely astray. The comparision is given in Appendix -II
</details>
