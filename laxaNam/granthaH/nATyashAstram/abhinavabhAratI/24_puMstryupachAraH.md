+++
title = "२४ पुंस्त्र्युपचारः"

+++
<pb n="248"/>

**श्रीः**


**नाट्यशास्त्रम्**


चतुर्विंशोऽध्यायः


(पुंस्त्र्युपचारः)


1समासतस्तु प्रकृतिस्त्रिविधा परिकीर्तिता ।  
2पुरुषाणामथ स्त्रीणामुत्तमाधममध्यमा ।।  

<details><summary>Abh</summary>


अभिनवभारती चतुर्विंशोऽध्यायः


त्रिधा विकल्पनं यस्यां पुमान् यत्रोपचर्यते ।  
तां वन्दे प्रकृतिं शम्भोः शक्तित्रयविजृम्भणात् ।।  


इह कामोपचारः पूर्वं दर्शितः कामश्च स्त्रीपुरुषहेतुक इत्युक्तम् । स्त्रीणां च पुंसां च यद्यपि विचित्राः
स्वभावास्तथापि ते प्रतिपदमशक्यकलना इति प्रकृतित्रयेण ते सर्वे शक्यसंग्रहा इति प्रकृतित्रयं वक्तव्यम् । तथा
चाह **समासत** इति कामोपचारश्च श्रृङ्गारपर्यवसायी नायकविशेष एवेति नायकभेदा वक्तव्याः । तस्य च
नायकस्यान्तःपुरो बहिर्वा किन्नामधेयः कियान्वा परिवार इति सर्वं कविना ज्ञातव्यं नटेन च । तदेवं
प्रकृतिनायकपरिवारभेदानभिधाय कोऽयमध्यायोऽस्याभिचारमारभ्यते प्रकृत्यादिभेदोपचारो हि
</details>

<details><summary>Notes</summary>

*अस्याध्यायस्य पाठक्रमो बहुधा भिद्यते जाद्यादर्शेषु चतुस्त्रिंशतितम इत्यवनद्धभूमिकाध्याययोर्मध्येऽयं पठ्यते **चनमयभा**दिषु
चतुर्विश एव बहुपाठभेदोऽप्ययं निर्वचनवाक्यसाम्येन द्विधाऽत्र दीयते प्रथमं वृत्तिकारपाठानुसारी **यनमभादर्शपाठः**,
अनन्तरमनुबन्धरूपेण **चफ**-- पाठस्तु निवेश्यते पाठान्तरप्रदर्शनसौलभ्यात् काश्यां मुद्रितकोशः पूर्वं पाठं, काव्यमालायां
मिद्रितस्तु द्वितीयं क्रममनुवर्तते । N पञ्चविंशोऽध्यायः । चतुर्विशोऽध्यायस्तु ३३तमेऽध्याये (N) मातृकायां समाविष्टो
दृश्यते ।


[^1]: अत ऊर्ध्वं प्रवक्ष्यामि प्रकृतीनां तु लक्षणम् --इति चतुस्त्रिंशाध्यायप्रारम्भे (ज,ठ,ड, ढाद्यादर्शेषु) वर्तते । वृत्तिकारीयपाठे
तदर्धं वैशिकाध्यायान्त एव पठितम् । बनभादिष्वयमध्यायो वैशिकेनैव संमेलितः । 2(N):.स्त्रीणां च पुरुषाणां च
उत्तमाधममध्यमाः ।
</details>

<pb n="249"/>

1जितेन्द्रियज्ञानवती नानाशिल्पविचक्षणा ।  
दक्षिणाधमहालक्ष्या 2भीतानां परिसान्त्वनी ।। २ ।।  


नानाशास्त्रार्थसंपन्ना गाम्भीर्यौदार्यशालिनी ।  
3स्थैर्यत्यागगुणोपेता ज्ञेया प्रकृतिरुत्तमा ।। ३ ।।  


4लोकोपचार5चतुरा शिल्पशास्त्रविशारदा ।  
6विज्ञानमाधुर्ययुता मध्यमा प्रकृतिः स्मृता ।। ४ ।।  


7रूक्षवाचोऽथ दुःशीलाः कुसत्त्वाः8स्थूलबुद्धयः ।  
क्रोधना घातकाश्चैव 9मित्रध्नाश्चिद्रमानिनः10 ।। 5 ।।  


पिशुनास्तूद्धतै11 र्वाक्यैरकृतज्ञास्तथालसाः ।  
मान्यामान्या12 विशेषज्ञा स्त्रीलोलाः 13कलहप्रियाः ।। 6 ।।  

<details><summary>Abh</summary>

स्त्रीणां नपुंसकस्य (काम) विरहत्वादुपचारः स्नेहव्यवहार इत्यध्यायसङ्गतिः । तत्र प्रकृतिव्यवहारं तावदाह
**समासतस्त्विति** । तुर्व्यतिरेक --पूर्वं विस्तरेण स्वभावो दर्शितोऽधुना तु संक्षेपत इति ।


(**लोकोपचारेति**) । लोकोपचारो व्यवहार (स्तस्मिन् च तु) पतत्यवश्यम् । कृतमुपकारं ये
विस्मरन्त्यकृतज्ञास्ते । मान्यामान्ययोरविशेषज्ञा इति समासः ।
</details>

<details><summary>Notes</summary>



[^1]: **भ**-- नरशीलगुणोपेता ह्युत्तमाधममध्यमाः ।
तस्मात्पृथक्पृथग्भावैर्विज्ञेयाः प्रकृतीर्बुधैः ।।


[^2]: **द**--दीनानां 

[^3]: **द**--धैर्य 

[^4]: **भ**-- किंचिल्लोकोपकारज्ञा 

[^5]: **द**--कार 

[^6]: **भ**--साधारणगुणोपेता 

[^7]: **द**--रूक्षा 

[^8]: **द**--शल्प
**भ**--स्वल्प 

[^9]: **भ**--कृत 

[^10]: **द**--घातकाः **भ**--दर्शनाः 

[^11]: **द**--ता 

[^12]: **द**--मान्य 

[^13]: **म**--कुहक
</details>

<pb n="250"/>

सूचकाः पापकर्माणः परद्रव्यापहारिणः ।  
एभिर्दोषैस्तु संपन्ना भवन्तीहाधमा नराः ।। ७ ।।  


एवं 1तु शीलतो नॄणां प्रकृतिस्त्रिविधा स्मृता ।  
2स्त्रीणां पुनश्च प्रकृतिं व्याख्यास्याम्यनुपूर्वशः ।। ८ ।।  


3मृदुभावा चाचपला स्मित4 भाषिण्यनिष्ठुरा ।  
गुरूणां वचने दक्षा सलज्जा विनयान्विता ।। ९ ।।  


रूपाभि5जनमाधुर्यैर्गुणैः स्वाभाविकैर्युता ।  
6गाम्भीर्यधैर्यसंपन्ना विज्ञेया प्रमदोत्तमा ।। १० ।।  


नात्युत्कृष्टैरनिखिलैरेभिरेवान्विता गुणैः ।  
अल्पदोषानुविद्धा च मध्यमा प्रकृतिः स्मृताः7 ।। ११ ।।  

<details><summary>Abh</summary>


**पुन**श्चेति पूर्वं यद्यप्युक्ता तथापीत्यर्थः । तत्र हि कामोपचाराभिप्रायेण प्रकृतित्रैविध्यं व्याख्यातम् । इह
तु सर्वव्यवहारविषयमिति विशेषो दृश्यते । (तत्र तु) विषयभेदादुत्तमादित्वं (सत्त्वसमुद्भवत्वात्) रस्याः
स्निग्धा इत्यादय आहाराः सात्त्विकस्य प्रिया इत्युच्यन्ते । तत्र हि सत्त्वमाहारविषयमेव सहधूमाभ्यवहारादिति ।
कृतकटुकाहारव्रतो मुनिर्न सात्त्विक इति नापि चोरो (?) घृतगुड (प) योन्नभोजी सात्त्विक इति । **वचने दक्षा
सती गुरूणां** विषये **सलज्जा** । **नात्युत्कृष्टै**रतिश्रेष्ठताहीनैः, अनिखिलैः असमग्रैः । **सङ्कीर्ण**
</details>

<details><summary>Notes</summary>



[^1]: **भ**--हि शिल्प 

[^2]: **भ** --एवमेव तु बोद्धव्या स्त्रीणामपि यथाक्रमम् 

[^3]: **भ** --स्मितभाषिणी 

[^4]: **भ**--हासिनी 

[^5]: **न** -- नय


[^6]: **भ**--गंभीरा धीरसत्त्वा वा योत्तमा प्रकतिः स्मृता 

[^7]: **भ** --मध्या प्रकृतिरिष्यते
</details>

<pb n="251"/>

अधमा प्रकृतिर्या तु पुरुषाणां प्रकीर्तिता ।  
विज्ञेया सैव नारीणामधमानां समासतः ।। १२ ।।  


1नपुंसकस्तु विज्ञेयः संकीर्णोऽधम एव च ।  
प्रेष्यादिरपि विज्ञेया संकीर्णा प्रकृतिद्विजाः2 ।। १३ ।।  


शकारश्च विटश्चैव ये चान्येऽप्येवमादयः ।  
संकीर्णास्तेऽपि विज्ञेया ह्यधमा नाटके बुधैः3 ।। १४ ।।  


एता ज्ञेयाः प्रकृतयः पुरुषस्त्रीनपुंसकैः4 ।  
आसां तु संप्रवक्ष्यामि विधानं शीलसंश्रयम् ।। १५ ।।  


5अत्र चत्वार एव स्युर्नायकाः परिकीर्तिताः ।  
6मध्यमोत्तमप्रकृतौ नानालक्षणलक्षिताः ।। १६ ।।  


धीरोद्धता धीरललिता धीरोदात्तास्तथैव च ।  
धीरप्रशान्तकाश्चैव नायकाः परिकीर्तिताः ।। १७ ।।  


देवा धीरोद्धता ज्ञेयाः स्युर्धीरललिता नृपाः ।  
सेनापतिरमात्यश्च धीरोदात्तौ प्रकीर्तितौ ।। १८ ।।  

<details><summary>Abh</summary>

इति । कश्चिन्मिश्रप्रकृतिः कश्चिदधमप्रकृतिरेव । **प्रेष्याश्च संकीर्णा** इति स्वामिचित्तानुरोधात् । विटोऽप्येवं
शकारोऽप्य (नुभूत) विभवत्वादुत्तममध्यम चेष्टितमाचरति सङ्कीर्णः । परमार्थतस्तु प्रेष्यविटश**का**रा अधमा एव ।


प्रकृतिभेदमभिधाय नायकभेदमाह **अत्र चत्वार** इति । 1सुरतविषये सन्धिं विग्रहेण विग्रहं वा सन्धिना
दूषयतीति विदूषकः । विप्रलम्भं तु विनोददानेन दूषयन्ति विस्मारयन्तीति विदूषकाः ।
</details>

<details><summary>Notes</summary>



[^1]: **भ**--नपुंसकं....यं ......र्णमधमं तथा 

[^2]: **न** --द्विधा 

[^3]: **भ**--प्यधमाश्चैव विज्ञेयास्तेपि नाटके 

[^4]: **द** -- काः 

[^5]: **द** --
तत्र **न** --अथ 

[^6]: **द** --मध्योत्तमाया 7a (N) नाट्ये चत्वार एवैते नायकाः परिकीर्तिताः ।
मध्यमायां प्रकृतौ नानालक्षणलक्षिताः ।। (V. 3 /ch. 33N).


[^1]: Kavi -- सम्बन्धिग्रहणे विग्रहं वा...विदूषकः विप्रलंभनत्वे (कथा) विनोदने(नैः) दूषयन्ति विस्मारयन्ति ।
</details>

<pb n="252"/>

धीरप्रशान्ता विज्ञेया ब्राह्मणा वणिजस्तथा ।  
एतेषां तु पुनर्ज्ञेयाश्चत्वारस्तु विदूषकाः ।। १९ ।।  


लिंगी द्विजो राजजीवी शिष्यश्चेति यथाक्रमम् ।  
देवक्षितिभृतामात्यब्राह्मणानां प्रयोजयेत् ।। २० ।।  


विप्रलंभसुहृदोऽमी संकथालापपेशलाः ।  
व्यसनी प्राप्य दुःखं वा युज्यतेऽभ्युदयेन यः ।। २१ ।।  


1तथा पुरुषमाहुस्तं प्रधानं नायकं बुधाः ।  
यत्रानेकस्य 2भवतो व्यसनाभ्युदयौ पुनः3 ।। २२ ।।  


सपुष्टौ यत्र तौ स्यातां न भवेत्तत्र नायकः ।  
दिव्या च नृपपत्नी च कुलस्त्री गणिका तथा ।। २३ ।।  


एतास्तु नायिका ज्ञेया नानाप्रकृतिलक्षणाः ।  
धीरा च ललिता च स्यादुदात्ता निभृता तथा ।। २४ ।।  

<details><summary>Abh</summary>


**यथाक्रममिति** क्रमिकमौचित्यमत्र यथोचितं योजना, तद्यथा लिङ्गी ऋषिः देवानाम्, **द्विजो**
वीरः 1सेनापतेः राजजीवी राज्ञः, शिष्यो ब्राह्मणस्य । तेषां व्यापारमाह विप्रलम्भसुहृद इति विदूषकः ।


नन्वेकपुरुषसंभव इतिवृत्ते को नायक इत्याह **व्यसनीति** । प्राप्य दुःखं वेति । पूर्वमेव न व्यसनपतितो
व्यसनी वा अयमपि तु सुखी भूत्वा दुःखं प्राप्तः) ।


नन्वेतल्लक्षणमा**त्रेति**वृत्तेऽनेकस्यापि रामचरित इव सुग्रीवविभीषणयोरपीत्याह **यत्रानेकस्येति** । एवं
</details>

<details><summary>Notes</summary>



[^1]: कथा 

[^2]: **न** --जायेते 

[^3]: **न**--समौ


[^1]: Kavi reads-- सेनापते, राजा जीवी राज्ञः,
</details>

<pb n="253"/>

दिव्या राजांगनाश्चैव गुणैर्युक्ता भवन्ति हि ।  
उदात्ता निभृता चैव भवेत्तु कुलजांगना ।। २५ ।।  


ललिते चाभ्युदात्ते च गणिकाशिल्पकारिके ।  
[प्रकृतीनां तु सर्वासामुपचाराद् द्विधा स्मृताः ।। २६ ।।  


बाह्यश्चाभ्यन्तरश्चैव तयोर्वक्ष्यामि लक्षणम् ।  
तत्र राजोपचारो यो भवेदाभ्यन्तरो हि सः ।। २७ ।।  


ततो वाक्योपचारस्तु यस्य बाह्यः स उच्यते ।  
अथ राजोपचारे च राज्ञामन्तःपुराश्रितम् ।। २८ ।।  


स्त्रीविभागं प्रवक्ष्यामि विभक्तमुपचारतः ।]  
राजोपचारं वक्ष्यामि ह्यन्तःपुरसमाश्रयम् ।। २९ ।।  


महादेवी तथा देव्यः स्वामिन्यः स्थापिता अपि ।  
भोगिन्यः शिल्पकारिण्यो नाटकीयाः सनर्तकाः ।। ३० ।।  


अनुचारिकाश्च विज्ञेयास्तथा च परिचारिकाः ।  
तथा संचारिकाश्चैव तथा प्रेषणकारिकाः ।। ३१ ।।  


महत्तर्यः प्रतीहार्यः कुमार्यः स्थविरा अपि ।  
आयुक्तिकाश्च नृपतेरमयमन्तःपुरो जनः ।। ३२ ।।  

<details><summary>Abh</summary>

नायकभेदं निरूप्य नायिकाभेदमाह **दिव्या** चेति । अथ परिवारभेदमाह **राजोपचार**मित्यादि ।
महादेवीप्रभृत्यायुक्तिकान्तः सप्तदशकः स्त्रीगणः, नपुंसकादिवर्गोऽष्टादश । अत एव वक्ष्यति एतदष्टादशविधं
</details>

<pb n="254"/>

अत्र मूर्धाभिषिक्ता या कुलशीलसमन्विता1 ।  
गुणैर्युक्ता वयस्स्था च मध्यस्था क्रोधना तथा ।। ३३ ।।  


2मुक्तेर्ष्या नृपशीलज्ञा सुखदुःखसहा समा3 ।  
शान्तिस्वस्त्ययनैर्भर्तुस्सततं मङ्गलैषिणी ।। ३४ ।।  


4शान्ता पतिव्रता धीरा अन्तःपुरहिते रता ।  
एभिर्गुणैस्तु संयुक्ता महादेवीत्युदाहृता ।। ३५ ।।  


एभिरेव गुणैर्युक्तास्तत्संस्कारविवर्जिताः ।  
गर्विताश्चातिसौभाग्याः प्रतिसंभोगतत्पराः ।। ३६ ।।  


शुचिनित्योज्ज्वलाकाराः प्रतिपक्षाभ्यसूयकाः ।  
वयोरूपगुणाढ्या यास्ता देव्य इति भाषिताः ।। ३७ ।।  


सेनापतेरमात्यानां भृत्यानामथवा पुनः ।  
भवेयुस्तनया यास्तु प्रतिसम्मानवर्जिताः ।। ३८ ।।  


शीलरूपगुणैर्यास्तु संपन्ना नृपतेर्हिताः ।  
स्वगुणैर्लब्धसम्माना स्वामिन्य इति ताः स्मृताः ।। ३९ ।।  

<details><summary>Abh</summary>

प्रोक्तमन्तःपुरमिति, तद्विषयः परिवार इत्यर्थः । **महादेवीत्येकत्वं** विवक्षितम् । महादेवीनां क्रमेण लक्षणान्याह
**अत्र मूर्धाभिषिक्तेत्यादि** । **सर्वेषां मूर्धनि** प्रधानस्था**नेत्य**भिषिक्ता । वयसि मध्यमे तिष्ठतीति मध्यस्था ।
(**अन्तःपुरेति**) अन्तःपुरिके बाह्ये च वर्गे अन्तःपुराय हितं कौशल्यसंपादनम् । **देव्य** इति । महादेवी तु
शृङ्गारोचिता नातीव भवति साभिमुख्यमभिप्रयातीत्याशयेन **वासवदत्तादिषु** कवयो देवी वाचोयुक्त्या व्यवहरन्ति ।
</details>

<details><summary>Notes</summary>



[^1]: **न**--विभूषिता दर्शनीया 

[^2]: **न** --अभीष्टानृत्त 

[^3]: **न**--तथा 

[^4]: **न**--शुचिः
</details>

<pb n="255"/>

रूपयौवनशालिन्यः1 कर्कशा विभ्रमान्विताः ।  
रतिसंभोगकुशलाः प्रतिपक्षाभ्यसूयिकाः ।। ४० ।।  


दक्षा भर्तुश्च चित्तज्ञा गन्धमाल्योज्ज्वलास्सदा ।  
नृपतेश्छन्दवर्तिन्यो न हीर्ष्यामानगर्विताः2 ।। ४१ ।।  


उत्थिताश्च प्रमत्ताश्च त्यक्तालस्या न निष्ठुराः ।  
3मान्यामान्यविशेषज्ञाः स्थापिता इति ताः स्मृताः ।। ४२ ।।*  


4कुलशील5लब्धपूजामृदवो नातिचोद्भटाः ।  
मध्यस्था निभृताः क्षान्ता भोगिन्य इति ताः स्मृताः6 ।। ४३ ।।*  


नाना7कलाविशेषज्ञा नानाशिल्पविचक्षणाः ।  
गन्धपुष्पविभागज्ञा लेख्यालेख्यविकल्पिकाः ।। ४४ ।।  


शयनासनभागज्ञाश्चतुरा 8मधुरास्तथा ।  
दक्षाः सौम्याः स्फुटाः श्लिष्टा निभृताः शिल्पकारिकाः ।। ४५ ।।*  


ग्रहमोक्षलयज्ञा या रसभावविकल्पिकाः ।9  
चतुरा नाट्यकुशलाश्चोहापोहविचक्षणाः ।। ४६ ।।  

<details><summary>Abh</summary>

(**स्वगुणै**रिति समानं) लम्भिता गुणैर्योजिता (कलाशीलव) योभिः । **कर्कशा** सौभाग्यगर्वेण ।
</details>

<details><summary>Notes</summary>



[^1]: **न**--शालिन्यः 

[^2]: **न** --ईर्ष्याकोपागमहते 

[^3]: **न**--अप्रमत्ता विवेकिन्यः 

[^4]: **न**--रूप 

[^5]: **न**--कुलैः पूजा 

[^6]: **न**--विश्रुताः


[^7]: **ट**--काल 

[^8]: **न**--मुदिता 

[^9]: **ट**--स्वरताललयज्ञाश्च तथाचार्योपसेविताः **न**--परभावेङ्गितज्ञाश्च
</details>

<pb n="256"/>

रूपयौवनसंपन्ना नाटकीयास्तु ताः स्मृताः ।  
हेलाभावविशेषाढ्या सत्त्वेनाभिनयेन च ।। ४७ ।।  


माधुर्येण च संपन्ना ह्यातोद्यकुशला तथा ।  
अङ्गप्रत्यङ्गसंपन्ना1 चतुष्षष्ठिकलान्विता ।। ४८ ।।  


चतुराः प्रश्रयोपेताः स्त्रीदोषैश्च विवर्जिताः ।  
2सदा प्रगल्भा च तथा त्यक्तालस्या जितश्रमा ।। ४९ ।।  


नानाशिल्प3प्रयोगज्ञा नृत्तगीतविचक्षणा ।  
4अथ रूपगुणौदार्यधैर्य5सौभाग्य6शीलसंपन्ना ।। ५० ।।  


7पेशलमधुरस्निंग्धानुनादिकलचित्रकण्ठा च8 ।  
समागतासु नारीषु9 रूपयौवनकान्तिभिः ।। ५१ ।।  


न दृश्यते गुणैस्तुल्या यस्याः सा नर्तकी स्मृता ।  
सर्वावस्थोपचारेषु या न मुञ्चति पार्थिवम् ।। ५२ ।।  


विज्ञेया दक्षिणा दक्षा नाट्यज्ञैरनुचारिका ।  
शय्यापाली छत्रधारी10 तथा व्यजनधारिणी ।। ५३ ।।  


संवाहिका गन्धयोक्त्री11 तथा चैव प्रसाधिका ।  
तथाभरणयोक्त्री च माल्यसंयोजिका तथा12 ।। ५४ ।।  

<details><summary>Abh</summary>



[^1]: **न**--संयुक्ता 

[^2]: **न** -- प्रियंवदा सलज्जा च प्रगल्भा विजितश्रमा 

[^3]: **न**--शील 

[^4]: **न** -- अनु 

[^5]: **न** -- वीर 

[^6]: **न**--
संयुता 

[^7]: **न** --अनुवादिकलायुक्ता रक्तकण्ठा मनोरमा 

[^8]: **ट**--नीकलत्रकण्ठी च 

[^9]: **न** -- बह्वीषु 

[^10]: **न**--
छत्राधिकारिण्यः 

[^11]: **न**--अथ गन्धज्ञा 

[^12]: **न**-- तथा माल्यविचक्षणा.
</details>

<pb n="257"/>

एवंविधा भवेयुर्याः ता ज्ञेयाः परिचारिकाः ।  
नानाकक्ष्या विचारिण्यः तथोपवनसंचराः ।। ५५ ।।  


देवतायतनक्रीडा प्रासादपरिचारिकाः ।  
यामकिन्यस्तथा चैव याश्चैवंलक्षणाः स्त्रियः ।। ५६ ।।  


संचारिकास्तु विज्ञेया नाट्यज्ञैः समुदाहृताः1 ।  
प्रेषणेऽकाम2संयुक्ते 3गूह्यगुह्यसमुत्थिते ।। ५७ ।।  


नृपैर्यास्तु नियुज्यन्ते ता ज्ञेयाः परिचारिकाः4 ।  
सर्वान्तःपुररक्षासु स्तुति5स्वस्त्ययनेन च ।। ५८ ।।  


या वृद्धिमभिनन्दन्ति ता विज्ञेया महत्तराः ।  
सन्धिविग्रहसंबद्धनानाचारसमुत्थितम् ।। ५९ ।।  


6निवेदयन्ति याः कार्यं प्रतिहार्यस्तु ताः स्मृताः ।  
अप्राप्त7 रससंभोगा न संभ्रान्ता न चोद्भटाः8 ।। ६० ।।  


निभृताश्च सलज्जाश्च कुमार्यो बालिकाः स्मृताः9 ।  
पूर्व10राजनयज्ञा याः पूर्वराजाभिपूजिताः ।। ६१ ।।  


पूर्वराजानुचरितास्ता वृद्धा इति सुज्ञिताः11 ।  

<details><summary>Abh</summary>

**अथे**त्यपि चेत्यर्थः । **यामकिन्यः** प्रतिदहरं जाग्रति याः ।
</details>

<details><summary>Notes</summary>



[^1]: **द** --उपचारतः **त**--भोगवारिताः 

[^2]: **न** --काम्य 

[^3]: **द** --गुह्यागुह्य 

[^4]: **ट**-- प्रेषणकारिकाः 

[^5]: **ट** -- रक्षायामाशीः


[^6]: **ट** -- राज्ञो हरन्ति 

[^7]: **ट** --रति 

[^8]: **ट**--अविश्रान्ता न चोत्कटाः 

[^9]: **ट** -- इति कीर्तिताः **त**--पालिकाः स्मृताः 

[^10]: **ट**--
राजेन संज्ञा **त** रङ्ग 

[^11]: **ट** --स्थविरा इति ताः स्मृताः
</details>

<pb n="258"/>

भाण्डागारेष्वधिकृता1 श्चायुधाधिकृतास्तथा ।। ६२ ।।  


फलमूलौषधीनां च 2तथा चैवान्ववेक्षिकी ।  
गन्धाभरणवस्त्राणां माल्यानां तैव चिन्तिका ।। ६३ ।।  


बह्वाश्रये तथा युक्ता3 ज्ञेया ह्यायुक्तिकास्तु ताः ।  
इत्यन्तःपुरचारिण्यः स्त्रियः प्रोक्ताः समासतः ।। ६४ ।।  


4विशेषणविशेषेण तासां वक्ष्यामि वै द्विजाः ।  
अनुरक्ताश्च भक्ताश्च नानापार्श्वसमुत्थिताः ।। ६५ ।।  


या नियुक्ता नियोगेषु कार्येषु विविधेषु च ।  
न चोद्भटा असंभ्रान्ता न लुब्धा नापि निष्ठुराः ।। ६६ ।।  


दान्ताः क्षान्ताः प्रसन्नाश्च जितक्रोधा जितेन्द्रियाः ।  
अकामा लोभहीनाश्च स्त्रीदोषैश्च विवर्जिताः ।। ६७ ।।  


5सा त्वन्तःपुरसंचारे योज्या पार्थिववेश्मनि ।  
कारुकाः कञ्चुकीयाश्च तथा वर्षवराः पुनः ।। ६८ ।।  

<details><summary>Abh</summary>

**विशेषण**मिति विशेषमन्याभ्यः, आयुक्तिकानां वक्ष्यामीत्यर्थः । **आकाम्य** इति परस्य कामयितुमनर्हा अशक्याश्च
कामिता हि । सर्वे संसन्ति **आयोजनेष्विति** ।
</details>

<details><summary>Notes</summary>



[^1]: **ट**--गारनियुक्ता याः 

[^2]: **ट** --बीजानां चान्व 

[^3]: **ट** --ष्टसक्ता च 

[^4]: **ट** -- विशेषणं तु शेषाणां **त** --विशेषाणां


[^5]: [एवंविधास्तु कर्तव्या नियोगिन्यो नियोक्तृभिः ।
अतः परं प्रवक्ष्यामि तृतीयं प्रकृतिं द्विजाः ।।
यस्यान्नपुंसकं नाम द्वितीया प्रकृतिः स्मृता ।]
</details>

<pb n="259"/>

औपस्थायिकनिर्मुण्डा 1स्त्रीणां प्रेषणकर्मणि ।  
रक्षणं च कुमारीणां बालिकानां प्रयोजयेत् ।। ६९ ।।  


अन्तःपुराधिकारेषु राजचर्यानुवर्त्तिनाम् ।  
सर्ववृत्तान्तसंवाहाः पत्यागारे नियोजयेत् ।। ७० ।।  


विनीताः स्वल्पसत्त्वा ये क्लीबा वै स्त्रीस्वभाविकाः ।  
जात्या न दोषिणश्चैव ते वै वर्षवराः स्मृताः ।। ७१ ।।  


ब्राह्मणाः कुशला वृद्धाः कामदोषविवर्जिताः ।  
प्रयोजनेषु देवीनां प्रयोक्तव्या नृपैः सदा ।। ७२ ।।  


एतदष्टादशविधं प्रोक्तमन्तःपुरं मया ।  
अतः परं प्रवक्ष्यामि बाह्यं पुरुषसंभवम्2 ।। ७३ ।।  


राजा सेनापतिश्चैव पुरोधा मन्त्रिणस्तथा ।  
सचिवाः प्राड्विवाकाश्च कुमाराधिकृतास्तथा ।। ७४ ।।  

<details><summary>Abh</summary>


अथ बाह्यपरिवारमाह **राजेति** । युवराजोऽत्र राजशब्देनोक्तः । (अमात्यइति)
</details>

<details><summary>Notes</summary>



[^1]: [**म**-अभ्यगारास्तथैव च ।
अपुमांसोऽथ ये ज्ञात्वा स्त्रीलीलाधारिणश्च ये ।
अन्तःपुरचरास्तेऽपि कार्याः कार्यनियोगिनः ।।
द्वारस्थान्स्नातकान् कुर्यादायाचारसमन्वितान् ।
प्रेषणेष्टार्यरूपेण कञ्चुकीयान् प्रयोजयेत् ।।
अन्तःपुराणां रक्षार्यं योज्या वर्षवरा नृपैः ।]
[ज्ञानविज्ञानसंपन्नाः स्त्रीसंभोगविवर्जिताः ।
अमत्सरा ये पुरुषाः काञ्चुकीयास्तु ते स्मृताः ।।]


[^2]: **म**--पुरुषांस्तु बहिश्चरान्
</details>

<pb n="260"/>

एके चान्ये च बहवो मान्या ज्ञेया नृपस्य तु ।  
विशेषमेषां वक्ष्यामि लक्षणेन निबोधत ।। ७५ ।।  


बलवान् बुद्धिसंपन्नः सत्यवादी जितेन्द्रियः ।  
दक्षः प्रगल्भो धृतिमान् विक्रान्तो मतिमाञ्छुचिः ।। ७६ ।।*  


दीर्घदर्शी महोत्साहः कृतज्ञः प्रियवाङ्मृदुः ।  
लोकपालव्रतधरः 1कर्ममार्गविशारदः ।। ७७ ।।  


उत्थितश्चाप्रमत्तश्च वृद्धसेव्यर्थशास्त्रवित् ।  
परभावेङ्गिताभिज्ञः शूरो रक्षासमन्वितः ।। ७८ ।।  


ऊहापोहविचारी च नानाशिल्पप्रयोजकः ।  
नीतिशास/?/त्रार्थकुशलस्तथा चैवानुरागवान् ।। ७९ ।।  


धर्मज्ञोऽव्यसनी चैव गुणैरेतैर्भवेन्नृपः ।  
कुलीना बुद्धिसंपन्ना नानाशास्त्रविपश्चिताः ।। ८० ।।  


स्निग्धाः परैरहार्याश्च न प्रमत्ताश्च देशजाः ।  
अलुब्धाश्च विनीताश्च शुचयो धार्मिकास्तथा ।। ८१ ।।  


पुरोधो मन्त्रिणस्त्वेभिर्गुणैर्युक्ता भवन्ति हि ।  
बुद्धिमान्नीतिसंपन्नस्त्यक्तालस्यः प्रियंवदः ।। ८२ ।।  

<details><summary>Abh</summary>

अमेति सहार्थे सहभवाः सहचारिणोऽमात्या इत्येकोऽर्थः । **अनुराग**वानिति प्रजासुः प्रजास्वयत्नानुरक्ताः, अनुरागेहि
</details>

<details><summary>Notes</summary>



[^1]: **म**--शूरो दाक्षिण्यसंयुतः । कलाज्ञश्चाप्रमत्तश्च वृद्धसेव्यथ नीतिवित् ।
</details>

<pb n="261"/>

पररन्ध्रविधिज्ञश्च यात्राकालविशेषवित् ।  
अर्थशास्त्रार्थकुशलो1 ह्यनुरक्तः कुलोद्भवः ।। ८३ ।।  


देशवित्कालविच्चैव 2कर्तव्यः क्षितिपैः सदा ।  
व्यवहारार्थतत्त्वज्ञा बुद्धिमन्तो बहुश्रुताः ।। ८४ ।।  


3मध्यस्था धार्मिका धीराः कार्याकार्यविवेकिनः ।  
क्षान्ता दान्ता जितक्रोधाः सर्वत्र समदर्शिनः ।। ८५ ।।  


ईदृशाः प्राडि्ववाकास्तु स्थाप्या धर्मासने द्विजाः ।  
उत्थिताश्चाप्रमत्ताश्च त्यक्तालस्या जितश्रमाः ।। ८६ ।।  

<details><summary>Abh</summary>

सार्वगुण्यमिति **कौटल्यः**, अव्यसनिभिः स्त्रीमद्यमृगयाक्षादावसक्ताः । (**अर्थशास्त्रस्येति**)अर्थशास्त्रस्ययोऽर्थ
एकवाक्यतात्पर्यादिना तज्जानाति । **परैरहार्या** इति अभेद्याः । **ज्ञानं** अर्थशास्त्रस्य, (तस्य) विधौ (ज्ञानं)
विज्ञानं तदधिष्ठानकौशलं लक्ष्यलक्षणज्ञा इति यावत् । (**प्राङि्ववाक** इति ) पृच्छति विवादपदे
निर्णयमिति प्रायो विवदितारस्तेषां विवेक उच्यते यैस्तैः प्राडि्ववाकः, पृच्छेः क्विबचीति क्विपि
दीर्घे प्राडिति रूपम् । विपूर्वस्य ब्रूतेर्घञि विवाक इति । नयोऽत्रार्थशास्त्रं नयहेतुत्वात् ।
</details>

<details><summary>Notes</summary>



[^1]: **म**--तत्वज्ञो


[^2]: **म**--भवेत्सेनापतिद्विजाः ।
कुलीना बुद्धिसंपन्ना नानाशास्त्रविपश्चितः ।
स्निग्धाः परैरहार्याश्च न प्रमत्ताश्च देशजाः ।।
अलुब्धाश्च विनीताश्च शुचयो धार्मिकास्तथा ।
पुरोधोमन्त्रिणस्त्वेभिर्गुणैर्युक्ता भवन्ति हि ।।
दक्षाः प्रियंवदा भक्ताः शुचयः श्रमवर्जिताः ।
विनीताः कुशला दान्ताः प्रभवः सचिवाः स्मृताः ।।


[^3]: **म**-- वाग्मिनो
</details>

<pb n="262"/>

स्निग्धाः क्षान्ता विनीताश्च मध्यस्था निपुणास्तथा ।  
नयज्ञा विनयज्ञाश्च ऊहापोहविचक्षणाः ।। ८७ ।।  


1सर्वशास्त्रार्तसंपन्नाः कुमाराधिकृतास्तथा ।  
बृहस्पतिमतादेषां गुणांश्चाभिकांक्षयेत् ।। ८८ ।।  


विज्ञेयं चोपहार्यं च सभ्यानां च विकल्पनम् ।  
इत्येष वो मया प्रोक्तः 2प्राडि्ववाकविनिर्णयः 3 ।। ८९ ।।  

<details><summary>Abh</summary>

एवं विनयोऽत्र धर्मशास्त्रम् । कुमाराणां राजपुत्राणां रक्षार्थमधिकृताः ।


एतच्चैषां संक्षेपेण स्वरूपमुक्तं वितत्य तु तत्प्रधानेभ्य एव सास्त्रेभ्योऽवधारयेदिति दर्शयति
**बृहस्पतिमतादि**ति **बार्हस्पत्यौशनसादेरि**त्यर्थः । **एषा**मिति राजसेनापत्यादीनां कुमाराधिकृतपर्यन्तानां
यदेतैर्ज्ञातव्यमुपहरणीयं वा संपाद्य तदपि **बार्हस्पत्यादेर**भिलक्षयेदिति संबन्धः ।


ननु कियन्तः प्राडि्ववाका इत्याह **सभ्यानां** चेति । तन्मतादेव जानीयादित्यर्थः । प्रजानां
मात्स्यन्यायाद्रक्षितुं राज्ञोऽधिकारः, मात्स्यो न्यायश्च विवादनिर्णयेन रक्ष्यते । तत्र च प्राडि्ववाका एव
प्रधानम् । तथा च प्राङि्ववाको राजस्थानीय इति लोके प्रसिद्धम् । प्रधाने च व्यपदेशं कुर्वन्नुपसंहरति **इत्येष वो
मया प्रोक्तः प्राङि्ववा विनिर्णय** इति । राजोपयोगीति बाह्याभ्यन्तरपरिवारनिर्णय इति यावत् ।
</details>

<details><summary>Notes</summary>



[^1]: **म**--क्रमायाता हितासक्ताः कुमाराधिकृताः स्मृताः । 

[^2]: **म**--सर्वप्रकृतिलक्षणम् । 

[^3]: **म**--ज्ञानविज्ञानवेदिनः । स्वदेशजा
विनीताश्च शुचयो धार्मिकास्तथा ।
</details>

<pb n="263"/>

अत ऊर्ध्वं प्रवक्ष्यामि चित्राभिनयनं पुनः ।।  


इति भारतीये नाट्यशास्त्रे पुंस्त्र्युपचारो नामाध्यायश्चतुर्विंशः ।।1  

<details><summary>Abh</summary>


अध्यायान्तरमासूत्रयति **अत ऊर्ध्वमि**ति । पुनः पुनरयमभिप्रायो यद्यपि सामान्याभिनये
चित्राभिनयोऽस्ति तथापि रसस्वभावविशेषो दर्शितः। श्रृङ्गारतद्व्यभिचार्यादीनां हि प्राधान्यं पूर्वमेव
दर्शितम् । चित्राभिनये तु रसाद्युपयोगिबाह्यवस्तुविषयमेवाभिनयानां भावनारूपं मिश्रीकरणात्मकं
समानीकरणमुच्यते । तेन चित्राभिनयः सामान्याभिनयविशेषभूत एवेति शिवम् ।।


चतुर्विंशोऽध्यायः किञ्चित्कृतविवेचनः ।  
मया**भिनवगुप्तेन** शिवदास्यैकशालिना ।।  


**इति श्रीमहामाहेश्वराचार्याभिनवगुप्तविरचितायां**  
**नाट्यवेदवृत्तावभिनवभारत्यां स्त्रीपुंसोपचारोऽध्यायश्चतुर्विशः** ।।  
</details>

<details><summary>Notes</summary>



[^1]: N इत्यस्मिन् आदर्शे ३३ --तमेऽध्याये श्लोकाः १--१४२ वर्तन्ते तत्र समानो विषयः दृश्यते इति कृत्वा अत्र परिशिष्टरूपेण
उद्धृताः ।। (Appendix --1)
</details>
