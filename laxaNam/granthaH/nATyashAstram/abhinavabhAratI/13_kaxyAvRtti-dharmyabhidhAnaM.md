+++
title = "१३ कक्ष्यावृत्ति-धर्म्यभिधानं"

+++
<pb n="196"/>

**श्रीः**


**नाट्यशास्त्रम्**


त्रयोदशोऽध्यायः+


ये तु पूर्वं मया प्रोक्तास्त्रयो वै नाट्यमण्डपाः ।  
ताषां वीभागं विज्ञाय ततः *कक्ष्यां प्रयोजयेत् ।। १  

<details><summary>Abh</summary>


देहस्तु(स्य?) बाह्यान्तरभेदिकक्ष्या-
विभागधर्मीविविधां प्रवृत्तिम् ।  
आसूत्रयन्दोषविशुद्धिदक्ष-
‡ क्रमोऽर्कवृष्टिर्जयताद्वृषाङ्कः ।।  


इहाभिनयानन्तरं यद्यपि सर्वा वृत्तिप्रवृत्तय उद्दिष्टाः सर्वान्ते च रङ्गे(३६)
1सूचिता कक्ष्या*, तच्चतुर्विधाभिनयाभिधानान्तरमेतदध्यायार्थे वक्तव्यः । तथापि
प्रत्यभिनयमियतीतिकर्तव्यतोपयुज्यते । तदभिधानं विना(ना)ङ्गिकमेवोक्तं2 स्यादिति
वक्तव्यम् । 3तदुद्देशे तु सामान्यशब्दत्वान्नास्ति प्रत्येकमुद्देशने 4गतिः । तथोद्देशनेऽपि
च गौरवं स्यात् । अत एवंवादिना5 कक्ष्यादेरपृथग्भावे यो हेतुरुक्तः 6क्रमोल्लङ्घनादिति
तस्यासिद्धत्वं विरुद्धता च, प्रत्युत प्रत्येकप्रसङ्गत्वलाभात् क्रमस्यापदार्थत्वान्नार्थ-
प्रमाणकत्वान्मुख्यश्रौतपदार्थबाधकत्वमयुक्तं, श्रुत्या वाक्यप्रमाणस्य बाधनादिति तु
भट्टलोल्लटोक्तं प्रकृते सिध्यति विरोधाभावात्, क्रमस्य च मध्यत्वात् गतिरूपप्रयोगहेतुत्वात्,
</details>

<details><summary>Notes</summary>

+ **कखचभम** संज्ञेषु विना सर्वेष्वादर्शेषु 'चतुर्दसोऽध्यायः'इति वर्तते । (also -N)कक्षा शब्दः ***कखचद** संज्ञेषु
मात्र एव लिखितोऽपि, कक्ष्येति यान्तेषु विश्वप्रकाशामरहैमादिषु पठितत्वात् तद्रूपमेव गृहीतम् ।
अभिनवभारत्यादर्शयोरपि तदेव भाति ।।(also -N)
‡ क्रमशब्देनः पादः स्थानकभेदश्च सूचितः । पादस्तु षट्त्रिंशत्तत्त्वमध्ये त्रयोदशतत्त्वम् । स्थानकं तु
गतिप्रधानत्वात्कक्ष्यायां विनियुक्तम् । *षष्ठेऽध्याये दशमश्लोके उपादेयांशा उद्दिष्टाः तत्र कक्ष्या न दृश्यते ।
1 **क**-सूचिताकक्ष्या **ख**-सूचिताः कार्याः 2 **ख**-उक्ता 3 **कख**-तद्देशे 4 **ख**-इतिः
5 **क**-एव वादिना **ख**-एवोपादिना 6 **क**-योगेत्युक्तः ।
</details>

<pb n="197"/>

1ये 2नेपथ्यगृहद्वारे मया पूर्वं प्रकीर्तिते3 ।  
4तयोर्भाण्डस्य विन्यासो मध्ये कार्यः प्रयोक्तृभि ।। २  


5कक्ष्याविभागो निर्देश्यो रङ्गपीठपरिक्रमात् ।  

<details><summary>Abh</summary>

अतस्तदवसर एवाभिधानं युक्तम् । 1तद्द्वारेणाभिनयाङ्गतामगात् । 2तद्देशत्रयं 3वक्तृत्रयं
वक्तव्यम् । तत्र प्रथमं कक्ष्याभिधानेऽयमभिप्रायः इह4 गतिर्गन्तव्यदेशाश्रयात्, देशश्च5
जलस्थलादि6 बहुतरसमविषमादिस्वभेदसहितं काव्यार्थतामात्रेणैवेह संभवन्नपि प्रयोगस्थाने न
संभवत्येवेति, तस्य परिहारार्थं 7कक्ष्यानिरूपणं कर्तव्यम् । अत एव पूर्वाध्यायान्त उक्तं परिक्रमे
गतावुपयोगिनं स्थानविशेषाणां सम्यग्विभागं वक्ष्यामीति । सेयमध्यायसंगतिस्तां दर्श8यितुमाह **ये**
**तु पूर्व**मिति । **तु** शब्दाद्दूरत्वं पूर्वतायाः सूचयन् द्वितीयाध्यायार्थं स्मारयति **तेषा**मिति
प्रत्येकमित्यभिप्रायः । मण्डपस्य यो विशिष्टो भागोऽन्तरङ्गपीठात्मकस्तं विज्ञाय विभागतो ज्ञात्वा
कक्ष्यागत्युपयोगिनं स्थानविशेषं प्रयोजयेत्, विभागेन संबन्धं नयेत् । नाट्यदेशानुसारेण 9प्रकोष्ठे
त्यक्ते यो देशोऽवशेष्यते तत्रैव चातुरश्रीयम् । अथ एव वामदक्षिणभागयोः कुतपविन्यासः
शिष्टे10 कक्ष्याविभागः ।


रङ्गस्य 11को विभाग इत्याह **ये नेपथ्यगृहद्वार** इत्यादि । (पूर्वमिति) द्वितीया-
ध्याये प्रकीर्तिते भाण्डस्य 12ततातोद्यसहितस्य त्रिपुष्करस्य । ततः किमित्याह
**कक्ष्याविभाग** इति । तेन भाण्डेन13 यत्परित आक्रान्तं तद्विवर्ज्य14 शेषे रङ्गपीठदेशे
निष्क्र मणप्रवेशगत्याद्युपयोगी स्थानविभागो निर्देश्यः प्रेक्षकावधिः
</details>

<details><summary>Notes</summary>

1 **भम**--नैपथ्यरङ्गभूमौ तु यौ विभागौ प्रकीर्तितौ 2 **ढ**--नैपथ्य 3 **न**--प्रकीर्तिताः 4 **न**--तेषां
5 **भम**--कक्ष्याविभागौ निर्देश्यौ रङ्गपीठपरिक्रमैः ।
1 **ख**--तद्द्वारेऽभिनयाङ्ग 2 **क**--तद्देह 3 **ख**--वस्तु 4 **क**--अतिप्रायन्तु वा
5 **क**--देशाश्रयात्मदेशश्च 6 **क**--स्थलानि 7 **क**--कक्ष्यादिरूपणं 8 **क**--संगतिम्
9 **क**--च दोषे त्यक्तो वा विशिष्यते 10 **क**--श्लिष्टे 11 **क**--कोऽपि 12 **क**--ने पक्षातोन्य
13 **क**--दण्डेन 14 **क**--विभज्य ।
</details>

<pb n="198"/>

1परिक्रमेण रङ्गस्य 2ह्यन्या कक्ष्या भवेदिह2a ।। ३  


कक्ष्याविभागे ज्ञेयानि गृहाणि नगराणि च3 ।  
उद्यानाराम4सरितस्त्वाश्रमा 5अटवी तथा ।। ४  


6पृथिवी सागराश्चैव त्रैलोक्यं सचराचरम् ।  
7वर्षाणि सप्तद्वीपाश्च पर्वता विविधास्तथा8 ।। ५  


6आलोकश्चैव लोकश्च रसातलमथापि च ।  
10दैत्यनागालयाश्चैव गृहाणि11 भवनानि च12 ।। ६*  

<details><summary>Abh</summary>

संक्रमयितव्यः । ननु 1कः स्थानविभागः आह--**परिक्रमेणेति** । परिक्रामन्त्यनेनेति परिक्रामः
चार्यादिसंनिवेशः तद्वशादेकस्यापि रङ्गदेशस्य स्थानभेदनापत्यागः2, यथा-- "आरोढुमुद्वहेद्गात्रं ",
"अतिक्रान्तेन पादेन"(१२-१०२) इत्यादिना विशेषे तु प्रासादपर्वतादिरूपत्वमस्यैव । ननु
भाण्डवाद्यविनिर्मुक्ते रङ्गपीठदेशे क्रमविशेषस्थानभेद क्लृप्तिः । 3तन्नेत्याह **कक्ष्याविभाग** इत्यादि
विशिष्टे शिष्टे देशे स्थानान्तराणि कल्पनीयानि तानि कविजनस्मरणार्थमुपलक्षणत्वेन पठन्ति ।
4गृहादीनि पृथिवीस्वर्गपातालभेदात्पुनरुदाहृतानि सर्वसंग्रहाय त्रैलोक्यमित्युक्तेऽपि स्मरणार्थं
5वर्णनोद्देशः ।


ननु सर्वत्र प्रयोगे सर्वे त्रैलोक्यवर्तिनः स्थानभेदात्किं संभाविनः6, नेति
दर्शयति नगरे वेत्यादि । निपातैरनुक्ता अटव्यादयः साक्षात्7 । तथा
</details>

<details><summary>Notes</summary>

1 **ट**--परिक्रमे च 2 **ड**--कक्ष्या ह्यन्या विधीयते **द**--अन्यकक्ष्या भवेद्यतः **भम**--कक्ष्यान्या त्वभिधीयते
2a--N भवेद्यतः; 3**म**--नगराणि गृहाणि च 4 **ड**--सहितो देशो ग्रामोऽटवी तथा **ट**--सरित आश्रमा
वलभीस्तथा 5 **मभ**--वलभीः 6**भम**योरस्य श्लोकस्य पूर्वोत्तरार्धे विपर्यस्ते । पाठस्तु --ससागरा च
पुथिवी तथा त्रैलोक्यमेव च । द्वीपाः सप्ताथ वर्षाणि 7 **प**--द्विपाश्च सप्तवर्षाणि 8 **द**--चतुर्थश्लोकानन्तरं
"परिक्रमेण रङ्गस्य तथैवार्थवशेन च" इति श्लोकार्धं दृश्यते 9 **द**--सार्धं श्लोकद्वयं न वर्तते
10 **ड**--दैत्यानामालयश्चैव 11 **ड** --भुवनानि 12 **भम**योः--भवनानि च । परिक्रमेण रङ्गस्य तथैवार्थवशेन
च । बाह्यं वा--इत्यादि । *V.{(N): परिक्रमेण रङ्गस्य तथैवार्थवशेन च ।
द्वारं वा सन्निकृष्टं वा देशं समुपलक्षयेत् ।।
1 **क**--क्रमस्थान 2 **क**--भेदं नापत्यागसह 3 **क**--तानेत्याह 4 **क**--गृह्यादीनि 5 **ख**--स्मरणोद्देशः
**क**--वचनेनोद्देशः 6 **क**--स्वभाविनः 7 **क**--अटव्यानयसाक्तात् ।
</details>

<pb n="199"/>

1नगरे वा वने वापि वर्षे वा 2पर्वतेऽपि वा3 ।  
यत्र वार्ता प्रवर्तेत4 तत्र कक्ष्यां प्रयोजयेत् ।। ७*  


5बाह्यं वा मध्यमं वापि तथैवाभ्यन्तरं पुनः ।  
दूरं वा सन्निकृष्टं वा देशं तु परिकल्पयेत्6 ।। ८  


7पूर्वप्रविष्टा ये रङ्गं ज्ञेयास्तेऽभ्यन्तरा बुधैः8 ।  
पश्चात्प्रविष्टा विज्ञेया9 कक्ष्याभागे तु बाह्यतः10 ।। ९  


11aतेषां तु दर्शनेच्छुर्यः11 प्रविशेद्रङ्गमण्डलम् ।  
दक्षिणाभिमुखः 12सोऽथ कुर्यादात्मनिवेदनम् ।। १०  

<details><summary>Abh</summary>

वीप्साद्योते । यत्र यत्र वार्ता वृतान्त इतिवृत्तबलायातः प्रकर्षेण वर्तेत तत्र मध्ये यो
देशविभागस्तमेव प्रवर्तयेत् रङ्गपीठे दर्शयेत् न सर्वमित्यर्थः, विशिष्टे देश इत्युक्तं न रङ्गपीठस्य ।
विशेषं दर्शयति **बाह्येचे**त्यादिं । भागत्रितये सति कस्मिंश्चिद्भागे देशादि कल्पयित्वा तत्रैव
दूरादिभेदं परिकल्पयेत्, भूयस्त्वाल्पत्वादिभिन्नेन परिक्रमेण कल्पयेदित्यर्थः । बाह्यदिभेदं
निरूपयति **पूर्वप्रविष्टा** इति पूर्वभूताः प्रधानभूताःसन्तः पूर्वं ये प्रविष्टास्ते, अभ्यन्तरा इति
अधिष्ठितो देशविशेषोऽभ्यन्तरकक्ष्या प्रधानभूतस्तु पूर्वप्रविष्टोऽपि प्रधाने प्रविशति स्वकक्ष्यान्त्य
इत्येव । पश्चात्प्रविष्टानां तु स्थानं बाह्यकक्ष्या । ते तु येन स्थानविशेषेण प्राक्प्रविष्टमुपसर्पन्ति
स देशो मध्यमा कक्ष्या । एतदुक्तं भवति पूर्वप्रविष्टस्य स्वस्थान एवेतिवृत्तोचितगृहोद्यानादिविभागः
पश्चात्प्रविष्टस्यापि पूर्वप्रविष्टेन सह 1यावन्न च संमिलनं तावत्प्रेक्षायामेव मध्यमकक्ष्यायां तु
गतिपरिक्रमादिः तत्संमेलनार्थं संमिलितानां तु कक्ष्यविभागो विच्छिद्यत इति संमेलन
इतिकर्तव्यतामाह **तेषां त्वि**ति पूर्वप्रविष्टानां, कर्मणि षष्टी ।
</details>

<details><summary>Notes</summary>

1 **ड**--तथा सप्तसमुद्राश्च वर्षावै पर्वतास्तथा 2 **ट**-- वै 3 **ट**--तथा 4 **ढ**--वार्ताः प्रवर्तन्ते
* (N) : सैव भूमिस्तु बहुभिर्गतैरन्याभिधीयते । (See G.O.S. V.१७ ab)
नगरे वा वने वाऽपि पर्वते सागरेऽपि वा ।।
5 **प**--बाह्यं च । इदं श्लोकार्धं **भ**मातृकायां नास्ति 6 **भ**--समुपपादयेत् **द**--समुपलक्षयेत्
7 **दन**योः सप्त श्लोकाः "एवं तु भारते वर्षे" इति श्लोकत्पूर्वमेव निवेशिताः 8 **न** N--तेऽभ्यन्तरस्थिताः,
9 **द**--ज्ञेयाश्च 10 **च** --मध्यतः 11 **द**--दर्शनस्पर्शे 11a--N तेषां तु दर्शनेऽन्योन्यः 12 **न**, N
--सो वै ।
1 यानं संमीलनम् ।
</details>

<pb n="200"/>

1यतो मुखं भवेद्भाण्डद्वारं नेपथ्यकस्य च2 ।  
3सा मन्तव्या तु दिक्पूर्वा नाट्ययोगेन4 नित्यशः ।। ११  


5निष्क्रामेद्यश्च तस्माद्वै स तेनैव तथा व्रजेत् ।  
यतस्तस्य 6कृतं तेन पुरुषेण निवेदनम् ।। १२  


7[निष्क्रान्तोऽर्थवशाच्चापि8 9प्रविशेद्यदि तद्गृहम् ।  
10यतः प्राप्तः स पुरुषस्तेन मार्गेण निष्क्रमेत्11 ।। १३  


12अथवार्थवशाच्चापि तेनैव सह गच्छति ।  
13तथैव 14प्रविशेद्रङ्ग15मेकाकी सहितोऽपि वा ।। १४  

<details><summary>Abh</summary>

पूर्वप्रविष्टस्य यो दक्षिणो भागस्तं वीक्षमाणः स्थितो यथा प्रेक्षकस्य यः पराङ्मुखीभवतीत्यर्थः
एषां प्रवृत्तये दाक्षिणात्यादिके क्रमः एतद्विपरीतमन्यत्र । प्रवृत्त्यवयवोद्भाविनं क्रमगथशब्देन
सूचयति । तेनेदमाह(प्रा)धान्येनोत्तराभिमुख्यं दक्षिणस्यामात्मनिवेदनं
यथावदितिवृत्तवशात्तादृङ्निबध्यते । यः पूर्वप्रविष्टैः सह संमिलितस्य सर्वबाह्यकक्ष्यायामेवेति तु
शब्दस्यार्थः । का खल्विहं दक्षिणा दिगित्याह **यतोमुखमिति** समासः यदपेक्षं भाण्डस्य मुखं सा
दिक् पूर्वा । ननु भाण्डस्य मुखं दुर्मानमित्याह **द्वार**मिति । नेपथ्यग्रहणे गृहस्य यन्मुखद्वारं,
भाण्डोपादानं तु तस्य प्रतियोजने पूर्वतां प्रकटयति प्राधान्यज्ञापनेन । **तेनैवे**ति पूर्वप्रविष्टपात्रान्तर1--
योगेनेत्यर्थः ।
</details>

<details><summary>Notes</summary>

1 अयं श्लोकोऽग्रे सुकुमाराविद्धगतिलक्षणानन्तरमेव जादिबान्तेषु, **भम**योरध्यायान्ते च वर्वते । 2 **ट**--तु
**म**--नेपथ्यमेव 3 **भ**--पूर्वादिदिक्षु विज्ञेयं प्रयोगे नाट्यसंश्रये । एवं कक्ष्याविभाग --इत्यादि ।
4 **ज**--योगेषु **ट**--योगे तु 5 **ड**--निष्क्रामेच्चापि यस्तत्र नरः कार्येण केनचित् । सनिष्क्रामेत्तु तेनैव कृतं येन
निवेशनं 6 **द**--कृते तेनपुरुषेण 7 पञ्चश्लोकाः **का**दि**चान्ते**ष्वेव न विद्यन्ते प्रक्षिप्ता अपि तदन्येषु
बहुपाठविपर्ययेण दृश्यन्ते । 8 **न**--वशाद्वापि 9**न**--न विशेत् **द**--निवेशेदन्न तद्गृहम **ट**--न विशेद्यदि तं
गृहम् 9a--N: निविशेद्यन्न तद्गृहं 10 **ज**--प्राप्तः स पुरुषो येन 11 **न** N--स तेनैव यथा व्रजेत् 12
**ट**--यदप्यर्थवशाच्चैव 13 **न**--तयोश्चैव 14 **ट**--विशेद्गेहं 15 **न**--काष्ठाम्
1 भोगेन ।<pb n="201"/>


1तयोश्चापि प्रविशतोः 2कक्ष्यामन्यां विनिर्दिशेत् ।  
परिक्रमेण रङ्गस्य त्वन्या कक्ष्या विधीयते ।।१५  


समैश्च सहितो गच्छेन्नीचैश्च परिवारितः ।  
अथ 3प्रेषणिकाश्चापि3a निर्देश्या ह्यग्रतो गतौ4] ।। १६  


सैव भूमिस्तु बहुभिर्विकृष्टा स्यात्परिक्रमैः5 ।5a  
6मध्या वा संनिकृष्टा वा तेषामेवं विकल्पयेत्7 ।। १७  


नगरे वा वने वापि पर्वते सागरेऽपि वा ।  
8aदिव्यानां गमनं कार्यं वर्षे द्वीपेऽपि वा पुनः8 ।। १८  


आकाशेन विमानेन माययाप्यथवा पुनः ।  
विविधाभिः क्रियाभिर्वा नानार्थाभिः प्रयोगतः ।। १९  


नाटके च्छन्नवेषाणां दिव्यानां भूमिसंचरः ।  
</details>

<details><summary>Abh</summary>


एवं बाह्ये वा मध्यमे वापि तथैवाभ्यन्तर इति 1विकृष्टं दूरमित्यादि विभजति **सैव
भूमि**रिति विकल्पानां 2मध्याल्पत्वरचनादिश्च न केवलमल्पत्वबहुत्वकृतमेव । परिक्रमवैचित्र्यं
यावदन्यदपीति दर्शयति **नगरे** वेत्यादिना **प्रयोगत** इत्यन्तेन । प्रयोगो नाट्ये । दिव्यानां देवयोनीनां
पिशाचादिब्रह्मान्तानां यन्नगरादिद्वीपादिविषयागमनं तदाकाशेनैव विमानगामिना विमानेन मायया
वा अदर्शरूपया अन्याभिर्वा बलादाहरणादिक्रियाभिर्विविधप्रयोजनाभिः कार्यमिति संबन्धः । न
च दिव्यानामेष एव प्रकारः किं तु अन्योऽप्यस्तीत्याह **नाटक** इति । 4वेषशब्देन चापादभूतलं
वपुर्लक्ष्येत । तेन वरप्रदानाद्यानुग्रहनिमित्ताच्छन्नस्वरूपाणां देवानां मानुषैर्दर्शनं भवति, तदा
</details>

<details><summary>Notes</summary>

1 **न**--तयोश्चैव 2 **न**--काष्ठां 3 **ड**--प्रेक्षाणिकाः **द**--प्रेषणकाः **न**--प्रेषिणिकाः 3a: N अथ
प्रेक्षणिकायाश्च 4 **भ**--बहुभिर्गतैरन्याभिधीयते 5 इदं श्लोकार्धं **भम**योर्न दृश्यते 5a:N-सैव भूमिस्तु
बहुभिर्गतैरन्याभिधीयते ।। as noted above 6 **च**--विकल्पनात् 7 **न**--द्वीपवर्षेषु वा पुनः **प**--वर्षाद्वीपेषु
वा पुनः 8 **न** प्रयोक्तृभिः 8a:N दिव्यानां गमनं कार्यं द्विपेषु वर्षेषु वा ।
1 **क**--विभदूर 2 **क**--अत्यल्प 3 **ख**--प्रयोगः 4 **क**--विशेष ।
</details>

<pb n="202"/>

1मानुषैः कारणादेषां2 यदा भवति दर्शनम् ।। २०  


[3भारतेऽप्वथ हैमे वा हरिवर्ष इलावृते ।  
4रम्ये किंपुरुषे वापि कुरुषूत्तरेकषु वा] ।। २१  


दिव्यानां छन्दगमनं 5सर्ववर्षेषु कीर्तितम्6 ।  
भारते मानुषाणां तु7 गमनं संविधीयते ।। २२  


[3विकृष्टं यस्तु 9गच्छेद्धि देशं कार्यवशान्नरः ।  
10अङ्कच्छेदे तमन्यस्मिन्निर्दिशेद्धि प्रवेशके ।। २३  


11अह्नः प्रमाणं गत्वा तु कार्यलाभं विनिर्दिशेत् ।  
12तथालाभे तु कार्येऽस्या अङ्कच्छेदो विधीयते ।। २४  


क्षणो मुहूर्तो यामो वा दिवसो वापि नाटके13 ।  
14एकाङ्के संविधातव्यो बीजस्यार्थवशानुगः15 ।। २५  


16अङ्कच्छेदे तु निर्वृत्तं मासं वा वर्षमेव वा ।  

<details><summary>Abh</summary>

नाटके प्रयोगे तेषामपि भूमिसंचरः, संचरत्यस्मिन् भूमिरेव सञ्चरः । अयं तु
देवेषु सामान्यकल्प इत्याह **दिव्याना**मिति । पुराणेषु त्वयं सामान्यविधिरित्याह
**भारत** इति न त्विलावृतादावित्यर्थः । वर्षं प्रचारार्थमाह **हैमवता** इति
</details>

<details><summary>Notes</summary>

1 **द**--श्लोकार्धं न विद्यते 2 **न**--कारणैरेषां 3 **ड**--भारते त्वथ 4 **भ**--नीले **न**--मातृकायां
सार्धश्लोको न वर्तते 5 **ड**--वर्षेष्वेतेषु कारयेत् 6 **ट**, N--कारयेत् 7 **ट**, N--च 8 पञ्च श्लोकाः
कादि चान्तेषु विना सर्वेषु दृश्यन्ते चैषां संवादिन्यः कारिका दशरूपाध्याये व्याख्याता वृत्तिकारेण 9 **ड**
गच्छेद्यदि विकृष्टस्तु देशकालवशान्नरः । **ढ**--गच्छेद्यदि विकृष्टं तु देशं कालवशान्नरः 10 **ज**--अङ्कच्छेदेन
चान्यस्मिन्निर्दिशेत्तं प्रवेशके **ड**-अङ्कच्छेदेन चान्यस्मिन् 11**ड**--अध्वप्रमाणं ज--अङ्कप्रमाणं 12 **न**--
तथा लाभेषु कार्यं स्यात् **म**--तथालाभे तु कार्यं स्यात् **ज**--तथालाभे तु कार्यस्य अङ्क 13 **ज**--मध्याह्ना दिवसोऽपि
वा 14 **ज**--अङ्केऽङ्के 15 **म**--त्वर्थबीजवशानुगः 16 **ज**--अङ्कच्छेदं पुनर्वृत्तम् ।
</details>

<pb n="203"/>

नोर्ध्वं 1वर्षात्प्रकर्तव्यं कार्यमङ्कसमाश्रयम् ।। २६  


एवं तु भातरे वर्षे 2कक्ष्याः कार्या प्रयोगतः ।  
मानुषाणां 2गतिर्या तु दिव्यानां 4aतु4 निबोधत] ।। २७  


हिमवत्पृष्ठसंस्थे तु5 कैलासे पर्वतोत्तमे6 ।  
यक्षाश्च गुह्यकाश्चैव धनदानुचराश्च ये ।। २८  


7रक्षोभूतपिशाचाश्च सर्वे हैमवताः 8स्मृताः ।  
हेमकूटे च गन्धर्वा विज्ञेयाः साप्सरोगणाः9 ।। २९  


सर्वे नागाश्च10 निषधे 11शेषवासुकितक्षकाः ।  
12महामेरौ त्रयस्त्रिंशज्ज्ञेया देवगणा 13बुधैः ।। ३०  


नीले तु वैडूर्यमये सिद्धा 14ब्रह्मर्षयस्तथा ।  
दैत्यानां दानवानां च श्वेतपर्वत उच्यते15 ।। ३१  


पितरश्चापि विज्ञेयाः 16श्रृङ्गवन्तं समाश्रिताः ।  
इत्येते 17पर्वताः श्रेष्ठा 18दिव्यावासा 18aभवन्ति हि ।। ३२  

<details><summary>Abh</summary>

हिमवति बाहुल्येनैषां गतिरित्यर्थः, एवं सर्वत्र । **नील** इति अद्रिविशेषे, तस्येव विशेषणं वैडूर्यमये,
एतञ्च कवेः 1शिक्षार्थम् । दिव्यानां पिशाचादिब्रह्मान्तानामावासः ।
</details>

<details><summary>Notes</summary>

1 **ज**--वर्षात्तु 2 **ड**--कक्ष्या कार्या प्रयोक्तृभिः 3 **ड**--गतौ येषां **ज**--गति र्ह्येषां **द**--गतीर्यास्तु
**ट**--गतिर्ज्ञेया 4 **न**--तां 4a--N--च 5 **न**--पार्श्वेतु 6 **प**--पर्वतोत्तरे 7 **ट**--रक्षः पिशाचा
भूताश्च **ज**--रक्षः पिशाचभूताश्च 8 **ज**--हैमवते 9 **ट**--विज्ञेयाप्सरसांगणाः 10 **ट**--नागास्तु
11 **म**--शेषप्रभृतयः स्मृताः 12 **म**--तथा मेरौ 13 **ट**--द्विजाः 14 **ज**--देवर्षयः 15 **ड**--इष्यते
16 **म**--शृङ्गवद्गिरिवासिनः 17 **ड**--पर्वत 18 **म**--दिव्यवासाः प्रकीर्तिताः ।। 18a(N)--भवेदथ
1 **क**--दिक्षार्थम् ।
</details>

<pb n="204"/>

तेषां कक्ष्याविभागश्च1 जम्बूद्वीपे भवेदयम् ।  
तेषां न चेष्टितं कार्यं स्वैः स्वैः कर्मपराक्रमैः ।। ३३  


3परिच्छदविशेषस्तु तेषां मानुषलोकवत् ।  
4सर्वे भावास्तु देवानां कार्या मानुषसंश्रयाः ।। ३४  


5तेषां त्वनिमिषत्वं यत्तन्न कार्यं पेरयोक्तृभिः ।  
इह6 भावा रसाश्चैव दृष्ट्यामेव प्रतिष्ठिताः ।। ३५  


दृष्ट्या हि सूचितो भावः7 पाश्चादङ्गैर्विभाव्यते8 ।  

<details><summary>Abh</summary>


ननु 1वर्षान्तरेषु दिव्यपर्वतेषु यदुचितं गमनं तत्कर्तुं शक्यमित्याह **तेषा**मिति । **च**कार
इहार्थे जम्बूद्वीप इव दिव्यानामपि कक्ष्याविभागस्थानविशेषोपलक्षिता गतिरित्यर्थः । एतत्
स्फुटयति **न तेषा**मिति । परिच्छेदविशेषश्च तदीयः परिचारः स्वाभितो न कार्य इत्यर्थः,
परिच्छेदो वा ज्ञानं तद्दूरव्यवहितादिवषयं न प्रदर्शनीयम् । कथं तर्हि, आह, मानुषगत एवेषां
सर्वो भावः कार्यः, कथं, मानुषलोकवत् यथा मानुषलोके अंशावतरणे नायकानां रामादीनां
किंचिदुत्कृष्टं सातिशयं मनुष्योचितमेव चरितं तथैव दिव्यभावबहुवृत्तीनामपीत्यर्थः । न
निमषतीत्यनिमिषं रूपं तैषां वैव कार्यम् । तुरवधारणे । अत्र हेतु**रिहे**ति । भावा व्यभिचारिणो,
रसाः स्थायिनो दृष्टावेवेति स्पष्टयति **दृष्ट्या**मिति । **सूचितः** सूचाभिनय एव विभाव्यते
विभावादिशेषयुक्तत्वे स्फुटीभवतीत्यर्थः । अत एव **न** **तेषां चेष्टित**मित्यनेन साध्योऽप्ययमर्थः
पुनरुपात्तः प्राधान्यात् ।
</details>

<details><summary>Notes</summary>

1 **प**--विभागस्तु 2 **ट**--एतेषां **ज**--तेषां तु **न**--तेषां च 3 **ड**--परिच्छेद 4 **ड**--सर्वे भावाश्च **म**--सर्वो
भावश्च दिव्यानां कार्यो मानुषसंश्रयः 5 **भ**--अनिमेषस्तु यस्तेषां स न कार्यः 6 **ड**--भावरसाश्चैव दृष्टावेव
7 **ड**--पुनः 8 अतः परं **भ**मातृकायां धर्मीलक्षणमुक्तं तदनन्तरमेव प्रवृत्तीनाम् । एष क्रम एव षष्ठाध्यायोक्त
(६--२०) संग्रहश्लोकानुसारीति कीर्तिधरप्रभृतिभिः स्वीकृतः ।
1 **क**--द्वीपान्तरेषु ।
</details>

<pb n="205"/>

[एवं कक्ष्याविभागस्तु मया प्रोक्तो द्विजोत्तमाः ।  
पुनश्चैव प्रवक्ष्यामि प्रवृत्तीनां तु लक्षणम् ।।] ३६  


1aचतुर्विधा प्रवृत्तिश्च प्रोक्ता नाट्यप्रयोक्तृभिः1 ।  
आवन्ती दक्षिणात्या च पाञ्चाली 2aचोढ्रमागधी2 ।। ३७  

3अत्राह--प्रवृत्तिरिति कस्मात् ? 4उच्यते--5पृथिव्यां5a नाना6देशवेषभाषाचारा
वार्ताः ख्यापयतीति7 वृत्तिः प्रवृत्तिश्च निवेदने ।8 । अत्राह--यथा पृथिव्यां 9नानादेशाः
<details><summary>Abh</summary>


एवं सर्वोपकारित्वादुद्देशस्य संग्रहे सर्वं पश्चादभिधानं तेनैवं न यद्यपि कक्ष्याविभागः
सूचितस्तथापि चारीपरिक्रमप्रसङ्गेन गत्यध्यायानन्तरं दर्शितः । इदानीं
त्वाङ्गिकोपयोगिधर्म्यादित्रयमुद्दिष्टं, तत्र वृत्तीनामग्रतो निरूपणं भविष्यति, तत्र च हेतुः वृत्त्यध्याय
(अ--२०) एव वक्ष्यामः । यद्यपि धर्मः पूर्वमुद्दिष्टस्तथापि 'यत्र वार्ता प्रवर्तेत' (१३--७)इत्यनेन
कक्ष्याविभागकल्पितदेशभेदाभिधानप्रसङ्गेन च देशविभागप्रतिपन्नाः प्रवृत्तय आक्षिप्ताः किं च
पात्रस्य सति प्रवेशे कक्ष्याविभाग उत्तरद्वारेण दक्षिणात्यावन्त्योः प्रवेशो, अन्ययोस्तु
सव्येनेत्येवं प्रवृत्तिविभागं प्रवेशकभेदमाक्षिपति । सोऽपि तत्स्थानेनेदमिति तदुपयोगित्वेनापि
समनन्तरं प्रवृत्तयो वक्तव्या इति मनसि कृत्वाह **चतुर्विधे**ति । प्रवृत्तिः तस्मादित्यर्थः । प्रश्ना
इति **कस्मादि**ति चतुष्कप्रश्नः अर्थं तावदाह **पृथिव्या**मिति प्रवृत्तिः देशविशेषगता
वेषभाषासमाचारवैचित्र्यप्रसिद्धिरुच्यते । तत्रैवं योजना--देशे देशे येष्वेव वेषादयो नैपथ्यं
भाषा वा आचारो लोकशास्त्रव्यवहारः वार्ता कृषिपाशुपाल्यादिजीविका इति तान्
प्रख्यापयन्ति, पृथिव्यादिसर्वलोकविद्याप्रसिद्धिं करोति प्रवृत्तिर्बाह्यार्थे यस्मान्नि--
</details>

<details><summary>Notes</summary>

1 **म**--विज्ञेया नाट्यकोविदैः **न**--प्रयोज्या नाट्ययोक्तृभिः **ड**--प्रयोगतः **द**--समाश्रया 1a: N युक्तिश्चतुर्विधा
ज्ञेया नाट्ययोगप्रयोक्तृभिः । 2 **ढ**--सोढ्रमागधी **प**--चान्ध्रमागधी **ड**--चैव मागधी 2a--N: चार्धमागधी
3 **ड**, N--"अत्राह"--इति न दृश्यते 4 **ड**--यथा पृथिव्या 5a--N-- पृथिव्यां नानादेशकृतान्
वेषकृतान् [वार्ताः]स्थापयतीति प्रवृत्तिः 6 **न**--देशकृतान् वेषकृतान् 7 **ड**--वार्ताः प्रख्यापयन्तीति
**म**--आख्यापयतीति 8 **म**--निवेदनम् 9 **म**, N--बहवो ।
</details>

<pb n="206"/>

सन्ति 1कथमासां चतुर्विधत्वमुपपन्नं2, समानलक्षणश्चासां3 प्रयोगः ? 4उच्यते--5तत्तु
सत्यं, आसां समानलक्षणप्रयोगः । किं तु नानादेशवेषभाषाचारो लोक इति
कृत्वा लोकानुमतेन वृत्तिसंश्रितस्य6 नाट्यस्य मया 7चतुर्विधत्वमभिहितं
8भारत्यारभटी सात्त्वती कैशिकी चेति ।। ३८ ।।
<details><summary>Abh</summary>

वेदने निश्शेषेण वेदने प्रवृत्तिशब्दः । "अस्त्येषा1 भुवने प्रवृत्तिर भवद्रामेण
रामस्य यत्" इत्यादौ ।


अथ संख्याप्रश्ने स्वाभिप्रायमाह **यदे**ति । **देशा** इति । तत्कृत्वापि चतुष्टयी प्रवृत्तिरित्युक्तं
न चत्वार एव देशाः । स्यादेतदेव तावत्यस्तावदुक्ता अभ्यधिकास्तु त्यक्ता इत्याशङ्क्याह
**समानलक्षणत्वात्प्रयोग** इत्युच्यते महद्भिरिति शेषः । **प्रयोग** इति नाट्यम् । चतसृणामेव
समानलक्षणानामेतत्प्रवृत्तिचतुष्टयसाधारणस्वभावः सर्वप्रयोगे युष्मन्मते न त्वन्यो व्यवहारः
कश्चिद्दर्शितः । 2यथा च लोभक्रोधमोहैस्तु साधारणीकृतजगच्चिन्ताद्याशु प्रदेशः पराक्रियते
(?)तथा प्रकृतेऽपि ।


ननु चतुस्साधारणाप्रयोगो नत्वन्योऽत्र प्रविशति व्यवहार इत्येतदुक्तम् । विस्मरणशीलो
भवान् न स्म (?स्मा)र्यते । उक्तं पूर्वरङ्गान्ते (अध्या--५) "इत्येषोऽवन्तिपाञ्चालदाक्षिणात्योढ्ऱमागधैः ।
कर्तव्यः पूर्वरङ्गस्तु" इति पूर्वरङ्गस्य प्रयोगस्य गर्भाधानीयस्थानीय इत्युक्तम् ।
तत्रैवाभ्युपगमपूर्वकमुत्तरमाह । **3तत्तु** **सत्य**मित्यादिना वेषादीनामित्यन्तेन
अभ्युपगमदेशादिशब्देन प्रवृत्तिमभिदधता । **आसा**मिति व्याख्यातम् । 4**किंत्वि**त्यादिनोत्तरमाह ।
एतदुक्तं भवति--वृत्तिसंश्रितं वृत्तीराश्रितमेतच्चतुर्विधम् । ननु का प्रवृत्तिः
</details>

<details><summary>Notes</summary>

1 **भ**--तदा **कथं** **ढ**--तथा कथमेषां 2 **प**--समुपपन्नम् 3 **ट**--लक्षणं चासां 4 **म**, N--अत्रोच्यते
एवमेतत् 5 **प**--सत्यमेतत् **ट**--एवमेते 6 **म**--वृत्तिं समाश्रितस्य प्रयोगस्य **ट**, N--संश्रितमस्य मया
**ड**--लोकानुमतेऽनुवृत्तिसंश्रितस्य 7 **म**--चतुष्टयमुपपादितं 8 **म**--भारतीयसात्वत्यारभटीकैशिकीवृत्तिसंश्रितेषु
प्रयोगेषु देशा अभिरताः **ड**--भारतीसात्वतीकैशिक्यारभटीवृत्ति संश्रितेष्वमीषु प्रयोगेष्बभिरता देशाः ।
1 **क**--अस्यैषा 2 **क**--यथा Kavi--तथा 3 **क**--तत्र 4 **क**--किंचिदादिना ।
*स्मार्यते--मधुसूदनी
</details>

<pb n="207"/>

वृत्तिसंश्रितैश्च 1प्रयोगैरभिहिता देशाः, 2यतः प्रवृत्तिचतुष्टयमभिनिर्वृत्तं
प्रयोगश्चोत्पादितः3 । तत्र 4दाक्षिणात्यास्तावद्बहुनृत्तगीतवाद्याः कैशिकीप्रायाः
5चतुरमधुरललिताङ्गाभिनयाश्च । तद्यथा6--

महेन्द्रो मलयः सह्यो 7मेकलः पालमञ्जरः8 ।  

<details><summary>Abh</summary>

प्रत्येकं तत्रैवाभ्युपगमः प्रवृत्तिः, नेत्याह लोकानुगुणानुसारेण । लोको हि दक्षिणापथः पूर्वदेशः
पश्चिमदेशः उत्तरभूमिरिति 1चतुर्धा विभागोऽस्ति, न चैष निर्बन्धनः सादृश्यसंभवात् । तथाहि
दाक्षिणात्येषु श्रृङ्गारप्रचुरतया कैशिक्याः संभवः । पश्चिमेष्वावन्त्येव संगृहीतेषु सापि सति
धर्मप्राधान्य इति सात्त्वत्यस्ति । प्राच्येषु तु घटाटोपवाक्याडम्बरप्राधान्यो भारत्यारभटीयोगः ।
उत्तरभूमिः प्राधान्यात्तु भारत्यारभटीयोगेऽपि कैशिकीलेशात्तु प्रवेशसहिष्णवो यद्वक्ष्यते
''प्रयोगस्त्वल्पगीतार्थ'' (१३--५१) इति । अर्थशब्देन तत्प्रयोजनं नृत्तवाद्यादि । इत्येवं
चित्तवृत्तिभेदसादृश्याल्लोको यश्चतुर्धाविभागः स एवास्मिन्नुक्तः ।


ननु किमित्ययं संक्षेप आदृतः, आह यस्माल्लोको बहुविधभाषाचारदियुक्तः कस्तं
प्रतिपदं वक्तुं शक्नुयात् शिक्षितुमभ्यसितुं वा प्रयोक्तुं द्रष्टुं वा, चित्तवृत्तिप्रधानं चेदं
नाट्यमिति तदेव वक्तुं न्याय्यम् । एतदेव स्पष्टीकुर्वन्नाह **भारतीत्या**दिना ।
प्रयोगे वागङ्गचेष्टासु अभिनिर्वृत्तं लोकप्रसिद्धमित्यर्थः । चकारेण तत इत्याकृष्यते ।
</details>

<details><summary>Notes</summary>

1 **ट**--प्रयोगोचिता **द**--प्रयोगैरभिमता 2 **द**--यतो वृत्ति **भ**--यतस्ततः प्रवृत्तेश्चष्टयमिति निर्वृत्तं
3 **दभ**--मातृकयोर्दाक्षिणात्यालक्षणात्पूर्वमेवावन्तीलक्षणमुक्तं यथा--

आनर्मदाया आसिन्धोरापूर्वावर्तिनस्तथा ।  
आपश्चिमात्मसमुद्राच्च तथा सौवीरराष्ट्रतः ।।  


आहिमाद्रेस्तथा देशा विदेशैश्चान्तरेण ये (वैदिशाच्चान्तरेण--भ) ।  
सात्वतीकैशिकीयुक्ता तेषामावन्तिकी स्मृता ।।  

4 **म**--दाक्षिणात्या...वाद्या...प्राया....नया यथा 5 **ड**--चतुरललित 6 **ट**--यथा 7 **ड**--मेखलः **न**--मेलकः
8 **ड**--कालपञ्जरः **म**--मेलकः पालमर्जरः **प**--पलपञ्जरः ('पालमञ्जर' इति राजशेखरः) **न**--पालमञ्जकः ।
1 **क**--चेड़ा ।
</details>

<pb n="208"/>

एतेषु संश्रिता देशास्ते ज्ञेया दक्षिणापथाः1 ।। ३९  


2कोसलास्तोसलाश्चैव कलिङ्गा यवनाः खसाः3 ।  
4द्रमिडान्ध्रमहाराष्ट्रा वैण्णा5 वै वानवासजाः6 ।। ४०  


दक्षिणस्य समुद्रास्य तथा विन्ध्यस्य चान्तरे7 ।  
ये देशास्तेषु युञ्जीत8 दाक्षिणात्यां तु नित्यशः9 ।। ४१  


10आवन्तिका वैदिशिकाः सौराष्ट्रा मालवास्तथा ।  
सैन्धवास्त्वथ सौवीरा आनर्ताः सार्बुदेयकाः11 ।। ४२  


दाशार्णास्त्रैपुराश्चैव तथा वै मार्त्तिकावताः12* ।  
कुर्वन्त्यावन्तिकीमेते प्रवृत्तिं नित्यमेव तु ।। ४३  

<details><summary>Abh</summary>

तल्लोकप्रसिद्धचतुष्टयमवलम्ब्य ब्रह्मणा प्रयोग उत्पादितः । अयं ग्रन्थश्चिरन्तनैर्वृत्तीनां चतुर्ष्वेव
दृष्टान्ततामाश्रित्य व्याख्यातः, तत्र च वैषम्येण दूषणमुक्तम्,† वृत्तीनां हि सनिमित्तं चतुर्धादेः
प्रवृत्तीनां तस्माच्चतुष्ट्व मात्रेण दृष्टान्तोऽयमिति व्याख्यानेषु गजस्नानीयमान(?नीयम्
आन--)यनेनालूनविशीर्णः कृत इत्यास्तां तावत् ।


कैशिकी प्रायेणास्यामिति बहुव्रीहिः । असामानाधिकरण्यात्सामानादिकरण्येऽपि वा
समानायामाकृतो भाषितपुंस्त्वाभावान्न पुंवद्भावः । केशैर्निर्वृत्तात्तेषु भवावे‡दित्यादिर्व्युत्पत्ति
र्निमितत्तमात्रम् । एतच्च वक्ष्यामः संक्षेपेण (अध्या--20)। दक्षिणसमुद्रस्य विन्ध्यस्य च मध्ये
ये देशास्तेषु दाक्षिणात्या । एतेनैव सिद्धे सति देशभेदानां प्रतिपाठस्तदन्तरलानां पर्वत--
</details>

<details><summary>Notes</summary>

1 **न**--स ज्ञेयो दक्षिणापथः 2 **ड**--कोशलास्तोशलाः 3 **म**--यवनौसलाः **च**--एव मोसलाः 4 **द**--द्रमिलाश्च
5 **द**--भिल्ला ('वैण्णा' इति कृष्णापिनाकिनी तीरवासिनः) 6 **प**--वानवासिकाः 7 **द**--चोत्तरे 8 **ड**--संश्रितास्तेषु
9 **द**--तेष्वियं कैशिकी स्मृता **म**--ये दाक्षिणात्यस्तु वृत्तिमारभटीं श्रिताः 10 **प**--आनर्तकाः
11 **द**--सार्वदेशकाः 12 **ज**--वैमानिकावताः **ड**--वैवर्ति कावताः *मृत्तिकावतीपुरवासिनः ।
†चिरन्तनैरिति राहुलकादिभिः । उक्तमित्युद्भटेन ।
‡केशैर्निर्वृत्तात्तेषु भवेदित्या/?/0--Kavi;
केशै----- भवा वेत्यादि --मधुसूदनी;
</details>

<pb n="209"/>

सात्त्वतीं कैशिकीं चैव वृत्तिमेषां समाश्रिताः1 ।  
भवेत्प्रयोगो नान्यत्र2 स तु3 कार्यः प्रयोक्तृभिः । ४४  


अङ्गा बङ्गाः कलिङ्गाश्च वत्साश्चैवोढ्रमागधाः3a ।  
4पौण्ड्रनेपालकश्चेव 5अन्तर्गिरबहिर्गिराः ।। ४५  


तथा 6प्लवङ्गमा ज्ञेया मलदा मल्लवर्तकाः7 ।  
ब्रह्मोत्तरप्रभृतयो भार्गवा मार्गवास्तथा ।। ४६  


प्राग्ज्योतिषाः पुलिन्दाश्च वैदेहास्ताम्रलिप्तकाः8 ।  
9प्राङ्गाः प्रावृतयश्चैव 10aयुञ्जन्तीहोढ्रमागधीम्10 ।। ४७  


11अन्येऽपि देशाः प्राच्या ये पुराणे संप्रकीर्तिताः ।  
तेषु प्रयुज्यते ह्येषा12 13aप्रवृत्तिश्चोढ्रमागधी13 ।। ४८  


पाञ्चालाः शौरसेनाश्च काश्मीरा हास्तिनापुराः ।  
बाह्लीकाः 14शाकलाश्चैव मद्रकौशीनिरास्तथा ।। ४९  


हिमवत्संश्रिता ये तु15 गङ्गायाश्चोत्तरां दिशम्16 ।  

<details><summary>Abh</summary>

कच्छादिम्लेच्छानां निषेधेन प्रसिद्धया देशोपसंग्रहणार्थः कवीनाम् । एवमुत्तरत्र । **नित्यानित्य**मिति ।
अनादिरयं देशभेदेन चित्तवृत्तिक्रमः । दृष्टो हि वस्त्राभरणात्मना देशभेदोचितः स्वभावभेदः ।
**बाहुल्येने**ति नात्र भविष्यति प्रमाणाभावादित्यादिना शुष्कतर्केणासूचितव्यमिति भावः । **एषे**ति
अवन्तिप्राण्ज्योतिषकामरूपीया । **पुराणा** इत्यागमपूर्वकत्वमाह । तुरुष्काश्चारट्टकदरक--
</details>

<details><summary>Notes</summary>

1 **म**--वृत्तिमेते समाश्रिताः **द** N--एषां समाश्रयः 2 **ड**--नाट्ये च 3 **न**--च, 3a--N-- श्चेवोर्धमागधाः
4 **ड**--पौण्ड्रा 5 **म**--ह्यन्तगिरि 6 **ढ**--प्रवङ्गमाहेन्द्रं 7 **म**--मल्लवर्तिकाः **ढ**--मलवर्तकाः
8 **ड**--ताम्रलिप्तकाः 9 **ड**--प्रांशुप्रवृत्तयः **द**--प्रांशुप्रावृत्तयः **न**--प्राङ्गाः प्राभृतयः **ट**--प्राङ्गाः प्रवृत्तयः
10 **न**--ह्यौढ्रमागधीम् 10 a--N --युञ्जन्तीहोर्धमागधीम् । 11 अयं श्लोको **भम**योर्न विद्यते 12 **ड**--त्वेषा
**ट**--अप्येषा 13 **प**--चान्ध्रमागधी, 13a--N--प्रवृत्तिश्चोर्ध्वमागधी 14 **ड**--शाल्यकाः **द**--शाककाः
**ढ**--शल्यकाः 15 **ट**--च 16 **न**--तथा चाप्य प्रदक्षिणम् ।
</details>

<pb n="210"/>

1ये श्रिता वै जनपदास्तेषु पाञ्चालमध्यमा ।। ५०  


पाञ्चालमध्यमायां तु सात्त्वत्यारभटी स्मृता2 ।  
प्रयोगस्त्वल्पगीतार्थं आविद्धगतिविक्रमः ।। ५१  


द्विधा क्रिया भवत्यासां रङ्गपीठपरिक्रमे ।  
प्रदक्षिणप्रवेशा च तथा चैवाप्रदक्षिणा ।। ५२  


आवन्ती दाक्षिणात्या च प्रदक्षिणपरिक्रमे ।  
अपसव्यप्रवेशा तु पाञ्चाली 3aचोढ्रमागधी3 ।। ५३  


आवन्त्यां दाक्षिणात्यायां 4पार्श्वद्वारमथोत्तरम् ।  
5पाञ्चाल्यामोढ्रमागध्यां योज्यं द्वारं तु दक्षिणम् ।। ५४  

<details><summary>Abh</summary>

खसप्रभृतयः मध्यमायामेव प्रविष्टाः, ते तु व्यवहारबहिष्कृतत्वात् स्वकण्ठेन न पठिताः ।
**अल्पगीतार्थ** इति लेशतः कैशिकीमनुजानाति । तत्र प्राग्देशानां सीमात्वेन दक्षिणत उढ्राः
समुद्रनिकटे, उत्तरतो मागधाः, तदुभयमध्यवर्तित्वादौढ्रमागधी1, 2अत एवौढ्र--
कलिङ्गनामुभयोपजीवित्वाभिप्रायेण वृत्तिद्वयमध्ये गणनम् । गिरीणामन्तर्ये भवास्तेऽन्तर्गिराः,
गिरेश्च सनेक स्येति समासान्ते मत्वर्थीये वाचि रूपम् । दक्षिणोत्तरव्यतिरेकेण
परिक्रमणस्थानाभावात् नैकट्याद द्वे प्रवृत्ती एकीकृत्य प्रयोगाभिधानम् । तत्र दाक्षिणात्य
उत्तरेण द्वारेण प्रविश्य 3पश्चिमायां दिशि परिक्रम्य ततोऽपि दक्षिणस्यां ततः पूर्वस्यां
ततः उत्तरस्यां परिक्रमेत् । परिक्रम्य च तस्यामेव दिश्यात्मनिवेदनं कुर्यात् । 4तदुक्तं
दक्षिणाभिमुख इति । तत उत्तरस्यां पूर्वां ततोऽपि दक्षिणां ततः पश्चिमां
प्राप्योत्तरद्वारेणैव निष्क्रामेत् । एवं सात्त्वत्यादौ, तद्विपर्ययेण पाञ्चाली ।
</details>

<details><summary>Notes</summary>

1 **न**--ये चाश्रिता 2 **न**, N--श्रिता **द**--भृतः 3 **न**--ह्यौढ्रमागधी **द**--सोढ्रमागधी 3a--N चोर्ध्वमागधी
4 **ड**--योज्यं 5 प, N--पाञ्चालमध्यामागध्योः ।
1 **क**--आन्ध्रमागधी 2 **क**--अत एवान्ध्रकलिङ्गानां 3 **ख**--मध्यमं **क**--पश्चिमं 4 **ख**--तदुत्तरम् ।
</details>

<pb n="211"/>

एकीभूताः पुनश्चैताः प्रयोक्तव्याः प्रयोक्तृभिः ।  
1प(पा)र्षदं देशकालौ चाप्यर्थयुक्तिमवेक्ष्य च2 ।। ५५  


येषु देशेषु या कार्या3 प्रवृत्तिः परिकीर्तिता ।  
तद्वृत्तिकानि रूपाणि तेषु तज्ज्ञः प्रयोजयेत् ।। ५६  


4एकीभूताः 5पुनस्त्वेताः 6नाटकादौ भवन्ति हि ।  
अवेक्ष्य वृत्तिबाहुल्यं तत्तत्कर्म समाचरेत्7 ।। ५७  

<details><summary>Abh</summary>

तदस्या दक्षिणद्वारेण प्रवेशो निष्क्रमणं च प्रदक्षिणेन दक्षिणदिशा
प्रवेशोऽभ्यन्तरकक्ष्याव्यवस्थितपात्रनिकट एवेति स्यात् । एवमपसव्यप्रवेश इति ।


विशेषान्तरमाह **एकीभूता** इति । (पार्षदमिति) परिषदि स्वामित्वकृतं वा प्राधान्यं देशकृतं
कालकृतं प्रयोजनकृतं बहुतरपात्रपरीक्षायातोचितं यद्वैचित्र्यकृतमिदमवेक्ष्य सङ्करोऽपि कर्तव्यः,
तदाह **एकीभूता** इति प्रधानानुयायिन्य एवेत्यर्थः ।


एवं प्रयोक्तरि परिक्रमोपयोगः । प्रवृत्तीनां प्रत्येकविषयेऽपि तं दर्शयन्नाह **येषु देशेष्वि**त्यादि
(या) **प्रवृत्ति**रित्यर्थः, सा वृत्तिर्येषु रूपकेषु । तेन* काश्मीरदेशगतनायक नाटिकानुचिता, तस्यां
कै शिकीप्राधान्येन दाक्षिणात्योचितत्वात् । देशादौचित्ये तच्चेष्टितव्यावर्तनेन
प्रतीतिविघाताद्रसमयत्वाभावः । रसाश्च नाट्यस्य प्राणाः व्युत्पत्तिरपि वा परेव भवेत्,
असत्यताशङ्का च समूलघातं विहन्यादेव प्रयोगमित्यनेनाभिप्रायेणाह **तद्वृत्तिका**निति । येषु देशेषु
यो वृत्तिप्रकार उक्तः स येषु रूपकेषु नाटकादीनामन्यतमेषु भवति, **तानि रूपाणि तेष्वि**ति
तद्देशगतनायकप्राधान्येन कर्तव्यं कविना नाटकेन च नाट्यशब्दवाच्यस्य प्रयोगस्याश्रयः ।
नाटकशब्दोऽत्र न रूपकविशेषे, अपि तु नाट्य एव । यथा--
</details>

<details><summary>Notes</summary>

1 **म**--देशं कालमवस्थां च काव्ययुक्तिमवेक्ष्य च 2 **द**--अवेक्षते 3 **ड**--पूर्वं 4 अयं श्लोको **दचटजझढन**
मातृकासु न दृश्यते 5 **म**--यदा त्वेताः 6 **ड**--गानकादौ 7 **ड**--तत्तत्कर्माचरेत्सदा **म**--तद्वर्मीमाचरेत्तथा ।
*काश्मीरकनायकदेशे नाटिकानुचिता--Kavi, काश्मीरदेशगत0....मधुसूदनी;
</details>

<pb n="212"/>

[1सार्थे बाहुल्यमेकस्य शेषाणामथ बुद्धिमान् ।  
2येषामन्यस्य बाहुल्यं प्रवृत्तिं पूरयेत्तथा] ।। ५८  


प्रयोगो द्वविधश्चैव विज्ञेयो नाटकाश्रयः3 ।  
सुकुमारस्तथाविद्धो नाट्ययुक्तिसमाश्रयः ।। ५९  


4यत्त्वाविद्धाङ्गहारं तु छेद्यभेद्याहवात्मकम्5 ।  
मायेन्द्रजालबहुलं6 पुस्तनैपथ्यसंयुतम्7 ।। ६०  


8पुरुषैर्बहुभिर्युक्तमल्पस्त्रीकं तथैव च ।  
सात्त्वत्यारभटीप्रायं नाट्यमाविद्धमेव तत्9 ।। ६१  


डिमः समवकारश्च व्यायोगेहामृगौ तथा ।  
10एतान्याविद्धसंज्ञानि विज्ञेयानि प्रयोक्तृभिः ।। ६२  

<details><summary>Abh</summary>


"हास्यस्थानानि यानि स्युः कार्योत्पन्नानि नाटके" । ना. शा. ६/६० प्रथमार्घं इत्यत्र नाटक
उन्नयति1 (? नाटकमुन्नयति) प्रेक्षकान् सं( ?स्वा)वेशेन व्युत्पत्त्या च तथा तद्भावानुप्रवेशेन
प्रयोक्तॄनिति । नाटकं (? नाटके) (मधुसूदनी, पृ. ११३५) कृताविति पाठे गात्राणि विक्षिप्यन्ते
अभिनयप्रयोगायास्मादिति संज्ञाकाले । अन्ये तु नटशब्दं कठादिवच्चरणादिच्छन्तो नटानां
कर्मश्लाध्यमिति गोत्रचरणाच्च श्लाघादिविशेषणत्वाद् वुञित्याहुः (पा--५--१--१३४) लौकिकं
च लिङ्गमिति नैवं शङ्कितव्यमेतद् वुञ् तस्यैकान्तिकं स्त्रीत्वमिति । आविद्ध उत्कटः, अङ्गानां
हारो हरणं यत्र । छेदेन भेदेन प्रधानः आहवः संग्रामः, आह्वयन्ते परस्परं वीरा यत्रेति ।
मायामन्त्रौषधादिकृतं रूपपरिवर्तनादि, (इन्द्र)जालः हस्तलाघवसादृश्यादिकृतं, पुस्तं
द्रुमृण्मयमाकृत्यादि । **तथैव** **च** नाविद्धं (आविद्धं ?) स्त्रीकर्मरूपाणां स्वरूपं स्वक्षेत्र एव
</details>

<details><summary>Notes</summary>

1 अयं श्लोको **डढ** --मातृकयोरेव वर्तते 2 **ढ**--यस्यामन्येऽस्य 3 **म**--नाटकाश्रितः 4 **द**--तत्राविद्ध
**म**--सत्त्वाविद्धाङ्गहारस्तु 5 **म**--आत्मकः 6 **म**--बहुलो 7 **म**--संयुतः 8 **म**--प्रयोगः पुरुषप्रायस्तथाल्पस्त्रीक
एव च 9 **म**--आरभटीयुक्तो ज्ञेय आविद्धसंज्ञितः 10 **म** --आविद्धसंज्ञाविज्ञेयाः प्रयोगस्य वशानुगाः ।
1 **क**--नाटकलनमयति ।
</details>

<pb n="213"/>

एषां प्रयोगः कर्तव्यो 1देवदानवराक्षसैः ।  
2उद्धता ये च पुरुषाः शौर्यवीर्यबलान्विताः3 ।। ६३  


नाटकं सप्रकरणं भाणो वीथ्यङ्क एव च4 ।  
सुकुमारप्रयोगाणि मानुषेष्वाश्रितानि तु5 ।। ६४  


6अथ बाह्यप्रयोगे तु प्रेक्षागृहविवर्जिते ।  
विदिक्ष्वपि भवेद्रङ्गं कदाचिद्भर्तुराज्ञया ।। ६५  


पृष्ठे कृत्वा कुतपं नाट्यं युक्ते यतो मुखं भरतः ।  
सा पूर्वा मन्तव्या प्रयोगकालेन नाट्यज्ञः ।। ६६  


द्वाराणि षट् चैव भवन्ति चात्र रङ्गस्य दिग्भाण्डविनिश्चितानि ।  
नाट्यप्रयोगेण खलु प्रवेशे प्राच्यां प्रतीच्यां च दिशि प्रवेशः ।। ६७  

<details><summary>Abh</summary>

वक्ष्यामः । शौर्यमभीरुत्वं, वीर्यमुत्साहः, बलं कायधर्मः पराक्रमः । **मानुषेष्विति** बाहुल्यापेक्षमेतत् ।
एवं चत्वारि भिन्नानि डिमाद्यु( ?दीन्यु)द्धतानि वर्गसुकुमाराणि नाटकादीनि ।


एवमन्तरङ्गोपकारित्वात्कक्ष्यामाधारमुक्त्वा तदाक्षिप्तं च वृत्तिभेदमभिधाय धर्मा (र्म्यो)
(मधुसूदनी, पृ. १३३८) निरूप्यन्ते । तथा हि लोकस्वभावमेवानुवर्तमानं धर्मिद्वयम् । लोको
नाम जनपदवासी जनः, स च प्रवृत्तिक्रमेण प्रपञ्चितः । तत्प्रसङ्गेनैव तावद्धर्म्यायाता । सा
चाङ्गिकशेषतया वक्तव्या । प्रसङ्गाच्च वाचिकाहार्यादिविषयाण्युच्यन्ते तुल्यलक्षणत्वादिति । सा
च द्वेधा । यद्यपि लौकिकधर्मव्यतिरेकेण नाट्ये न कश्चिद्धर्मोऽस्ति, तथापि स यत्र
लोकागतप्रक्रियाक्रमो रञ्जनाधिक्यप्राधान्यमधिरोहयितुं कविनटव्यापारे वैचित्र्यं स्वीकुर्वन्
नाट्यधर्मीत्युच्यते ।
</details>

<details><summary>Notes</summary>

1 **ड**--दैत्य 2 **ढ**--उद्धताश्चैव 3 **ट**--समन्विताः **म**--शौर्यधैर्यदयान्विताः 4 **ड**--नाटिके **द**-- एव तु
5 **म**--योज्यान्येतानि मानुषैः 6 "यतो मुखमितिश्लोकः तदनन्तरं" 'अथादि'....कार्यः, इति अन्तं षट्श्लोकाः **का**दि
**चा**न्तेषु विना सर्वेष्वादर्शेषु निवेशिताः, ते प्रक्षिप्ततया न व्याख्याताः ।
</details>

<pb n="214"/>

विधानमुत्क्रम्य यथात्र रङ्गे विना प्रमाणाद्विदिशःप्रयोगे1 ।  
द्वारं तु यस्मात्समृदङ्गभाण्डं प्राचीं दिशं तां मनसाध्यवस्येत्2 ।। ६८  


वयोऽनुरूपः प्रथमं तु वेषो वेषानुरूपश्च गतिप्रचारः ।  
गतिप्रचारानुगतं च पाठ्यं पाठ्यानुरूपोऽभिनयश्च कार्यः] ।। ६९  


धर्मी या 3द्विविधा प्रोक्ता3a मया पूर्वं द्विजोत्तमाः4 ।  
लौकिकी नाट्यधर्मी च तयोर्वक्ष्यामि लक्षणम् ।। ७०  


5स्वभावभावोपगतं शुद्धं तुप विकृतं तथा6 ।  
लोकवार्ताक्रियोपेतमङ्गलीलाविवर्जितम्7 ।। ७१  


स्वभावाभिनयोपेतं8 नानास्त्रीपुरुषाश्रयम् ।  
यदीदृशं भवेन्नाट्यं लोकधर्मी तु सा स्मृता ।। ७२  

<details><summary>Abh</summary>


तदेतदाह धर्मी या द्विविधेति । प्रोक्ता उद्दि्ष्टेत्यर्थः । पूर्वमिति 'रसा भावा'
इत्यादिसंग्रहविभागावसरे (अ--६--१०) लौकिकस्य धर्मस्य मूलभूतत्वान्नाट्यधर्मं
वैचित्र्योल्लेख्यभित्तिस्थानत्वादिति लोकधर्मीमेव लक्षयति **स्वभावभावोपगत**मित्यादि ।
काचित्तद्विषया धर्मी, काचिन्नटविषया । यो यस्य स्वभावतो भावः स्यात्
स्थायिव्यभिचार्यादिः तेनोपेतम् । कथमधिकृतत्वादित्याह (**शुद्ध**मिति)। शुद्धत्वात् स्वविकल्पितेन
व्यामिश्रत्वात् **तथेति** शुद्धं कत्वा । लोकवार्ता लोकप्रसिद्धिः तस्यां या क्रिया व्यवहारो
वृत्तान्तस्तया शुद्धमेव कृत्वा युक्तं यन्नाट्यं नटनीयं कार्यं सा लोकधर्मी
धर्म्यास्तद्वतश्चाभेदोपचारात्सामानाधिकरण्यम् । अङ्गलीलया वर्तनादिकया वर्जितं
कृत्वा । स्वभावबलपतनप्रहारनादावसरविवादादाविव पताकादिना योऽभि--
</details>

<details><summary>Notes</summary>

1 **म**--कृतः कथंचिद्विदिशप्रयोगः 2 **प**--व्यवस्येत् 3 **द** N--तु 3a--N ज्ञेया 4 **द**-- प्रयोगे नाट्यकारिता
5 **म**--स्वभावकर्मोपगतं 6 **म**--च विकृतं च यत् **न** --नार्थं तु विकृतं तथा (?) **प**--त्वकृतं तथा
7 **म**--नानाभावरसान्वितम् 8 **म**--नयस्थानम् ।
</details>

<pb n="215"/>

1अतिवाक्यक्रियोपेतमतिसत्त्वातिभावकम्2 ।  
लीलाङ्गहाराभिनयं नाट्यलक्षणलक्षितम्3 ।। ७३  


4स्वरालङ्कारसंयुक्त5मस्वस्थपुरुषाश्रयम् ।  

<details><summary>Abh</summary>

नयस्तेनोपेतम् । नानात्वेन च स्त्रीपुंसोः स्त्रियां प्रयोज्यायां योषिदेव प्रयोक्री पुरुषे तु पुरुष
इत्येवंभूतं यन्नाभ्यस्तचेष्टितं सा लोकधर्मी तद्धर्मव्यपदेशात् यदि वा समुदायरूपस्य काव्यं
ताभ्यां मनसो एकदेशभूता धर्मी ।


एतदुक्तं भवति--यदा कविर्यथावृत्तवस्तुमात्रं वर्णयति नटश्च प्रयुङ्क्ते, न तु स्वबुद्धिकृतं
रञ्जनावैचित्र्यं, तत्रानुप्रवेशयंस्तदा तावान् स काव्यभागः प्रयोगभागश्च लोकधर्माश्रयः तत्र धर्मी ।
अर्थाभिनये सहकारिरूपा इतिकर्तव्यतारूपा वेति दशशततमादितरत्र प्रवेशानाह शून्यतायाम्(?)
काव्यनाट्ययोर्हि लोकानुसारित्वं वा वैचित्र्ययोगित्वं वा धर्मः । तत्र किमेतद्भावमुद्भावमुच्यते
तदास्तामेतत् ।


अथ नाट्यधर्मी लक्षयति **अतिवाक्यक्रियोपेत**मिति । इतिहासादिवाक्यमतिक्रम्य या
उचितरञ्जके तिवृत्तकल्पनात्मिका क्रिया । **राजशेखरेण** रामनिर्वासना
दशरथवेषराक्षसविरचितत्त्वकल्पना, तया यदुपेतं भावसत्त्वं स्वभावचित्तवृत्तिमतिक्रम्य
यत्स्थितं कविकल्पितचित्तवृत्त्यन्तरयुक्तमित्यर्थः । यथा स्वभावचपलविदूषकचित्तवृत्त्यतिक्रमात्
यथा तापसवत्सराजेन मन्त्रिसमुचितगाम्भीर्यावहित्थयोजनं वसन्तकस्य तथा, स्वभावभाषित--
मतिक्रम्य यत्स्थितं यथा राज्ञ्याः संस्कृतम्* । एवंभूतं काव्यं काव्यगतनाट्यधर्मी नटगता तु
नाट्यलक्षणलक्षितं कृत्वा लीलया शोभाप्रधानतया अङ्गहाराणि मनोहराणि
तत्प्रधानैरभिनयैः उपेतं तथापाठे स्वरालङ्कारसंयोजना युक्तं यत्र च पुरुषो न
स्वरूपे तिष्ठति, अपि तु स्त्रीबलमाश्रयति, प्रयोज्यः पुरुषो यत्र न स्वरूपस्थः
</details>

<details><summary>Notes</summary>

1 अयं भमातृकायां न वर्तते **ट**--गीतवाद्यक्रियोपेतं **ड**--अतिसत्त्व 2 **द**-- N--भाविकम् **म**--भावजम्
**ड**--भाषितम् **ट**--सत्त्वभावसमन्वितम् 3 नाट्यताललयान्वितम् 4 **द**--सर्वालङ्कार 5 **द**--अश्वस्थ
ट--नाट्यस्थ ।
*तापसवत्सराजे ।
</details>

<pb n="216"/>

यदीदृशं भवेन्नाट्यं नाट्यधर्मी तु सा स्मृता ।। ७४  


1लोके यदभियोज्यं च पदमत्रोपयुज्यते ।  
2मूर्तिमत्साभिलाषं3 च नाट्यधर्मी तु सा स्मृता ।। ७५  


आसन्नोक्तं च यद्वाक्यं4 न शृण्वन्ति परस्परम् ।  
अनुक्तं श्रूयते यच्च नाट्यधर्मी तु सा स्मृता5 ।। ७६  


शैलयानविमानानि चर्मवर्मायुधध्वजाः ।  
मूर्तिमन्तः प्रयुज्यन्ते नाट्यधर्मी तु सा स्मृता ।। ७७  


[य एकां भूमिकां कृत्वा कुर्वीतैकान्तरेऽपराम्6 ।  
7कौशल्यादेककत्वाद्वा नाट्यधर्मीति सा स्मृता ।। ७८  

<details><summary>Abh</summary>

अपि तु स्त्रिया प्रयुज्यते तन्नाट्यधर्मी । **भवे**दित्यनेन संभावनामाचक्षाण इदमाह नैवेदं समयमात्रं
निष्ठमिति वक्तव्यं अपि तु संभाव्यमानमेव । सद्रञ्जनोपयोगि वस्तूपयोगि च न ह्यसन्नवचनस्यापि
अश्रवणमन्यैरप्यश्रूयमाणस्य च श्रवणं लोकेऽपि कदाचन न भवति । केवलं तन्त्रे
तत्सौन्दर्यार्थमानीयते । यथोक्त**मुपाध्यायैः**--


यदत्रास्ति न तत्रास्य कवेर्वर्णनमर्हति ।  
यन्नासंभवि तत्र स्यात्सम्भव्यत्र तु धर्मतः ।।  


अत्र नियमहेतुः सौमनस्यं तत्र नाट्यधर्मव्यापकत्वं बहुतरोदाहरणनिदर्शनदिशा दर्शयितुमाह
**लोके** **य**दिति अभियोज्यं क्रियासु पदं मूर्तत्वात् केवलं साभिलाषं लोकेऽपि
कलाशिल्पकल्पनाकलितवपुस्तदपि मूर्तिसंपादनेन प्रयुज्यते प्रयोगः क्रियते । यथा **मायापुष्पके**
"ततः प्रविशति ब्रह्मशाप" इति । शृण्वन्ति जनान्तिकापवारितकयोः । अनुक्तं श्रूयते,
आकाशभाषितं च, गतादावाकाशादौ । **मूर्तिमन्त** इति प्रक्रिया तु कर्म कायवत्प्रयुज्यन्त इत्यर्थः ।
तद्यथा-- "अग्रे पर्वत एष कथमत्र गन्तव्यम्" इत्यादि । चर्म खेटकं वसुनन्दादि
</details>

<details><summary>Notes</summary>

1 **ड** N--लोकप्रसिद्धद्रव्यं तु यदा नाट्ये प्रयुज्यते **म**--लोकेऽप्रयुज्यं यद्द्रव्यं समं नाट्ये प्रयुज्यते 2 **प**--वृत्तमत्
3 **ट**--साभिभाषं च 4 **म**--तु 5 **ट**--नाट्यधर्मीकृतं तु तत् 6 **द**--पूनरन्यां प्रयोजयेत्
7 **ट** N--कोशलादेककृत्यत्वात् ।
</details>

<pb n="217"/>

यागम्या प्रमदा भूत्वा गम्या भूमिषु युज्यते1 ।  
गम्या भूमिष्वगम्या वा नाट्यधर्मी तु2 सा स्मृता ।। ७९*  


3ललितैरङ्गविन्यासैस्तथोत्क्षिप्तपदक्रमैः ।  
नृत्यते गम्यते 4चापि नाट्यधर्मी तु सा स्मृता ।। ८०卐  


5योऽयं स्वभावो लोकस्य सुखदुःखक्रियात्मकः ।  
सोऽङ्गाभिनयसंयुक्तो नाट्यधर्मी प्रकीर्तिता6 ।। ८१  


7यश्चेतिहासवेदार्थो ब्रह्मणा समुदाहृतः8 ।  
9दिव्यमानुषरत्यर्थं10 नाट्यधर्मी तु सा स्मृता ।। ८२  


यश्च कक्ष्याविभागोऽयं नानाविधिसमाश्रितः11 ।  
रङ्गपीठगतः प्रोक्तो नाट्यधर्मी तु सा भवेत् ।। ८३  


नाट्यधर्मीप्रवृत्तं हि सदा नाट्यं प्रयोजयेत् ।  

<details><summary>Abh</summary>

अपूर्णरूपं दारुवस्त्रचित्रादिरूपतया प्रयुज्यते । **ललितै**रिति
आवेष्टितादिचतुर्विधकरणोपगृहीतवर्तनाप्रवर्तितैः । उत्क्षिप्तानि चतुस्तालादिना (अ.
९--२७३--२८९) यानि पदानि तेषां क्रमात्कालविभागाश्चतुष्कलत्वादयः । **च** शब्द
इवशब्दार्थः । नृत्यत इव यद्गम्यते नृत्तसदृशी विशाखा सा या गतिरित्यर्थः, तद्भावे लटौ ।
एतत्प्राणितमेव नाट्यमित्याह **योऽयं स्वभाव** इति । अङ्गैरातोद्यादिभिरभिनयैश्च यदुपेतत्वं
लोकस्वभावस्य नाट्यधर्मी, लोकस्वभावत्वानुभावविलासोपेतत्वं विधायकस्य नाट्यधर्मीत्वं
विधानमिति प्रथमाध्याये (१--११८) श्लोकाद्भिन्नार्थ एवायं, तत्र नाट्यलक्षणपरो वाक्यार्थं इति
विवृतं चैतत्तत्रैवाध्याये । प्रसङ्गोपयोगेन सर्वाभिनयप्रकारसारा नाट्यधर्म्यभिहिता तां दर्शयति
**यश्चेति** । **चकारः** प्रसङ्गं द्योतयति । **प्रोक्त** इति समनन्तरमेव । व्यापकत्वमेव नाट्यधर्म्या
उपसंहरति (नाट्यधर्मीत्यादिना) उपदेशद्वारेण नाट्यधर्मीप्रवृत्ता गतिः । अत्र
</details>

<details><summary>Notes</summary>

1 **न**--योज्यते 2 **प**--च 3 **ट**--यश्चाङ्गहारविन्यासैः 4 **म**--चैव **ड**--यच्च 5 **ज**--यो यः **म**--यश्च
स्वभावो 6 **प**--धर्मी तु सा स्मृता 7 **म**--यत्सेतिहासो वेदार्थो 8 **ट**--काव्यसंमतः **म**--काव्यधर्मतः
9 **म** --देव 10 **ढ**--रत्यर्थो 11 **न**--देशसमाश्रयः ।
* after v ७९, 'N' has: शैलयानविमानानि चर्मवर्मायुधध्वजाः ।
मूर्तिमन्तः प्रयुज्यन्ते नाट्यधर्मी तु सा स्मृता ।। ६५ ।।
卐 after v ८०, 'N' has: आसन्रोक्तं च यदवाक्यं न श्रृणवन्ति परस्परम् ।
अनुक्तं श्रूयते यच्च नाट्यधर्मी तु सा स्मृता ।। ६७ ।।
</details>

<pb n="218"/>

न ह्यङ्गाभिनयात्किञ्चिदृते1 रागः2 प्रवर्तते ।। ८४  


सर्वस्य सहजो भावः सर्वो ह्यभिनयोऽर्थतः3 ।  
अङ्गलङ्कारचेष्टा तु नाट्यधर्मी प्रकीर्तिता4 ।। ८५  


एवं कक्ष्याविभागस्तु धर्मी युक्तय एव च5 ।  
6विज्ञेया नाट्यतत्त्वज्ञैः प्रयोक्तव्याश्च तत्त्वतः ।। ८६  


7उक्तो मयेहाभिनयो यथावच्छाखाकृतो यस्तु कृतोऽङ्गहारैः ।  

<details><summary>Abh</summary>

हेतुः **न ह्यङ्गाभिनयादि**ति । अङ्गानि च गीतातोद्यादीन्याभिनयाश्चेति द्वन्द्वसमाहारः । राग इति
सामाजिकप्रीतिः । नाट्यधर्म्या यदि व्यापकत्वाल्लोकस्वभावभाविन्या न प्रयोजनमुक्तयेत्याशंक्याह
**सर्वस्य सहज** इति । **हि** शब्दो हेतुमद्भावं द्योतयति । तदयमर्थः--यस्मात्कविगता नाट्यगता
वागङ्गालङ्कारनिष्ठा नाट्यधर्मीरूपा सर्वप्राणवती, **अर्थत** इति अर्थमपेक्ष्य प्रवर्तते अभिनयश्च
सर्वाभिनेयमर्थमपेक्ष्य प्रवर्तते, तस्मात्सर्वस्य संबन्धी सहजो भावो लोकधर्मलक्षण उक्तो
भित्तिस्थानीयत्वेन नाट्यधर्म्या सहजसंवादिकर्मणः । अङ्गं卐 गुणाः लक्षणानि च, चेष्टावर्तनारूपा,
अलङ्कारा उपमादयश्च ।*


अध्यायार्थमुपसंहरति **एवं कक्ष्याविभागस्त्विति** । धर्मी ह्येकवचनं नाट्यधर्म्या **अत्र**
प्राधान्यादन्यस्यास्तत्रैव मग्नत्वात् । **युक्तय** इति प्रवृत्तयः अथोपसंहारे च प्रयोजनं धर्म्यादयो
उपरकरणभूताः, तेषामल्पबाहुल्यविरचितक्रमाभिधानं योजयित्वेति
प्रतिपादनमध्यायार्थप्रकरणप्रस्तावे च प्रथमेन योजयति । अन्येन च भाविप्रकरणार्थ--
मासूत्रयति **उक्तो मयेहाभिनय** इति स मयेत्यात्मज्ञानोत्कर्षणं व्युत्पत्तिं शिष्याणामुत्पादयति ।
यद्यप्यस्य शाखानृत्तं (करवर्तना) चाङ्गहारश्च वस्तुनीत्युक्तं, तथापि भावाध्याये
सात्त्विकप्रसङ्गेन (७-९४) अङ्कुरस्याभिहितत्वात् सामान्याभिनये च (अ--२२--४१)
तदुक्तं वक्तव्यशेषस्य वक्ष्यमाणत्वादाङ्गिकाभिनयोपसंहारदेवोपसंहरति । वाक्य--
</details>

<details><summary>Notes</summary>

1 **म**--किंचिद्विना 2 **ड**--नाट्यं 3 **ड**--अर्थजः 4 **म**--धर्मीति संज्ञिता 5 **म** N--धर्मीयुक्तस्तथैव च **ड**--युक्ताः
प्रकीर्तिताः 6 **म**-- सह प्रवृत्तिभिर्योज्यो नाट्यज्ञैरर्थयोगतः **ट** N--विज्ञेयो नाट्यतत्त्वज्ञैः प्रयोक्तव्यश्च ।
7 N--उक्तो मयाङ्गाभिनयो
卐 गुणाः लक्षणानि च .....चेष्टा वर्तनारूपाः-- मधूसूदनी
*अङ्गं वर्तनारूपं गुणलक्षणानि च अलङ्कारश्चेष्टा--KaVi
</details>

<pb n="219"/>

1पुनश्च वाक्याभिनयं 2यथावद्वक्ष्ये स्वरव्यञ्जनवर्णयुक्तम् ।। ८७  

इथि भारतीये नाट्यशास्त्रे 3कक्ष्या--
3aप्रवृत्तिधर्मीव्यञ्जको नाम
त्रयोदशोऽध्यायः4 ।
<details><summary>Abh</summary>

मेवाभिनयः तत्त्वतश्च धर्मी, अभिनयो वाक्यं हास्यादौ यद्यापि वाक्याभिनय उक्तस्तथापि
सत्युक्तस्वरूपमभिनेयमिति तथाह **यथाव**दिति, अत एव पुनरुक्तम् । स्वराः अचः व्यञ्चनानि
हलः वर्णा अज्झल्समुदाया इति शिवम् ।।


शीतांशुमण्डलकशेखरपादपद्म--
किञ्चल्कपूगपरिपूतशिरेरुहेण ।  
वृत्तिः कृताभिनवगुप्तपदाभिधेन
1कक्ष्याङ्कचित्रतललक्षणवर्णनेऽस्मिन् ।।  


इति श्रीमन्महामाहेश्वराचार्याभिनवगुप्ताचार्यविरचितायां
2नाट्यवेदविवृतावभिनवभारत्यां कक्ष्यावृत्ति-धर्म्यभिधानं नाम
त्रयोदशोऽध्यायः ।
</details>

<details><summary>Notes</summary>

1 **म**--वक्ष्यामि 2 **म**--स्वशक्त्या भूयःस्वर 3 **म**--नाट्यधर्मीप्रवृत्तिव्यञ्जनो नाम 3a--N कक्ष्यायु
धर्मीव्यञ्जको नामाध्यायश्चतुर्दशः ।। 4 **कखगघभमेषु** विना सर्वेषु चतुर्दंशोऽध्यायः । दमातृकायां N मातृकायां
च श्लोकसंख्या ७३. आदितः २२५३.
1 **क**--कक्ष्याङ्कवित्रितल 2 **ख**--नाट्यवेदवृत्तौ ।
</details>

