+++
title = "२९ ततातोद्यविधानम्"

+++
<pb n="067"/>

**।। श्रीः ।।**


**अथैकोनत्रिंशोऽध्यायः1**


षड्जोदीच्यवती चैव षड्जमध्या तथैव च ।  
2मध्यपञ्चमबाहुल्यात् कार्या 3शृङ्गारहास्ययोः ।। १ ।।  


4षाड्जी 4aत्वथार्षभी चैव स्वरस्वरांशपरिग्रहात्5 ।  
6वीररौद्राद्भुतेष्वेते6a (वीरेऽद्भुते च रौद्रे च) प्रयोज्ये7 गानयोक्तृभिः ।। २ ।।  

<details><summary>Abh</summary>


।। एकोनत्रिंशोऽध्यायः ।।


**जातिविनियोगकल्पं भूषणवैचित्र्यमपि हि जनयति या ।**  
वन्दे ततभेदकरीं तां नियतिं शाङ्करीं शक्तिम् ।। १ ।।  


**अस्य योनिर्भवेद्गानम्** । (**भ. ना**. २८--१०) इति गानसमन्वयेनास्य गान्धर्वलक्षण--
स्यार्थस्यागतत्त्वाज्जात्यात्मको यो गान्धर्वभाग उक्तस्तस्य भागे केनांशेनोपयोग इत्यभिप्रायेणाध्यायान्ते पूर्वमुक्तं
**यथा यस्मिन् रसे योज्य** (**याश्च भ. ना**. २८--१४१) इति । गान्धर्वशेषतैव चार्थस्य मा
सम्भावीत्येतदर्थमध्यायच्छेदः । तथा च वक्ष्यति । **एवमेता बुधैर्ज्ञेया जातयो नाट्यसंश्रयाः** । (**भ. ना**.
२९. १३) इत्थं नाट्योपयोगिन्य इत्यर्थः । तत्र षड्जग्रामाश्रितास्तावद्रसेषु विनियोक्तुमाह । **षड्जोदीच्यवती
चैवेति** । षड्जोदीच्यवत्या मध्यमेन योंऽशकः षड्जमध्यमायाः **षण्**(ड्जो)मध्यमपञ्चमाभ्यां ते त्रयोंऽशकाः ।
**शृङ्गारहास्ययो**रित्येव **मध्यपञ्चमबाहुल्यादिति** यथासम्भवं विनियोज्या ।। १ ।।


षाड्ज्यां षड्जेन योंऽशक आर्षभ्यामृषभेण तौ वीराद्भुतरौद्रेषु । तदाह । **स्वरस्वरांशपरिग्रहादिति** ।
स्वो नाम स्वरस्तस्य योंऽशत्वेन परिग्रह इत्यर्थः ।। २ ।।
</details>

<details><summary>Notes</summary>

1.N: **र**. अष्टाविंशातितमः । **भ**. सप्तविंशतितमः । **च**. **य**. त्रिंशोऽध्यायः 2. **ड**. **न**. षड्जमध्यम 3. **ड**. **न**. कार्यं ।
4. **न. ड**. आर्षभी चैव षाड्जी च षड्जर्षभस्वरग्रहात् । **प**. षाड्जी चाथ । **भ**. आर्षभी चैव षड्जा च
4a.N: चैवार्षभी 5. **भ**. परिग्रहैः । **र**. परिग्रहा । 6. **ड**. वीराद्भुते च रौद्रे च रसे कार्ये प्रयोक्तृभिः । **भ**. वीरेऽद्भुते
6a. N: वीररौद्राद्भुतेष्वेताः प्रयोज्याः 7. **र**. एताः प्रयोज्याः
</details>

<pb n="068"/>

1निषादेंऽशे तु नैषादी गान्धारे षड्जकैशिकी ।  
करुणे तु रसे कार्या जातिगानविशारदैः ।। ३ ।।  


धैवती धैवतांशे तु2 बीभत्से सभयानके ।  
ध्रुवाविधाने कर्तव्या3 जातिर्गाने4 प्रयत्नतः ।4a  
[ 5रसं कार्यमवस्थां च ज्ञात्वा योज्या प्रयोक्तृभिः । ]  
षड्जग्रामाश्रिता ह्येताः प्रयोज्या6 जातयो बुधैः ।। ४ ।।  


अतः परं प्रवक्ष्यामि मध्यमग्रामसंश्रयाः7 ।  
गान्धारीरक्तगान्धार्यौ8 गान्धारांशोपपत्तितः ।  
करुणे तु रसे कार्ये निषादेंऽशे9 तथैव च ।। ५ ।।  


मध्यमा पञ्चमी चैव नन्दयन्ती तथैव च ।  
10गान्धारपञ्चमी चैव मध्यमोदीच्यवा तथा ।  
मध्यपञ्चमबाहुल्यात् कार्याः शृङ्गारहास्ययोः ।। ६ ।।  

<details><summary>Abh</summary>


निषादिन्या यो निषादांशकः षड्जकैशिक्याश्च गान्धारांशकस्तौ **करुणे** ।। ३ ।। धैवत्यां धैंवतोंऽशको
बीभत्सभयानकयोः ।। ४ ।।


अथ मध्यमग्रामजातीनां विनियोगमाह । **गान्धारीरक्तगान्धार्याविति** । एतयोर्द्वयोरपि
गान्धारनिषादांशकौ **करुणे** ।। ५ ।।


**मध्यमा**द्याः पञ्च मध्यमपञ्चमांशकाः शृङ्गारे हास्ये च ।। ६ ।।
</details>

<details><summary>Notes</summary>

1.N: **ड**. निषादवत्यद्भुते च निषादांशपरिग्रहात् ।। गान्धारांशोपपत्या च करुणे षड्जकैशिकी ।। **र**.N: निषादी त्वद्भुते
कार्या । **भ**. परिग्रहे । **प**. निषादिन्युद्भुते कार्या 2. **ड**. अंशा च । **र**. अंशत्वात् । **भ**. चैव सांशात्र । **ज**. अंशात्तु
3. **ड**. कर्तव्यं जातिगानं प्रयोक्तृभिः 4. **प**.जातिगाने । 4a. N: प्रयोक्तृभिः 5. एतदर्धं **न ड ट ड**. मातृकास्वेव ।
6.N **ड**. विज्ञेयाः । 7. **ड**. मध्यग्रामसमाश्रयाः । **भ**. सम्भवाः । 8. **प**. गान्धारी रसे कार्या 9. **न. ड** जातिगाने
प्रयोक्तृभीः N:**र** नित्यं गानप्रयोक्तृभिः 10. गान्धारेत्याद्यारभ्य सभयानके इत्यन्तं श्लोकद्वयं **चययो**रेव दृश्यते । तदन्यासु
सर्वासु N: मातृकासु तत्स्थाने सार्धश्लोकत्रयं पठितम् । तद्यथा । N: मध्यमपञ्चमबाहुल्यात् कार्याः शृङ्गारहास्ययोः ।। मध्यमोदीच्यवा
चैव गान्धारोदीच्यवा तथा ।। षड्जर्षभांशोपपत्त्या वीरे रौद्रे च कीर्तिता1 ।। कार्मारवी तथा चान्ध्री निषादांशपरिग्रहात्2।।
अद्भुते तु रसे जातिगाने प्रयोक्तृभिः ।। कैशिकी3 धैवतांशत्वात् तथा गान्धारपञ्चमी । 4प्रयोक्तव्ये बुधैः सम्यग् बीभत्से
सभयानके ।। अयमेव पाठो **नान्यदेवेनो**दाहृतः । निषादिन्या निषादांशे करुणे विनियोगो **मतङ्गेनोक्तः**
1. **ड**. निष्पत्या कर्तव्या वीररौद्रयोः । 2. **ड**. उपपत्तितः । **भ**. ऋषभांशोपपत्तितः । 3. **भ**. चैव सांशित्वात् ।
4. **र**. कर्तव्यं तु ।
</details>

<pb n="069"/>

कार्मारवी तथा चान्ध्री गान्धारोदीच्यवा तथा ।  
वीरे रौद्रेऽद्भुते(तथा) कार्याः षड्जर्षभांशयोजिताः ।  
कैशिकी धैवतांशे तु बीभत्से सभयानके ।। ७ ।।  


1एकैव षड्जमध्या ज्ञेया सर्वरससंश्रया2 जातिः ।  
तस्यास्त्वंशाः3 सर्वे 4स्वरास्तु विहिताः प्रयोगविधौ ।। ८ ।।  

<details><summary>Abh</summary>


**कर्मारव्या**दयस्तिस्रो वीररौद्रयोः षड्जर्षभांशकयोर्योगे । **कैशिकी** धैवतांशा बीभत्सभयानकयोः ।। ७ ।।


अत्र **टीकाकारः** शङ्कते । योऽयं जात्यंशकानां विनियोग उक्तः स **कश्यपमुनिमतङ्गादिभि**र्विरुध्यते ।
तथाहि तैरुक्तम् ।

**सम्भोगे चैव शृङ्गारे प्रेङ्खोलितकमेव च** ।  
**कामभूतेषु सर्वेषु कुर्यान् मालवकैशिकम्** ।  
**भिन्नषड्जो मानदैन्ये चैकान्ताजीवितस्य च** ।।  

इत्यादि । न च ते रसाजातय एतेषु मतेषु । रसेषु विनियुक्ताः । येन विरोधः स्यात् ।


**अत्राहुः** । **कश्यपाद्यै**स्तावन् मालवकैशिकादीनां तत्तच्चित्तवृत्या जीवनौचित्यं दृष्ट्वा विनियोग उक्तः ।
न तस्यानध्यापकत्वादङ्गीकर्तव्यम् । **मुनिना** जात्यंशकविनियोग आधाराभिप्रायेणोक्तः । तथाहि । **यावन्तः
परमार्थतः स्वरा** इति सप्तचत्वारिंशत् स्वराः । **यदाहुः** । **त्रिरूपविश्वरूपा** इति । (३+४४=४७) सङ्क्षेपेण
ह्युदात्तातस्त्रय एव स्वराः । विस्तरविवक्षायां तु जात्यंशकग्रामरागभाषादेशीमार्गवैचित्र्येणानन्ता एव स्वराः ।


**अन्ये** हि षड्जः षाड्ज्यामन्यश्चार्षभ्यां समाने जीविभिः पाणिपादादियोगे यथा स एव
चैत्राद(दि)यो (र्यो)ऽश्वपतित्वं महामात्रत्वं सेनापत्यं मन्त्रित्वं पौरोहित्यमिति
विचित्रधर्मयोगित्वमुद्वहंस्तत्परिवारमध्यान्निष्क्रान्तोऽप्येकैको विग्रहावस्थितेनाविभिन्नमेवाभिमानं बिभर्ति तद्वत्
तत्तदंशकवैचि़त्र्ययोग्यंशस्वर एव केवलो रूपी विचित्राकारः । तथाहि । तुल्ये च श्रुति(त्ये)कत्वेऽन्यादृशो
मालवकैशिके षड्जो भाति । टक्करादे त्वन्यादृशः । तथापि वेगस्वरसैन्धवभेदेन भिन्न एवावभाति च । कर्ण्यः
</details>

<details><summary>Notes</summary>

1. **म**. एकैव षड्जमध्या ज्ञेया सर्वरसाश्रया ।। जातिस्तस्याः समाख्याताः स्वराः सर्वेंऽशतां गताः ।। 2. **भ**. समाश्रया
3. **ड**. ह्यंशाः 4. **ड**. रसास्तु
</details>

<pb n="070"/>

<details><summary>Abh</summary>

षड्जध्वनिमात्रएव(क)श्रुतिष्टक्करागोऽयं सैन्धवो वेगस्वर इति मालवकैशिको वा गीयत इति । सोऽयं
सकलकरणोपजीवनप्रतिस्वभावभेदस्य त्र्यंशकस्वर इह वंशो स्थायी तत्र तत्र रसे कर्तव्यो मालवकैशिकादावपि
गीयमाने स्मरणानुदय एव । पश्चादिति(दपि) दृष्टतदाधारमभि(मि)माना आधेयस्यापि वैचित्र्यसिद्धिरिति।


**उपाध्याया**स्त्वाहुः । एवम्भूतस्तावदाधारधेयभावो लक्ष्ये न लक्ष्यते । न च तस्य वैचित्र्यकारित्वं
किञ्चिदस्ति । नापि **मुनेः कश्यपादीनां** वचनमत्र किञ्चिदस्ति । न च नियमादृष्टस्यायं विषयः । तस्मादयमभिप्रायो
**मुनेः** । इह जात्यंशका एव परमार्थतः समस्तगीतसर्वस्वम् । तत्र हि रागभाषादयोऽप्यन्तर्भूताः । न चायं नियमः।
एकेनैव जात्यंशकेन भवितव्यम् । अत्रैव रस इति । तथा ह्याह । **एकैव षड्जमध्या सर्वरसेषु जातिः** । सप्तांशा
हि सेति। तत्र यथा मालवकैशिकविनियुक्ते षड्ज(ड्जे)श्च(च) रञ्जनातिशयसिद्धये सैन्धविकाहर्षपुरिकादीनां
भाषाणां गानमाविरुद्धम् । तस्मात् तत्र तत्रांशके गीते सति तद्रत्त्क्यतिशयस्वा(स्या)वश्य(श्यं) मालवकैशिकोदेर्गानं
भविष्यति रक्त्यतिशययोगात् । अत एव ह्येते ग्रामरागा इत्युक्ताः । ग्रामो हि जातिसमूहस्तस्य सम्बन्धिनो
रक्त्यतिशाया इति ।


एतद**प्यपरे** नानुमन्यन्ते । न हि षड्जोदीच्यवत्या मालवकैशिको हिन्दोलको हि रक्तत्वेन जातिजातः।
(सा हि) भिन्नषड्जस्य कारणत्वेनोक्ता । भिन्नषड्जहेतुरपि जातिस्ताभ्यां रक्तिमती सम्पत्स्यते ।
को विरोध **इत्यपरे** ।


**अन्ये** मन्यन्ते । यथा स्थायिसूत्रस्य यदा व्यभिचारिभ्यः सकाशादुद्रेको लक्ष्यते तदा रसदृष्टीनां
प्रयोग उक्तः । तद्वज्जात्यंशकानां सञ्चारिभावास्तु व्यभिचारिसम्पाते भावदृष्टीनामिव ग्रामरागादीनामिति ।


युक्त्यन्तरं त्विदं लक्ष्यते । किमनेन तन्त्रान्तरशीले(लने)न । **कश्यपादिभि**स्तावान् यो(वद्यो)विनियोग
उक्तः सोऽप्यत्र । अयमपि **मुनि**विनियुक्तोऽस्तु । **परमतमप्रतिषिद्धमभिमत**मिति स्थित्या हि न्यायात् ।
वैकल्पिकत्वे को विरोधः । प्रत्युत **कोहलस्तद्वदिष्यतीति** (**भ. ना**. ३७--१८) सर्वमनुज्ञातमेव **मुनि**ना ।
एतत्प्रसिद्ध्ये तत्र तत्रोक्तं रक्त्यतिशययोगाच्च । लोके **कोहलकश्यपादि**मतमेव प्रसिद्धिमुपगमित्यलं
बहुना ।। ८ ।।
</details>

<pb n="071"/>

यो यदा बलवान् यस्मिन् स्वरो जातिसमाश्रयात्1 ।  
तत्प्रवृत्तं2 रसे कार्यं गानं (गानं कार्यं) 3गेये प्रयोक्तृभीः ।। ९ ।।  


4मध्यपञ्चमभूयिष्ठं गानं शृङ्गारहास्ययोः ।  
षड्जर्षभप्रायकृतं 5वीररौद्राद्भुतेषु च ।। १० ।।  


गान्धारः (र) सप्तमश्चायं6 (प्रायं) करुणे 7गानमिष्यते ।  
तथा धैवतभूयिष्ठं बीभत्से सभयानके ।। ११ ।।  


8एकैव षड्जमध्या 9विज्ञेयाऽखिलरसाश्रया जातिः ।  
10तस्यास्त्वंशाः सर्वे स्वराश्च विहिताः प्रयोगविधौ ।। १२ ।।  

<details><summary>Abh</summary>


न चायमेव नियम इति दर्शयितुं समस्तलक्ष्योपसंग्राहकं च सामान्यलक्षणं वक्तुमाह ।

**यो यदा बलवान् यस्मिन् सर्वे(स्वरो)जातिसमाश्रयात्** ।  
**तत्प्रवृत्तं रसे गानम्** ।। **इति**  

**यस्मिन्निति** । ग्रामरागभाषादौ । तेनेदमुक्तं भवति । क्वचिद्विशेषविनियोगस्तावदुक्तो यथा मालवकौशिकादौ ।
तत्रापि सर्वांशकायोगे भाषाद्वारेण भावनेन नियम्यते । एतदुक्तिर्विशेषप्रधानोऽयम(व)लम्बनीयो यथा
पञ्चमप्रधानतया सैन्धव्या भाषया शृङ्गारः सम्यगुद्दीपितो भवति मालवकैशिकेनेति ।। ९ ।।


एवं तावद्विनियोगे सति विनियोगशेषोऽयं ग्रन्थो यत्र तु नोक्तस्तत्र जात्यंशकस्वरपर्या--
लोचनयाऽभ्यूहनीयो विनियोगः । तेन ककुभश्च करुणे यद्यपि निषादगान्धारप्रधानया भोगवर्धनिकया
समुपरक्तोऽसौ सम्यक् करुणमभिव्यनक्ति । तदेतदाह । **मध्यमपञ्चमभूयिष्ठमित्यादि** । ये त्वेनमग्रग्रन्थ--
जातिविनियोगस्य शेषत्वेन व्याचक्षते **तैः** पौनरुक्त्यं दुष्परिहरम् । तस्य प्रथमए(मे)वोक्तत्वात् ।। १०--११।।


ननु **एकैव षड्जमध्या विज्ञेयाऽखिलरसाश्रया जातिः** । इत्यार्या पुनरुक्तार्था । नैतदिदं ह्यनयोच्यते।
जातिभिः सर्वं व्याप्तम् । जातयश्च सर्वाः षड्जमध्यमायाम् । तथाहि । षड्जग्राममध्यमग्रामयोर्ये--
(या)प्रधानभूते(ता)आद्यजातीनां या चेयद्भूतेति सर्वस्वरांशा तदेवास्या**मंशाः** । एतेन यावत् किञ्चिद्रक्तिसर्वस्वं
</details>

<details><summary>Notes</summary>

1. **च**. श्रयः 2. **च**. तत्प्रवृत्ते । 3. **ड**. गेय । **भ**. गेयं । 4. **भ**. पञ्चमध्यमभूयिष्ठ हास्यशृङ्गारयोर्भवेत । 5. N **ड**.
अपि 6. **ड**. प्रायः 7. **प**. मानं । 8. अयं श्लोको डमातृकायां न विद्यते 9. N: **र**. ज्ञेया सर्वरससंश्रया
10. N: तस्या ह्यंशा स्वरास्तु विदिता प्रयोगविधौ
</details>

<pb n="072"/>

1सर्वेष्वंशेषु रसा 2नियमविधानेन सम्प्रयोक्तव्याः ।  
काकल्यन्तरविहिता विशेषयुक्तास्तु(श्च) बलवन्तः ।  
एवमेता बुधैर्ज्ञेया जातयो3 नाट्यसंश्रयाः ।। १३ ।।  

<details><summary>Abh</summary>

संसारेऽस्ति तत्तत् षड्जमध्यमायां पिण्डीभूतमिति तदंशकेष्ववधातव्यम् । रक्तिलाभे **सर्वे स्वराश्च विहिताः
प्रयोगविधाविति** विन्यासादिभावेन चेत्यर्थः । किञ्च ये केचित् प्रयोगस्य गेयस्य विधौ प्रकारभेदे गीतिसप्तके ते
स्वरा(के स्वरा)स्तेऽस्यामेव जातौ विहिता एकीकृता इत्यर्थः ।। १२ ।।


यदि नामास्यां जातावपि पिण्डीभूतः सर्वप्रयोगस्ततः प्रकृते किमित्याशङ्क्याह । **सर्वेष्वंशेषु रसा
नियमविधानेन सम्प्रयोक्तव्या** इति । षड्जमध्यमयोः सम्बन्धिनो येंऽशकास्तेषु **सर्वेषु रसा** यथोचितं सम्यक्
प्रयोक्तव्याः ।

**काकल्यन्तरविहिता विशेषयुक्ताश्च बलवन्तः** ।। इति ।  

स्वरविशेषः(ष)षड्जमाश्रित्य बलवत्त्वम् । काकल्यन्तरयोरपि न प्रयोगमात्रमादरणीयमपि तु बलवत्त्वमेव ।
जातीनां नान्योपयोगं कथयन् रसादियोगे जातीनामनुद्दिष्ट एव किमिति कथित इत्याशङ्कां शमयति ।


**एवमेता बुधैर्ज्ञेया जातयो नाट्यसंश्रयाः** ।। इति ।  
इत्थ**मेता** नाट्योपयोगिन्यो ध्रुवागानोपयोगदिशोत्यर्थः ।। १३ ।।  


तत्तल्लक्ष्यप्रबन्धगानोपयोगि **कश्यपाद्यु**द्दिष्टं विनियोगजातं कथ्यते ।


ध्रुवागानन्निजावेशे त्यक्ते निष्कलधीजुषाम् ।  
सामाजिकानां हृदये सङ्क्रामेत् प्रस्तुतो रसः ।। १ ।।  


तत्र शुद्धरसेनोक्ता भाषा रक्त्यंशसम्भवात् ।  
अतोऽनुल्बचिद्वृत्तौ सन्धिशेषे नियोज्यताम् ।। २ ।।  


मुखे तु मध्यमग्रामः षड्जः प्रतिमुखे स्मृतः ।  
गान्धारो गर्भसन्धौ स्यादवमर्शे तु पञ्चमः ।। ३ ।।  


कैशिकः स्यान्निर्वहणे प्रशस्त्यन्ते तु मध्यमः ।  
षाडवः पूर्वरङ्गे स्याद्विष्णोर्ग्रामद्वयं विदुः ।। ४ ।।  
</details>

<details><summary>Notes</summary>

1. **र**. तत्र यथा स्वरनियमादेतेषु रसा बुधैः प्रयोक्तव्याः ।। N: तत्र यथा स्वरानियमादंशेषु रसो(सा)बुधैः प्रयोक्तव्याः
2. **ड** नियत 3. N र. जात्यो विज्ञेया रस (?)
</details>

<pb n="073"/>

1[ पाठ्य2प्रयोगविहितान् स्वरांश्चापि3 निबोधत ।  
4हास्यशृङ्गारयोः कार्यौ स्वरौ मध्यमपञ्चमौ ।  
षड्जर्षभौ च कर्तव्यौ5 वीररौद्राद्भुतेष्वथ ।।  


गान्धारश्च निषादश्च 6कर्तव्यौ करुणे रसे 7 ।  
धैवतश्च 8प्रयोगज्ञैर्बीभत्से सभयानके ।। ]  

<details><summary>Abh</summary>


गौर्यास्तु पञ्चमं कुर्यात् साधारं स्कन्दसूर्ययोः ।  
मध्यमं कैशिकं विद्यात् साधारं च भयानके ।। ५ ।।  


ललित(तादि)रियं शुद्धा गीतिः स्यान्नाट्यवृत्तयोः ।  
दैन्यावमानभूयिष्ठे रसे षड्जो विधीयते ।। ६ ।।  


कामिनीजनितेऽस्यापि भाषास्तदव्यभिचारिषु ।  
शुद्धावहित्थे गोप्यत्वे दाक्षिणात्या सधैवते ।। ७ ।।  


चिन्तायां कणिकौत्सुक्ये पौराली धूर्तजालिके ।  
बाङ्गाली खेदप्रणययोः सैन्धवी तापसाम्बरे ।। ८ ।।  


कालिन्दी सम्मदे कुत्से पुनिन्द्यात्मप्रवासिनि ।  
त्रावणी शोकभूयिष्ठे षड्जाख्याऽतीतसम्मदे ।। ९ ।।  


मालवी गुर्जरी चाथ चिन्ताप्रशमयोः क्रमात् ।  
मतिधृत्यवहित्थेषु गीयते बाह्यषाडवा ।। १० ।।  


कौसला कौशले कुर्याद्गान्धारी षड्जवर्जिते ।  
मृदौ सौवीरललिते लालिते लवितासमे ।। ११ ।।  


तुम्बुरावश्यकैशिक्यौ गा(क्योर्गा)न्धारललिता भवेत् ।  
कर्णाटी बन्धनिर्विण्णा(ण्णे) चित्रकर्मणि वा भवेत् ।। १२ ।।  


कालिङ्ग्यमर्षावेशे तु लिङ्गिनां कपटात्मनाम् ।  
मध्यमा स्मृतिशङ्कासु निर्विण्णे पार्वती भवेत् ।। १३ ।।  
</details>

<details><summary>Notes</summary>

1. सार्धं श्लोकद्वयं **चजमय**--मातृकासु नास्ति । **ड**. वाद्य 2. **भ**. योगे तु 3. **न भ**. चैव 4. N **र**. कार्यौ
शृङ्गारहास्याख्यौ स्वरैर्मध्यमपञ्चमैः (N: स्वरौ मध्यमपञ्चमौ )।। 5. **भ**. तथा चैव । 6. N: **र**. करुणे संविधीयते
7. **भ**. तथा । 8. N **र**--चैव कर्तव्यो
</details>

<pb n="074"/>

<details><summary>Abh</summary>


निषादिनी विमोहादौ भिन्नषड्जे गणस्त्वयम् ।  
स्थापकीये सभोत्साहे भिन्नपञ्चम उच्यते ।। १४ ।।  


सम्भ्रमे नर्तरागस्य मले(दे) कैश्चिदथाद्भुते ।  
श्रमाद्यसूयामर्षेषु शुद्धाभिन्नां(न्ना) नियुञ्ज(ज्य)ते ।। १५ ।।  


वराटी वर्षसंवेगविस्मयेषु विधीयते ।  
धृतिस्मृत्यवहित्थेषु भवेद्धैवतभूषिता ।। १६ ।।  


आलस्यदैन्यमोहेषु विशाला व्रीडितेऽपि च ।  
गर्वौत्सुक्यवितर्केषु दृढमापरिगीयते ।। १७ ।।  


त्रासशङ्कासम्भ्रमेषु कौसल्या विनियुज्यते ।  
बाङ्गाल्यमर्षवेगेषु धृतिस्मृतिषु च स्मृता ।। १८ ।।  


उत्तमे करुणे भावे सू(त) ये व्यभिचारिणि ।  
कार्यान्तरा (तुरोद्) भूते भाषा कामोद्भवा मता ।। १९ ।।  


छन्नेऽभिलाषे शृङ्गारे वीरे धर्मात्मके तथा ।  
कृतकर्तव्यतायां च कर्तव्यो भिन्नकैशिकः ।। २० ।।  


दृढौचित्याद्भुतोत्साहे भिन्नकैशिकमध्यमः ।  
अनयोर्भिन्नयोर्बालाकैशिक्यै व्यभिचारिणी(णि) ।। २१ ।।  


सूक्ष्मवक्त्रा स्वरैर्जात्या श्रुत्या भिन्ना निरुपिता ।  
अतत्स्वभावो यो रौद्र उत्साहो धर्मवर्जितः ।। २२ ।।  


गौडपञ्चमिच्छन्ति तत्रैके **कश्यपादयः** ।  
चिन्तादैन्यधृतिश्रद्धामर्षादौ द्रामिडी स्मृता ।। २३ ।।  


दुःखे दुरन्तेष्वभये पताकादेर्नियुज्यते ।  
गौडकैशिकमेकस्य भाषां तन्नामिकामपि ।। २४ ।।  


भयानके मध्यमः स्याद्भिन्ना चोत्साहयोगिनि ।  
नन्दयन्तीव तद्भाषा भवेत्तु व्यभिचारिषु ।  
गौडगीतिरियं प्रायो वेगस्वरविचित्र(त्रि)ता ।। २५ ।।  


टक्करागस्तु कर्तव्यो रसयोर्वीररौद्रयोः ।  
दीप्ते च हृदयेऽस्यार्धं स्याद्गाढविषयेऽपि सः ।। २६ ।।  
</details>

<pb n="075"/>

<details><summary>Abh</summary>


हर्षे वाऽप्यथ चिन्तायां त्रवणा त्रवणोद्भवा ।  
वैरञ्जिका हिता वन्ध्या छेवाडी रणकल्पने ।। २७ ।।  


मालवेसरिका कार्या समराङ्गणकल्पने ।  
गुर्जर्यमर्षावेगेषु सौराष्ट्री निष्ठुरात्मके ।। २८ ।।  


सैन्धवी परितोषे स्याद्वैरस्ये वेसरी मता ।  
पञ्चमाख्या विहसिते रविचन्द्रा विषादिनि ।। २९ ।।  


अम्बाभे(ही)री मदोन्मादे ललिता दर्पविप्लवे ।  
कोलाहलिः कलकले मध्यमग्रामिका धृतौ ।। ३० ।।  


शङ्कासूयाश्रमे भाषा गेया गान्धारपञ्चमी ।  
धृते(ता)वेता मतिस्मृत्योः स्याद्दिवाकरवर्धिनी ।। ३१ ।।  


पौराली दीप्तभावेषु सादृतौ(त्वते)तानतूलिका ।  
महानिर्वेदभावानां...................।। ३२ ।।  


चिन्ताविषादनिर्वेदे शार्दूली शोकसंश्रया ।  
जये हर्षे वितर्के च मालवी परिगीयते ।। ३३ ।।  


स्वाध्यायादिप्रसक्तेषु तद्भावस्थे च गीयते ।  
सौवीरी मतिधृत्योस्तु सौवीरी वेगमध्यमा ।। ३४ ।।  


साधारिता च हर्षे स्यादगान्धारी शोकचिन्तयोः ।  
आभिलाषिकशृङ्गारे मध्यस्थे हृदयेऽथवा ।। ३५ ।।  


संसार(वि)तथा(ता)वाथ गेयो मालवपञ्चमः ।  
निर्वेदग्लाविशङ्कासु भ्रमे वा भेरिका भवेत् ।। ३६ ।।  


आवेगशस्त्रसामर्षगर्वौग्र्ये भावनी मता ।  
पाङ्काली च मदोन्मादे सैन्धव्यौत्सुक्यनिद्रयोः ।। ३७ ।।  


गुर्जरी धृतिहर्षादावन्धाली मदवृद्धिषु ।  
कामावस्थां दाक्षिणात्या सर्वामुद्दीपयेत् किल ।। ३८ ।।  


श्रान्तावहित्थमतिषु तर्के तानोद्भवा मता ।।  
त्रवणी मदनावस्था शोकोत्कण्ठासु कथ्यते ।। ३९ ।।  
</details>

<pb n="076"/>

<details><summary>Abh</summary>


नीचानां मदशङ्कोग्यगर्वालस्येषु कौशिकी ।  
करुणे दैन्यभूयिष्ठे आहुर्वेदवतीं बुधाः ।। ४० ।।  


पौराल्यध्वश्रमे हर्षे गर्वे त्व(त्वा)न्ध्रीं प्रचक्षते ।  
औग्र्येक्रोधे च गान्धारी सङ्गमे च विभाविनी ।। ४१ ।।  


भिन्नकैशिकमध्यस्य स्थाने वेसरषाढ(ड)वः।  
पुष्पमोक्षे चावहित्थवृत्त्यादौ बाह्यषाढ(ड)वः ।। ४२ ।।  


रवान्धा हास्ययोगे तु म(मा)ङ्गल्ये वोट्टरागतः ।  
मङ्गलाख्योत्सवे हर्षे रागशोभाविधायिनि ।। ४३ ।।  


रतेः कामदशानां वा भिन्नत्वे टक्ककैशिकः ।  
भिन्नषड्जस्य वा स्थाने चिन्ताव्रीडासु मालवी ।। ४४ ।।  


अन्ये तु कथयन्त्येनां चेटिकाशबरादिषु ।  
रोषे स्यात् कैशिकी बन्धे भये स्याद् द्रामिली शुचिः ।। ४५ ।।  


विप्रलम्भे कामदशायोगे मालवकैशिकः ।  
शुद्धा स्याच्छुद्ध(गान्धारी)पौराली शोकगोचरे ।। ४६ ।।  


हर्षे हर्षपुरी ख्याता चिन्तायामर्धवेसरी ।  
जुगुप्सायां तु पाङ्गाली सैन्धवी मोहगोचरे ।। ४७ ।।  


नर्मस्फञ्जे(स्पन्दे)ऽपि चाभीरी खञ्जनी गीयते शुचिः ।  
अमर्षे गुर्जरी रौद्रे कैशिकी च सुरार्चने ।। ४८ ।।  


धृतौ मतौ श्रमे पोता स्यात् सिन्धुवनिता भये ।  
शार्दूली यज्ञकर्मादौ धृतिस्मृतिमतिष्वपि ।। ४९ ।।  


प्रेङ्खा सम्भोगश्रृङ्गारे विदूषकपरिक्रमे ।  
आवेगे वेसरी दैन्यचिन्तयोश्चूतमञ्जरी ।। ५० ।।  


औत्सुक्ये विश्रमे खेदे छेवाडीं सम्प्रयोजयेत् ।  
षड्जमध्यमिका हर्षधृत्योर्मधुरिका तथा ।। ५१ ।।  


शोके च हविचन्द्राख्या मदोन्मादेषु पिञ्जरी ।  
व्रीडायां भिन्नवलिता चापले च विधीयते ।। ५२ ।।  
</details>

<pb n="077"/>

<details><summary>Abh</summary>


कर्तव्या भिन्नपौराली हासासूयावितर्कगा ।  
द्राविडी स्यात् परिभ्रष्टे पार्वत्युत्साहहर्षयोः ।। ५३ ।।  


अष्टधा रागगीतिः स्याद्दोषाला(दा)वित्यजीविता ।  
शोकेऽवेक्षे तु ककुभो धृतौ काम्भोजिका मता ।। ५४ ।।  


मध्यमग्रामिका गर्वे चिन्तालस्येषु माधुरी ।  
सालवाहनिका चिन्ताश्रमक्षीबेषु गीयते ।। ५५ ।।  


भोगवर्धनिका शोके दैन्ये निर्वेदचिन्तयोः ।  
निद्रोन्मादजडत्वेषु साकाङ्क्षे वलिता तथा ।। ५६ ।।  


भिन्नपञ्चमिकां कुर्यात् स्मृतौ धृत्यवहित्थयोः ।  
भोगवर्धनिकास्थाने मदे वाऽऽभीरिका भवेत् ।। ५७ ।।  


विषादचिन्तानिर्वेददैन्यखेदप्रजागरे ।  
उरगन्ती च पौराल्या धीवराद्य(ह्य)वहित्थगा ।। ५८ ।।  


प्राकृतेषु सचिन्तेषु गातव्या शकमिश्रिता ।  
उक्ते रहुदिक(रहसि च)स्थाने योज्यते किरणावली ।। ५९ ।।  


रेचयन्ती बन्धुवदे(धे) विच्छदे प्रयबान्धवे ।  
ललिता धैर्यगाम्भीर्ये हर्षे बाङ्गालकेसरी ।। ६० ।।  


नर्तरागमिहेच्छन्ति यत्र मालवकैशिकः ।  
ककुभो वा दैन्यचिन्तालस्यमोहेषु नर्तकी ।। ६१ ।।  


वीराभासे तु हास्येन निर्वाहे शक इष्यते ।  
शङ्कावहित्थनिर्वेदश्रमे तद्वलिता स्मृता ।। ६२ ।।  


नारीलास्यदिदृक्षायामाहुः पञ्चमषाढ(ड)वम् ।  
अस्ये(स्य) भाषे(षा) रेवगुप्ता शकस्याथ स्वतन्त्रका ।। ६३ ।।  


रागो हर्षमदोत्साहधृतिस्मृत्यादिगोचरः ।  
मार्गभ्रष्टेऽथ बीभत्से नीचे भम्माणपञ्चमः ।। ६४ ।।  


श्रमशङ्कावितर्केषु कार्या मध्यमभूषिता ।  
रूपसाधारितष्टक्करागस्थाने स्वरूपतः ।। ६५ ।।  
</details>

<pb n="078"/>

<details><summary>Abh</summary>


गान्धारपञ्चमः सा च नीचस्याद्भुतहास्ययोः ।  
बीभत्से हास्यवीरोगे कर्तव्यः षड्जकैशिकः ।। ६६ ।।  


चिन्तावितर्कयोः सा स्यात् स्त्रीणां मालवपञ्चमा ।  
औत्सुक्ये प्रोषिते पत्या शङ्कासूयासु भावनी ।। ६७ ।।  


इति साधारगीतिः स्यात् सर्वगीतिविमिश्रणात् ।  
भूयस्त्वल्पत्वतो भाव(वो)व्यभिचारिगतो भवेत् ।। ६८ ।।  


गानं रसेषु यत्रोक्तं विषयस्यैकतास्थितिः ।  
ध्रुवादौ मध्यमग्रामषड्जौ षाडवपञ्चमौ ।। ६९ ।।  


गान्धारमध्ये कैशाख्या पगौ गान्धारपञ्चमः ।  
सूर्ये सौवीरकश्चण्ड्याः कैशिकः पञ्चमेऽपि ह ।। ७० ।।  


सर्व एव सुरारातौ भवेन् मालवकैशिकः ।  
सर्वे रागा महादेवे सम्यक् सन्तोषपोषकाः ।। ७१ ।।  


गीती(तिः)साधारगौडीये नाट्ये तु प्रहरद्वये ।  
भिन्ना न चरमे सैव पूर्वस्मिन् न तु जातुचित् ।। ७२ ।।  


नाट्यादभावात्तानः स्यादमङ्गलतमो ह्यसौ ।  
चरमे रागगीतिः स्यान् नाट्ये न नियमः स्वयम् ।। ७३ ।।  


प्रेङ्खोलितो वसन्ते स्यात् तथा मालवपञ्चमा(मः ) ।  
टक्करागो गौडककुभो भिन्नषड्जोऽथ कैशिकः ।। ७४ ।।  


भिन्नपञ्चमकश्चेति ग्रीष्माद्यृतुषु संमता(ताः) ।  
इत्येष कश्यपाद्युक्तो विनियोगो निरूपितः ।। ७५ ।।  


ननु शान्तरसे न केनचिदंशकेन गानुमुक्तम् । विस्मरणशीलोऽसि । स्मर्यसे(ते) । उक्तं हि । **न
शान्तरसप्रधानता प्रयोगस्य भवति । सतोऽपि हि रसान्तरोपरक्त एव प्रयोगयोग्यो नान्यथेति** ।
एवं विनियोगजात्यंशकानभिधायाधुना वक्तव्यान्तरं वक्तुमुपक्रमते ।
**अत ऊर्ध्वं प्रवक्ष्यामि वर्णालङ्कारलक्षणम् । इति** ।
</details>

<pb n="079"/>

1अत ऊर्ध्वं प्रवक्ष्यामि 2वर्णालङ्कारलक्षणम् ।  
3आरोही चावरोही च 4स्थायिसञ्चारिणौ तथा ।  
वर्णाश्चत्वार एवैते 5ह्यलङ्कारास्तदाश्रयाः ।। १४ ।।  

<details><summary>Abh</summary>


ननु वर्णादेर्जातिशरीरानुप्रवेशाज्जातिलक्षण एव निरूपणं युक्तं दृश्यते । लब्धात्मलाभस्य हि विनियोगो
युक्तः । दशलक्षणादपि वा पूर्वं विनियोगो वक्तव्यः । विनियुक्तस्य लक्षणमित्यपि दृश्यते । पृष्ठे तु
तदभिधानमयुक्तमिव । उच्यते । जातिर्नाम स्वरसमूहमात्रम् । पदसम्बन्धाधीनस्तु वस्तुवर्णव्यवहारः ।
तदायत्ताश्चालङ्काराः । न चार्थविशेषाभिधायिना पदेन सम्बन्धो विनियोगमन्तरेण भवति ।


नन्वेवं न्यासापन्यासावपि तत्रावाच्यौ । तयोर्हि समस्तविद्यासमाप्तिः । असाववान्तरविदारी समाप्तिश्च
स्थानम् । विदारी चावान्तरपदसमूहविच्छेदरूपा । यद्येवमत्स(ल्प)त्वमिदुमुच्यते । ग्रहांशादयोऽपि पदापेक्षा
एव । तर्हि गीयमानपदाभावे कश्चिदपि स्वतः स्वरोपयोगोऽस्ति गाने गान्धर्वे वा । **समवाये गान्धर्वमिति
विशाखिलाचार्यः** । तस्मात् पदसम्बन्धः सर्वत्र प्रयोजकः । किं तु वर्णो नाम पदसम्बन्धमन्तरेण लक्षयितुमेव
न शक्यते । तथाहि वक्ष्यते । **पदं लक्षणसंयुक्तमिति** (**भ. ना**. २९. १८)। ग्रहादयः स्वरारम्भबाहुल्यतरा वा
हीनत्वसमाप्तिलक्षणाः । तथा च पदनिरपेक्षेऽप्यन्तरालापादावपि भवत्येव तौर्विना जात्यंशका रागस्वरूपमेव
न किञ्चिदुन्मूलयन्ति । अलङ्कारस्तु परमार्थतः पदग्राम्यैवालङ्कार्यत्वादंशकयोगाद्धि गीयमान एव सम्पद्यते ।
अर्थयोगादिव सार्थकं वृत्तबन्धयोगादिव च श्रव्यं प्रसन्नादिप्रभृत्यलङ्कारसम्बन्धातु तदेव गृह्यतममित्यलङ्कृतं
सम्पद्यते । उपमानप्रसादिकायोगादिवालङ्काराणां च ( जीवभावः प्रसन्नादिभावे) नाश्रयो वर्ण इति
पदाधीनस्वभावत्त्वादेषां विनियोगानन्तरमेव युक्तमभिधानम् ।


**टीकाकारास्त्वाहुः** । आश्रयस्वरस्वरूपेण जातीनां गान उपयोगो न तु रक्तिसम्पादकत्वेन । तत्तु
ग्रामरागाणामेव । तेऽ**प्यन्यैरे**वोक्ता इति न मयोच्यत(न्त) इति । मण्डपो दीपयोगी वास्तु..........वदित्यत्रार्थे
ज्ञापकमिदम् । वाक्यानां पश्चादभिधानम् । एतच्च पूर्वमेव विचारितमित्यास्ताम् । एतच्च (वं च) क्रियाविस्तारवाची
वर्णशब्दः । तथाभिनयक्रिया एकस्वरमात्रावस्थानेन वा आरोहणेन वा अवरोहणेन वा व्यामिश्रतया वा सम्पद्यत
इति चत्वार एव वर्णाः । (तदधिका) न भवन्ति । तदाह । **आरोही** चेत्यादि **अलङ्कारा**--
</details>

<details><summary>Notes</summary>

1.N: **र**. अर्थ वर्णाः 2. **भ**. वर्णानामपि 3. **म**. अथ वर्णाः । आरोही........ 4. N: **ज**. स्थायी सञ्चार्यथापि
च । **भ**. स्थायिसञ्चारिणः 5. **ड**. अलङ्काराः ।
</details>

<pb n="080"/>

1आरोहन्ति स्वरा यत्रारोहीति स तु संज्ञितः2 ।  
3यत्र चैवावरोहन्ति4 सोऽवरोही प्रकीर्तितः5 ।। १५ ।।  


5aस्थिराः स्वराः समा यत्र स्थायी वर्णः स उच्यते 6।  
सञ्चरन्ति स्वरा यत्र स सञ्चारीति कीर्तितः7 ।। १६ ।।  


शारीरस्वरसम्भूतास्त्रिस्थानगुणगोचराः ।  
चत्वारो लक्षणोपेता वर्णास्तत्र8 प्रकीर्तिताः ।। १७ ।।  

<details><summary>Abh</summary>

**स्तदाश्रया** इत्यन्तम् । सामान्यमेवाश्रयमित्युक्तं पूर्वमेव बुद्धावाश्रीयमाणत्वात् । एकस्वरेणैव गायामीति यावत्
स्वरविशेषान् **स्रग्धरायां** गायामीत्यभिसन्धाय गायन् प्रयोक्ताऽलङ्कारान् प्रयुङ्क्ते तावत् । स्वरालङ्कारेषु यत्
सामान्यं स **वर्णः** । तेनारोहणावरोहणावस्थानसञ्चरणान्येव परमार्थतो वर्णः । तद्योगात्तु गीयमानं पदमपि
**वर्णक** इत्युच्यते ।। १४ ।।


तदभिप्रायेणैव **आरोहन्ति स्वरा यत्रेति लक्षणम्** । तुरवधारणे । आरोहन्त्येव न त्ववरोहन्ति ।
आरोहण एवावरोहणमिश्रीभाव एव गान्धारः स्यात् । एव**मवरोहन्त्येवेति** ।। १५ ।।


**समा** इति तुल्यजातीयाः । तेन मन्द्रतारमध्यमरूपतया तस्यैव स्वरस्य प्रयोगः । **स्थाय्येव वर्णः** ।
विच्छिद्य विच्छिद्य पुनः प्रयोगः कर्तव्यो न तु दीर्घदीर्घेणाविच्छेदेन घण्टास्वनवदिति दर्शयितुं **स्वरा इति**
बहुवचनप्रयोगः । स्वरा उपस्वराश्चेति सर्वैकशेष इति **केचित्** । एतत्तु गान्धारिण्यक्त--
स्वरद्वयमप्यारोहणावरोहस्थिरत्व(तद्)व्यतिरेकेण कथं प्रतियोज्यम् । अलङ्कारविशेषयोगेनाप्य--
लङ्कारगमनमेकस्वरायत्तमेव ।। १६ ।।


नन्वारोहणावरोहाभ्यां तारमन्द्रस्वीकारस्तावद् दर्शितः । कण्ठ्यस्वरस्वीकारस्तु कथमित्याशङ्कयाह ।

**शारीरस्वरसम्भूतास्त्रिस्थानगत**(**गुण**)**गोचराः** ।  
**चत्वारो लक्षणोपेता वर्णाः** ।। इति  

एतदनेनाह । नात्रारोहणं शिरस्यस्वरनिष्ठमेव लक्षितमवरोहणं वाऽवकृष्य(ष्ट)स्वरनिष्ठम् । किञ्चैकैके
तस्यैकविषयतामाह । **त्रिस्थाने**ति । त्रिषु ये **गुणा** गुण्यमाना उच्चार्यमाणानि स्थानानि वा गुणाश्रया येषामिति
</details>

<details><summary>Notes</summary>

1. **च**. आरुहन्ति 2. **न**. यत्र आरोही स तु भण्यते । **ड**. हीति स । **र**. यत्र आरोही स तु संज्ञितः । **म**. स. आरोहीति
संज्ञितः 3. **र**. अवरोहन्ति ते यत्र 4. **प**. रोहेत 5. **ड**. रोहीति संज्ञितः । **च**. रोहीति भण्यते 5a. N स्थिताः
6. **ड**. संज्ञितः 7. **भ**. सञ्चारी स तु संज्ञितः 8. **र**. ते तु । **भ**. त्वत्र । **ड**. ह्येते
</details>

<pb n="081"/>

1एवं (पदं)लक्षणसंयुक्तं1a यदा 2वर्णोऽनुकर्षति ।  
तदा वर्णस्य निष्पत्तिर्ज्ञेया स्वरसमुद्भवा3 ।। १८ ।।  

<details><summary>Abh</summary>

स्वरास्ते **गोचरो** विषयो येषाम् । न त्वारोहणावरोहणे एकतन्त्रिकायां वीणायां बहुतन्त्रिकायां वा विपर्यये
वंशे च । अत एव न संवेद्येते मल्लकवीणादौ न च भवतः । तत्र वर्णसङ्करोपलम्भः । तत् कथमिदं लक्षणमित्याह
। **शारीरस्वरसम्भूता** इति । शारीरस्वरेषु मुख्येष्वाश्रितेषु लक्षणमिदमुक्तम् । तत्सदृशस्वरोपलम्भ एवान्यत्र
वीणादाविति तत्रापि पर्यवस्यतीति न तु वीणादावलङ्काराभावः । अत एवोक्तम् ।

शारीर्यां त्वस्फुटा ये तु दारव्यां ते व्यवस्थिताः ।  
दारव्यां चलिता ये तु शारीर्यां ते सुनिश्चलाः ।।  

इति ।। १७ ।।


नन्ववधिविशेषश्चेदारोहणादौ त.......कश्चित्तदा सर्वत्र सर्वं स्यात् । यथाऽऽरोहणेऽप्येकत्र
स्वरेऽवस्थानमवश्यम्भावीति स्थायित्वसम्भवः । एवमन्यत्रापि वाच्यमिति स्वरसाङ्कर्यमित्याशङ्क्यावधिनियमार्थं
वर्णशद्बस्य च निरुक्तख्यापनार्थमेकबुद्धिग्राह्यत्वे च निमित्तमाह ।

एवं (पदं) लक्षणसंयुक्तं यदा वर्णोऽनुकर्षति ।  
तदा वर्णस्य निष्पत्तिर्ज्ञेया स्वरसमुद्भवा ।।  

इति । विविक्षितसंज्ञानिर्देशो लक्षणसंयुक्तवचनेन दीर्घेऽपि समासपदे भागशः पदनियममाश्रित्यावधिनियम
इति दर्शयति । सकललोकप्रसिद्धमेव तदेवोपलक्षणं ग्राह्यमिति **लक्षणसंयुक्त**वचनेन सूचयन् **कृष्टादिष्विति**
पदलक्षणं पराकरोति । **अनिट्ट्वन्तं** (**सुप्तिङन्तं**) **पदं विभक्त्यन्तं पदमिति** हि तत्र प्रसिद्धम् । तेन **पदमेकं**
यदा यतो वर्णगीतिक्रियाऽनुकर्षति दीर्घकालं करोति तदा ततो वर्णस्तस्यैकस्य सङ्कीर्णस्य निष्पत्तिः ।
तेनावधिनियमादसङ्कीर्णत्वम् । यतश्च **पदं** कर्षति विस्तारयति ततो हेतो**र्वर्णस्ये**ति वर्णसंज्ञाया **निष्पत्ति**रिति
निरुक्तम् ।


यद्यपि चोच्चारितः प्रध्वंसितः स्वरो न सञ्चयेन वर्तते येन तद्विषय एकोऽयं वर्ण इति धीः स्यात् ।
तथाप्यथै(र्थै)कत्वादिना निमित्तेनैकधीरोपकं **पदं** यतोऽ**नुकर्षति** तत एकपदनिष्ठत्वाद्धेतोरेकानुच्छ्वासनसामान्या
</details>

<details><summary>Notes</summary>

1. **भ. ड. र**. पदं 1a.N: पदलक्षणसंयुक्तो 2. **ड**. वर्णौ तु 3. **भ**. विज्ञेया स्वरसम्भवा । N **र**. विज्ञेया वै
प्रयोक्तृभिः
</details>

<pb n="082"/>

एते वर्णास्तु 1विज्ञेयाश्चत्वारो गीतयोजकाः2 ।  
3एतान् समाश्रितान् सम्यगलङ्कारान् निबोधत ।। १९ ।।  


4प्रसन्नादिः प्रसन्नान्तः प्रसन्नाद्यन्त एव च ।  
प्रसन्नमध्यश्च तथा क्रमरेचित एव च ।।  
5प्रस्वा (स्ता)रश्च प्रसादश्च सप्तैते स्थायिवर्णगाः6 ।। २० ।।  

<details><summary>Abh</summary>

एकादिनिष्पत्तिधीरनेकस्वरविषयाऽपि न वि (रु)ध्यति(ते) । तदाह । **स्वरसमुद्भवा निष्पत्तिरिति** । स्वराः
केवलास्तेभ्य उद्भूताः स (रिगादय इ)त्या (द्या) **वर्णस्य निष्पत्तिरि**त्यर्थः । मा (प्रा)दीनां च निपातानां पदत्वमेव
स्वरलाभादिषु तु यद्वर्णतालङ्काराणां स्वरूपनिर्धारणं तत्पदगतदर्शनं संस्कृतस्वरकल्पानुकृतं
श्वासविरामकृतविच्छेदा(र्पणादि)गतं चेति ।। १८ ।।


एतदुपसंहरन्नन्यदासूत्रयति । **एते वर्णा** इति । **तुः** समुच्चये । वि.........(यागादिषु) तानप्रयोगे
वर्णाः सर्वे एवं भवन्ति । तदलङ्काराः सर्वे इति भावः । एतेषामेव भवन्ति । एवकारेण
वर्णालङ्काराणामन्योन्यमव्यभिचारो दर्शितः । **सम्यङ्निबोधतेति** । स्वराणा (वर्णाना)मुपयोगः कार्योऽलङ्कारवत्
तेषामियत्ता नियमेनाभिधातुमशक्यत्वाद् वर्णोत्पत्यैव च तेषां परमार्थतः ख्यापनान् मया यथापि सर्वे न
लक्षितास्तथापि शास्त्रान्तरवक्ष्यमाणनिरुक्तपरस्यसों(स्यो)पायेनैनाञ्जानीतेत्यर्थः ।। १९ ।।
तान् वर्णविभागेन प्रदर्शनार्थमुद्दिशति ।

प्रसन्नादिः प्रसन्नान्तः प्रसन्नाद्यन्त एव च ।  
प्रसन्नमध्यश्च तथा क्रमरेचित एव च ।  
प्रस्तारश्च प्रसादश्च सप्तैते स्थायिवर्णगाः ।।  

इति । **प्रसन्नत्वं** मन्द्रभावः । तत्र बिन्दुर्लोकेऽभिज्ञानम् । तारत्वे रेखोर्ध्वा शिरोगता । सा सा इति । अत्रैव यदा
षड्जस्यैवोपक्रमसङ्कराभ्यां प्राधान्यं मध्ये तु स्वरान्तरानुप्रवेशो भवन्नपि न स्थायिवर्णधियं बाधते
तदालङ्कारान्तराणि । सम्प्रति संक्रमेणात्र तारगतेरसंक्रमो **रेचितः** । अयं **प्रस्तारः** प्रकृष्टशब्दस्तारता यत्रेति ।
</details>

<details><summary>Notes</summary>

1. **भ**. वर्णास्तु चत्वारो ज्ञेया गानस्य योजकाः 2. **ड**. गानयोगतः 3. **र**. तेषां च संश्रितान् भूयो हि । **भ**. एतमेवाश्रितान्
भूयो हि 4. वर्णानामुद्देशो भिन्नमातृकासु बहुभेदो दृश्यते । तथापि **म य च र**. मातृकासु प्रायः समानरूपः पाठः । स एव
**नान्यदेवेन** स्वीकृतो **वृत्तिकारेण** च व्याख्यातः । 5. **च**. प्रस्तारश्च प्रवादश्च । **भ**. प्रस्तारश्च प्रसादश्च
6. N **र**. स्थायिवर्णसमाश्रयः
</details>

<pb n="083"/>

1अथ सञ्चारिजान् भूयः कीर्त्यमानान्निबोधत ।  
2मन्द्रस्तथा प्रसन्नादिः प्रेङ्खितो बिन्दुरेव च ।2a  
3सन्निवृत्तः प्र (त्तप्र) वृत्तश्च रेचितः कम्पितः समः ।। २१ ।।  


कुहरश्चैव वेणुश्च रञ्जितो ह्यवलोकितः 4 ।  
5आवर्तकः परावृत्तः सञ्चारिण्यश्चतुर्दश5a ।। २२ ।।  

<details><summary>Abh</summary>

अयं मन्दश्रुत्या प्रसादयति प्रक्र(**सा**)**मो**(**दो**)ऽस्ति । अयं स्वराणां संख्यायां चाक्रमत्वे यद्यपि भेदजातं सम्भवति
संक्रमसंसृष्टादिवत्त्वे भेदानामसंख्येयता । अत एवालङ्काराणामनियम इत्युक्तम् ।। २० ।।

मन्द्रस्तथा प्रसन्नादिः प्रेङ्खितो बिन्दुरेव च ।  
सन्निवृत्तप्रवृत्तश्च रेचितः कम्पितः समः ।  
कुहरश्चैव वेणुश्च रञ्जितो ह्यवलोकितः ।  
आवर्तितः(र्तकः) परावृत्तः सञ्चारिण्यश्चतुर्दश ।।  

(इत्यादि) । **मन्द्र** इति । मन्द्रो येषां यस्य मध्ये तेषां तस्य ग्रहणम् । **प्रसन्नादिरिति** । आदिशब्दो(द्ब उ)--
पादानपदम् । **प्रेङ्खितो** तो (दो)लाबन्धवत् । तैले **बिन्दुः** । चिरकालमवस्थाने स्वरान्तरोपरञ्जकस्तैलबिन्दुवत्
प्रसरणात् । निवर्तनमवरोहः । सम्यगिति दूरम् । अवरुह्य यदारोहणं तदा य (**स**)**न्निवृत्तप्रवृत्तः** । यद्यपि चैवं
तेऽलङ्काराः पत्रर(यत्र वि)हितास्तत्त्वेन भाति(न्ति) तथापि प्रतीतस्य गीतसमयप्रविष्टस्याभिज्ञानदानार्थं
लिखिताः । **रेचितकम्पितकुहरास्तु** शिरोवक्षः कण्ठनिविष्टस्य त्रिःश्रुतेः स्वरस्य कम्परूपा इत्यभिज्ञानेनापि
दर्शयितुमशक्या इति न विलिखिता इति । यत्रारोहणमे (मि)वावरोहणं च समं स **समः** । काकल्या यद्गीतवद्
गीतं मुक्तकण्ठं तत्र **वेणुः** । **अन्ये** तु सौषिर्येण छिद्रोपलक्ष्यान् मध्ये ।।०२३७चित्रं हृद्यं च विच्छेदरूपं त**द्वेणु**रित्याहुः ।
यथा (दा) जातिषु मध्ये द्विश्रुतिसूचितान्त इति लिख्यते (तदा) **रञ्जितः** । यदा
स्वरान्तरमुच्चारितमप्यूर्ध्वाधारस्वरतां नानुरक्तं प्रतीयते तदाऽ**वलोकितः** । यत्र विद.......तत्राप्यवलोक
एव । आसमन्ताद्वर्तमाना**दावर्तकः** । अस्यैवालङ्कारान्तरप्रायोविच्छिन्नस्यापि पुनः प्रयोगे **परावृत्तिः** । अत्र
चालङ्कारचतुर्दशके विशेषो द्विरूपो वर्णानुगस्थित्यारोहणादवरोहणनियमाभावात् ।। २१-२२ ।।
</details>

<details><summary>Notes</summary>

1. N **र**. अलङ्कारास्तु विज्ञेया वक्ष्ये सञ्चारिजान् पुनः 2. **भ**. मन्द्रतारः प्रसन्नश्च (**र**. न्नाद्यो) बिन्दुः प्रेङ्खोलितस्तथा ।
2a. N मन्द्रता च प्रसन्नाद्याः प्रेड्खोलितस्तथा 3. N **र**. स्यात् **भ**. तारमन्द्रः प्रवृत्तश्च सन्निवृत्तः प्रवर्तकः ।
4. N **र**. अप्यवलोककः 5. **भ**. आवर्तकपरावृत्तौ । च. आवर्तितः परावृत्तो ज्ञेयाः सञ्चारिणस्तथा । 5a. N आवर्तकः
परावर्त इति सञ्चारिणाः(णः) स्मृताः
</details>

<pb n="084"/>

1aनिष्कर्षोऽभ्युच(च्च)य1 श्चैव हसितो बिन्दुरेव च ।  
2aप्रेङ्खोलितस्तथाक्षिप्तो 2विस्ती (शी)र्णोद्ध (घ)टितस्तथा ।। २३ ।।  


3ह्नादमानः सम्प्रदानः 3aसन्धिः प्रच्छादनस्तथा ।  
प्रसन्नादिः प्रसन्नान्त 4इत्यारोहे त्रयोदश4a ।। २४ ।।  


5विधूतश्च त्रिवर्णश्च तथोद्वाहित एव च ।  
उद्गीतश्च तथा 6वेणिर्विज्ञेया ह्यवरोहिणः7 ।। २५ ।।  

<details><summary>Abh</summary>


निष्कर्षोऽप्यु (भ्यु)च्चयश्चैव हसितो बिन्दुरेव च ।  
प्रेङ्खोलितस्तथाक्षिप्तो विशीर्णो घटितस्तथा ।।  


ह्नादमानः सम्प्रदानः सन्धिः प्रच्छादनस्तथा ।  
प्रसन्नादिः प्रसन्नान्त इत्यारोहे त्रयोदश ।।  


एकस्वरं प्रयुज्यैतदविच्छेदेनैव (स्वरान्तरै) रूर्ध्वगमनं **निष्कर्षः** । अभित ऊर्ध्वं चयन**मभ्युच्चयः** ।
सगमसा । ..... (मन्द्रादेः प्रसन्नान्ता कला)....यदा भवति तदा **ह्नादमानः । सम्प्रदान** इति । **दा**
(दो)अवखण्डने (**पा. धातुपाठः** -- १२२३) **देङ्र**क्षणे (**पा. धातुपाठः** १०३१) इत्युभयं (यो) रूपम् ।
तेन विच्छिद्य विच्छिद्य यदारोहणस्यैव परिपालनं तदा **सम्प्रदाना**लङ्कारः । एतावलेख्यौ । सन्धानात् **सन्धिः**
। सरिग (गमप, प).....ध (नि) । प्रविष्टमवच्छिन्नत्वं स्वरात्स्वराणां यत्र मध्यगतानां **प्रच्छादनम्** । सरिग ।
**प्रसन्न**शब्देनात्रारुरुक्षतः (न्तः) स्वरास्त्ववरोहिणः ।। २३-२४ ।।


एकत्यागेनारोहणावरोहणाद् **विधूतः** । सस(ग)मरि(प ग रि)। **ओ**(**आरो**)हादिक्रमेण
कम्पपूर्वोऽवरोहो **विधूत इत्यन्ये** । अधरस्वरे त्रिर्विश्रान्त्या **त्रिवर्णः** । स नि ध ध ध । एतद्विपर्यये**णोद्गीतः** ।
ऊर्ध्वस्वरे गानक्रियाया विश्रान्तेः । स स स स नि । मध्यैकविश्रान्ते**रुद्वाहितः** । स नि नि नि ध ध ध । इति
**वेणिः** ।। २५ ।।
</details>

<details><summary>Notes</summary>

1a.N: निष्कूर्दिता महत्का च संहितं बिन्दुरेव च 1. **प**.अभ्युच्चयः । **भ**. निषम्भोऽभ्युच्चयः । 2a.N: प्रेङ्खोलितमथाक्षिप्तं
2. **प**. विशीर्णः । N **र**. विघूर्णोद्धाटिते । उद्धट्टिते **र**. विधृतोद्धाटिते 3. **च**. स्पन्दमानः । N **र**. प्रदापनं 3a.N:
सन्घिप्रच्छादने तथा 4. **च**. इति चारोहिणः स्मृताः 4a.N: इति चारोहिजाःस्मृताः 5. **प**.विधूतं गात्रवर्णश्च । **च**. विधूतः
स्यात् 6. **भ**. वेणुः । **ड**. वेणुरित्येते ह्यवरोहिजाः N: वेणुर्विज्ञेया ह्यवरोहिजाः 7. **प**. अवरोहिषु **ज**. विधूतो गात्रवर्णश्च
उद्गीतः पुनरेव च । उद्वाहितस्तथा वेणुः पञ्चैते ह्यवरोहिणः
</details>

<pb n="085"/>

सप्तरूपगता1 ज्ञेया 1aअलङ्कारा बुधैस्त्विमे ।  
2नैते (सर्वे) ध्रुवास्विष्टाः श्रुति(श्रोतृ)वर्णप्रकर्षणात्3 ।। २६ ।।  

<details><summary>Abh</summary>


अथैषां प्रयोगविषयं नियमयितुं तत्र च हेतुनिरूपणद्वारेणालङ्कारालङ्कार्यभावं दर्शयितुमाह ।

सप्तरूपगता ज्ञेया अलङ्कारा बुधैस्त्विमे ।  
नैते साकं (सर्वे) ध्रुवास्विष्टाः श्रुति(श्रोतृ)वर्णप्रकर्षणात् ।।  

इति । सप्तरूपग्रहणं सकलगान्धर्वो पलक्षणम् । तेन गान्धर्वे गीतस्वरूपसम्प्रभेदरूपे
आश्रयमात्रोपयुक्तेष्वर्थप्रतिपत्तिसम्पादनात् । तात्पर्यविरहगात्रसमुच्चारणमात्रफलेषु पाठेषु यथेष्टमलङ्काराः ।


ननु वा (चा)र्थस्यैव हि तत्र प्राधान्यम् । वर्णे वा(चा)लङ्कारबलेन प्रकल्प्यमानार्थप्रतीतिविघटिते-
ऽप्यतीतेष्वक्षरेष्वनुसन्धानमसम्भावि । यतः श्रोतॄणां वर्णे **प्रकर्षणादिति** च ध्रुवत्वं वर्णस्यालङ्कार्यतामाह । न च
वर्णारवेन (ख्येन) स्यादित्युच्यते । तस्य सकलपदविश्रान्तस्य गानक्रियासम्पत्यै प्रस्तुतरूपस्येत्थं शोभाः
कृता भवन्ति । यद्येकश उक्तपूर्वं वैचित्र्यमभिधीयते यथा प्रस्तुतस्य वदनस्य चन्द्रोपमानेन । अत एव
**गीतिरलङ्कारहीना** (**भ. ना**. २९-४५) इत्यत्र व्यतिरेकद्वारेण गीतेरेवालङ्कार्यता लक्ष्यते । गीर्वर्ण इति च
पर्यायौ ।


अत्र चोदयन्ति । **चत्वारो**(**रस्तु**)**ग** (**गु**)**णायुग्म**(**भ. ना**. ३१. १०६)इत्यादिना तालकलाविषये
पदमात्रापरिमाणनियमस्य लक्ष्यमाणत्वान् **निमेषाः पञ्च मात्रा स्यात्** (**भ. ना**. ३१.४) इति कलापरिमाणस्य
कथमभिवर्णप्रकर्षणं शक्यम् ।


**अत्राहुः** । वर्धमानासारितविषयोऽयं पदमात्रापरिणामनियमो न प्रगीतिकादौ तन्नियमाभावात् ।
अत एव **सप्तरूपगता** इत्युक्तम् । तत्र यथेष्टं वर्णप्रकर्षणमिति लक्ष्येऽपि च जातिगीतादौ यथेष्टं
प्रकर्षणमुपलब्धमेव ।


**अन्ये** त्वाहुः । आसारितद्वारेण सर्वविषयं यत्पदमात्रापरिमाणनियमोऽतिवर्णप्रकर्षणं
प्रत्यक्षमहमहमिकयाऽलङ्कारपरम्परायोजनं तच्चेदमयुक्तमिव । न हि ध्रुवासु क्रियमाणं तदर्थप्रतीतिं विहन्ति ।
प्रत्युत सालङ्काररञ्जनायैव स्यात् ।
</details>

<details><summary>Notes</summary>

1. **भ**. कृताः 1a. N: अलङ्कारास्त्विमे बुधैः 2. **च**. नैतेऽस्माकं N: नानुयोज्या ध्रुवाश्चैते ह्यतिवर्णप्रकर्षणात् ।
**र. प**. न नियोज्या ध्रुवास्वेते ह्यति । **ड**. नेष्यन्ते हि ध्रुवास्वेते जाति - 3. **च**. न्यतिवर्णप्रकर्षणैः
</details>

<pb n="086"/>

1न हि वर्णप्रकर्षस्तु ध्रुवाणां सिद्धिरिष्यते ।  
2श्येनो वाऽप्यथवा बिन्दुर्ये चान्येऽति(तु) प्रकर्षिणः ।। २७ ।।  


ते ध्रुवाणां 2aप्रयोगेषु न कार्याः स्वप्रमाणतः3 ।  
4तद्धुणां प्रयोगे तु(ऽपि) कार्या ह्यारोहिणः स्वराः ।। २८ ।।  

<details><summary>Abh</summary>


**बिन्दुरेककलो ज्ञेयः कम्पितं तु**(**तश्च**) **कलाद्वयम्** । (**भ. ना**. २९.३८) इत्यादि यदुच्यते त...
रविषयं न.....तथा दृश्यते इति प्राच्य एव परिहारो युक्तः ।


**एत** इति । सर्वसम्भवो निषिध्यते । एते **सर्वे** नेष्टाः । यथापि वर्णः प्रक्षेपः कर्षिणः कम्पितादयो नात्र
वहन्ति तथा । **सर्व** इति । समष्टिरूपा इत्यर्थः । तत एकत्रैवाक्षरे बहवोऽलङ्काराः क्रियमाणा अतिप्रकर्षं कुर्वत
इति नेष्टाः ।। २६ ।।


ननु यम(द)तिप्रकर्षिणस्तत्किमिति ध्रुवासु नेष्टा इत्याह । **न हि वर्णप्रकर्षस्तु ध्रुवाणामिति** । के
तस्यालङ्कारा इत्याह । **श्येनो वाप्यथवा बिन्दुरिति । श्येन** इत्यनेन **तन्त्रान्तर**लक्षितेन व्यवहारेणालङ्काराणां
सङ्ख्यानियमं प्रत्यनादरं दर्शयति । तत्र **श्येनलक्षणम्** ।

श्येनश्चैकान्तरो जातः कलामात्रान्तरे स्थितः ।  
तस्मिंश्चैव स्वरे वृद्धिं गृह्णात्येव विलक्षणम् ।।  

**अन्ये** तु वेणिवेणि(:)श्येन इत्याहुः । ननु बिन्दुश्येनावेव निषिद्धौ । नेत्याह । **ये चान्ये तु प्रकर्षिणः** । तेऽपि
(न) ध्रुवाणां प्रयोक्तव्याः । तुरपिशद्बस्यार्थे ।। २७ ।।


**आरोहिणो** वर्णस्य सम्बन्धिनः । **अपि**शब्दादवरोहिणोऽपि । ये **स्वरा** इत्यलङ्काराः । ते प्रयोक्तव्याः ।
यदि वाऽऽ**रोहिणः** **स्वरा** इति सावरोहा न तु विश्रान्त्या प्रकर्षिणः प्रयोक्तव्याः ।


**अन्ये** त्वाहुः **स्वरा** इत्यलङ्कारैकदेशाः प्रयोज्या येऽनुज्ञाताः ।


**श्रीमदुत्पलदेवपादा**स्तथा मन्यन्ते । **आरोहिणः स्वरा** इत्यनेनातिप्रकर्षिणः स्वरूपमुक्तम् ।
प्रत्यक्षरमारोहो विद्यते येषां स्वराणां ते **आरोहिणः** । तेन प्रतिस्वरमक्षरं प्रत्यक्षरं स्वरमित्येवंरूपमतिकर्षणम् ।
</details>

<details><summary>Notes</summary>

1. N **र**. नातिवर्णप्रकर्षस्तु ध्रुवाणां सम्प्रकीर्तितः 2. N: **ड**. बिन्दुर्वापि हि वेणुर्वा । 2a. N: प्रयोगे तु 3. **भ**. नैव
कार्याः प्रयोक्तृभिः । **र**. N: नातिकार्याः प्रयोक्तृभिः । **ज**. न तु कार्याः प्रयोक्तृभिः 4. इदमर्धं **चम**मातृकयोरेव
</details>

<pb n="087"/>

1aयस्मादर्थानुरूपा हि 1ध्रुवा कार्याऽर्थदर्शिका ।  
वर्णानां तु पुनः2 कार्यं कृशत्वं पदसंश्रयम्3 ।। २९ ।।  


4येऽत्र प्रयोगे गच्छन्ति तांश्च वर्णान् निबोधत4a ।  
प्रसन्नादिः प्रसन्नान्तः प्रसन्नाद्यन्त एव च ।। ३० ।।  

<details><summary>Abh</summary>

यथा **कुसुमव**(**प**)**राध**(**ग**)**पुञ्जपरि**(**पि**)**ञ्जरहंस(दर्श)नीया** इत्यत्र चञ्चत्पुटभङ्गेन
(दर्श)नीयेत्यस्मिन्नक्षरेऽनेकस्वर आरूढः कर्तव्य इति यावत् ।। २८ ।।


अत्र हेतुमाह । **यस्मादर्शानुरूपा हि ध्रुवा कार्येति** । ननु क्रियतां नाम । तथाभूता
प्रवेशाक्षेपनिष्क्रामणप्रसादनान्तरवैचित्र्यान्तरयुक्ता कविना सूच्या । अतिप्रकर्षणवर्जनं तु किमर्थमित्याह ।
**अर्थदर्शिकेति** । अभितो दृष्टार्थो गान्धर्व इवार्थबद्धोऽपि तु सामाजिकानां तत्प्रतीतिसिद्धये प्रकृतिभेदो
विभावादिभ्यस्ततः साधारणीभूतस्तयावगतो रससम्पत्युपयोगी भवतीति यावत् ।


नन्वेवमर्थमर्पणप्रधानत्वाद्येन केनचित् पदेनार्पणीयोऽर्थः । नेत्याह । **वर्णानां तु पुनः कार्यं
कृशत्वमिति** । स्थाय्यादिशङ्कापरिहारार्थमाह । **पदसंश्रयमिति । कृशत्वमि**त्यस्थूलत्वं
बहुतरदर्शनसंयोगदर्शनहीनत्वमित्यर्थः । एतदुक्तं भवति । यथा हि गीतिरर्थार्पणमनवधारयन्ती कर्तव्या तथैव
पदगतान्यक्षराण्यपि दुर्भणसंयोगादिहीनाङ्गान्यधिकानि कर्तव्यानि । तेनौचित्येन पदगीतिः कर्तव्येति ।
**टीकाकारैस्तु** श्लोकार्धस्यास्य प्रतिकर्षणत्वमस्य(त्वं) व्याख्यातं पुनरुक्तप्रायमित्यास्ताम् ।। २९ ।।


ननु बिन्दुश्येनादयोऽलङ्काराः । तेषामियत्तालक्षणादि वक्तव्यमित्याशङ्क्याह ।

येऽत्र प्रयोगे गच्छन्ति तांश्च वर्णान् निबोधत ।  

इत्यादि । येऽलङ्काराःस्वरा (ग्राम)मात्ररागस्वरूपोत्थापकाश्च त(ते)त्र पूर्वे (प्रयोगे) । धातुवाद्यं वर्णाङ्गलक्षणा-
देव गम्यते । ये त्वन्ये गीतप्रयोगविषया**स्तान् निबोधते**ति । त्रिवर्णाश्रितत्वाद्वर्णा इति **टीकाकृद**भ्यधात् ।


परमगुरु**श्रीमदुत्पलदेवपादा** मन्यन्ते । वर्णानां पदनिबन्धनत्वे तदाश्रितालङ्कारा
गीतप्रयोगरहितकेवलस्वरालापमात्रगामिन इति शङ्कापदानमेव । तत्रालङ्कारताप्रतिभासस्तत्संस्कारजो न मुख्यः ।
</details>

<details><summary>Notes</summary>

1a. N: तस्माद् 1. **भ**. ध्रुवाः --दर्शिकाः । 2. **भ**. परं 3. N: **भ**. तु ध्रुवाश्रयम् । 4. **भ**. अतः परं प्रवक्ष्यामि
वर्णालङ्कारलक्षणम् 4a. N: अतः परं प्रवक्ष्यामि एतेषां चैव लक्षणम्
</details>

<pb n="088"/>

1aप्रसन्नमध्यमश्चैव बिन्दुः कम्पितरेचितौ ।  
तारश्चैव हि मन्द्रश्च तथा तारतरः पुनः ।  
1bप्रेङ्खोलितस्तारमन्द्रौ मन्द्रतारः समस्तथा ।। ३१ ।।  


1cसन्निवृत्तः प्रवृत्तश्च प्रसादोऽपाङ्ग एव च ।  
1dऊर्मिः प्र(प्रे)ङ्खोऽवलोकश्च इत्येते सर्ववर्णगाः ।। ३२ ।।  


स्थायिवर्णादृते 1चैषां सम्प्रवक्ष्यामि लक्षणम् ।  
2क्रमशो दीपितो यः 3स्यात् प्रसन्नादिः स कथ्यते3a ।। ३३ ।।  


व्यस्तोच्चारित एवैष प्रसन्नान्तो विधीयते4 ।  
आद्यन्तयोः 5प्रसन्नत्वात् प्रसन्नाद्यन्त इष्यते ।। ३४ ।।  


प्रसन्नमध्यो मध्ये तु प्रसन्नत्वादुदाहृतः ।  
सर्वसाम्यात् समो ज्ञेपः स्थितस्त्वेकस्वरोऽपि यः6 ।। ३५ ।।  

<details><summary>Abh</summary>

वक्ष्यमाणा एव गीतिप्रयोगोपयोगिनो नान्ये इत्यत्र लक्ष्यदर्शनादिप्रमाणं पश्यामः । श्येनादयश्च लक्षयितव्याः ।
प्रयोगोपयोगान्न चाग्रतो लक्षित(ता)इति ।


तस्मादेषोऽत्रार्थः । वर्णस्व (रूप) वर्णाङ्गैर्धातुवाद्यं चोभयमपि हि क्रियाविस्तारात्मकम् ।
जातावेकवचनम् । तदयमर्थः । ये स्थाय्यादयो वर्णा उक्ता यानि वर्णाङ्गानि धातुवाद्यादीनि वस्तूनि लक्ष्यन्ते
तेभ्यः प्र(यो)ज्याः । **अत्र ध्रुवाप्रयोगे ये गच्छन्त्यु**पयुज्यन्ते **तान् निबोधत** स्वयमूहध्वं वर्णलक्षणं तावत् । ऊहो
व्याख्यातः । वर्णोऽत्र धातुवाद्यादिगतस्तत्रैव व्याख्यायते । ननु कुत्राप्यविवक्षितेनैव प्रवर्तत
ऊहशक्तिरित्याशङ्काशमना**यात्रेति** । **चकारेण** लक्षणमपि कर्तव्यमिति सूचयति । अत एवोद्दिशति
**प्रसन्नादिरित्यादि सर्ववर्णगा इत्यन्तेन** । न प्रत्येकं मन्तव्यमपि तु समुदायापेक्षमेतत् । तेन यथायोगं कश्चिदेकत्र
वर्णे कोऽपि द्वयोरित्यादि मन्तव्यम् ।। ३०-३२ ।।


**स्थायिवर्णादृते चैषां सम्प्रवक्ष्यामि लक्षणम्** ।
इति । **स्थायी**(ति) । यथारुचि श्येनादयः प्रयोज्या इति तात्पर्यम् । तत्रालङ्कारस्वरूपमेवमुक्तम् । **अस्माभिः
पूर्वगन्थेतु** यदनुक्तं तद् व्याख्यायते । दीपनं तारता प्रसादो मन्द्रता । दीप्तिर्नाम श्रावकश्रोतृ(निष्ठो)विशेषो धर्म
</details>

<details><summary>Notes</summary>

1a.N: प्रसन्नमध्यश्च तथा 1b.N: प्रेङ्खोलितस्तानमन्द्रो मन्द्रतालः समस्तथा ।। 1c.N: स्यान्निवृत्तः 1d. N:
अवलोकस्तथोर्मिश्च इत्येते सर्ववर्णयोः ।। 1.N: **ड**. त्वन्ये सर्ववर्णाः प्रयोगिणः । 2. **र**. N क्रमादुद्दीप्यते । 3. N **ज**. तु
3a.N: संज्ञितः 4. **ड**. अभिधीयते 5. **ड**. प्रशमनात् 6. **र**. समं विद्यात् स्थिरस्त्वेकस्वरोऽपि हि । **भ**. स्थित
एकस्वरोऽपि च
</details>

<pb n="089"/>

1आदिमध्यलयो यत्र स चोर्मिरिति संज्ञितः ।  
2श्रुतयोऽन्त्याद्(न्या) द्वितीयस्य मृदुमध्यायताः स्वराः (स्मृताः) ।। ३६ ।।  


आयतत्वं भवेन्नीचे मृदुत्वं तु विपर्यये ।  
स्वे स्वरे मध्यमत्वं च मृदुमध्यमयोस्तथा ।  
दीप्तायते करुणानां श्रुतीनामेष निश्चयः ।। ३७ ।।  


बिन्दुरेककलो 3ज्ञेयः कम्पितश्च कलाद्वयम् ।  
गतागतप्रवृत्तो4 यः स प्रेङ्खोलित इष्यते ।। ३८ ।।  

<details><summary>Abh</summary>

इत्यनुक्तसमं स्वरसाधारणम् । **सामवेदे** च **रामसासोमे** इति च यदुच्यते तदिहानुपयोगीत्यास्तामेतत् । दीपनप्रसङ्गात्
**समः** पश्चादुद्दिष्टोऽप्यत्र लक्षितः । **सर्वसाम्यात् समो ज्ञेय** इति । दीपनस्य सर्वत्र साम्यादिति यावत् । समस्यैव
विशेषोऽनुगीतिरिति स लक्ष्यते । **स्थितस्यै**(**स्त्वे**)**कस्वरे**(**रो**)**ऽपि यत्** (**य इति**) ।

आदिमध्यलयो यत्र स चोर्मिरिति संज्ञितः ।  
श्रुतयोऽन्या द्वितीयस्य मृदुमध्यायताः स्मृताः ।  
आयतत्वं भवेन्नीचे मृदुत्वं तु विपर्यये ।  
स्वे स्वरे मध्यमत्वं च मृदुमध्यमयोस्तथा ।  
श्रुतीनां निर्णयो ज्ञेयः ।। इति ।  

विकल्पमनुस्वारं तमाहुः । गान्धारस्यैकाक्षरगतस्य **नीचे** ऋषभे परे आयता श्रुतिः कार्या । मध्यमे परे मृद्वी ।
गान्धार एव तु परतो मध्या ।।३३-३७।।


एवं प्रसङ्गा**दूर्मिं** लक्षयित्वोद्देशानुसारेण **बिन्दु**माह । **बिन्दुरेककल** इति । **एककल** आयतो मृदुर्वा
विपर्यासेन वर्तुलीभाव एव बिन्दोर्लक्षणम् । आर्चिकस्वरलक्षणविषय**तैककल** इत्यनेनोक्ता । तदेव तु रूपं
दीर्घस्वरनिष्ठं **कम्पितम्** । बिन्दुकम्पितोभयलक्षणोपजीवित्वात् **प्रेङ्खोलितं** लक्षयति । **गतागतप्रवृत्तो यः स
प्रेङ्खोलित** इति । बिन्दुकम्पितान्दोलनादित्यर्थः । मृद्वायतगमनाभ्यासादि**त्येके** ।। ३८ ।।
</details>

<details><summary>Notes</summary>

1. **जम**मातृकयोरेव 2. चमातृकायामेवैतच्छ्लोकद्वयं **नारदीयशिक्षात** उदाहृतम् 3. **डझभ**प्रभृतिषु तारं स्पृष्टा तु
पुनरागतः ।। स्यान्निवृत्तप्रवृत्तश्च मन्द्रं गत्वा समागतः ।। आक्रीडितलयो यश्च स वेणुः परिकीर्तितः (**र**. स चोर्मिरिति
संज्ञितः) ।। कण्ठे निरुद्धपवनः कुहरो नाम जायते ।। त्रिकलं कम्पनं तद्वद् रेचिताख्यः शिरोगतः ।। उरोगतः कम्पितः स्यात्
(**भ**. कम्पितस्य ध्वनेश्चैव) कम्पनात्तु कलात्रयम् ।। 4. **भ**. प्रसन्नो
</details>

<pb n="090"/>

यस्तु 1कण्ठे स्वरोऽधः स्यात् स तु तारः प्रकीर्तितः ।  
उरोगतस्तथा मन्द्रो 2मूर्ध्नि तारतरस्तथा ।। ३९ ।।  


क्रमागतस्तु यस्तारः 3षष्ठः पञ्चम एव वा ।  
तारमन्द्रप्रसन्नस्तु ज्ञेयो मन्द्रगतः स च4 ।। ४० ।।  


लङ्घयित्वा 5परान् मन्द्रात् परां (त्) तारगतिं गतः ।  
मन्द्रतारप्रसन्नस्तु विज्ञेयो ह्यवरोहणात्6 ।। ४१ ।।  


प्रसन्नान्तः स्वरो यत्र प्रसादः स तु संज्ञितः ।  
अपाङ्गिकस्तु विज्ञेयः स्वराणामथ सञ्चरात् ।। ४२ ।।  

<details><summary>Abh</summary>


ऊहसिद्धव्यापकं लक्षणोपयोगितावद्रूपं वक्तव्यमित्याशयेन तारमन्द्रतारतराणां लक्षणमाह । **यस्तु
कण्ठे स तार** उरसि **मन्द्रो मूर्ध्नि तारतर** इति ।। ३९।।


एतत्त्रितययोजनेनान्येऽप्यलङ्कारा ऊहितुं शक्या उद्दिष्टा इत्याशयेनाह । **क्रमागतस्तु यस्तारः षष्ठः
पञ्चम एव वा । तारमन्द्रप्रसन्नस्त्विति** । न चायमप्युद्दिष्टो मन्तव्य इत्याह । **ज्ञेयो मन्द्रगतः स चेति ।
मन्द्र**शब्दोनोद्दिष्टोऽयमिति यावत् । ऋषभस्तारषड्जस्ततो निषादस्ततः षड्जर्षभः पञ्चमो वा गान्धारः । एवमन्ये
।। ४० ।।


मन्द्रतारसमशब्देन तु य उद्दिष्टो **मन्द्रतारप्रसन्न**स्तं लक्षयति ।

लङ्घयित्वा परान् मन्द्रात् परात्तारगतिं गतः ।  

इति ।। ४१ ।।


एतदलङ्कारद्वयेनान्दोलनात् त (स) न्निवृत्तप्रवृत्तस्य लक्षणमूहितुं शक्यत इत्याशयेन तदुल्लङ्घ्य **प्रसादं**
लक्षयति । **प्रसन्नान्तः स्वरो प्रसादः स त्विति** । आदौ स्वरस्य भर्त्सनरोधनदीपनवेदन--
कम्पनवलनलयननयनस्फुरणधर्मि मरणादि यथायोगं विधायान्ते दीप्तायतादिस्वरश्रुतिविशेष एव विश्रान्तेः
प्रसादा**दपाङ्गं** लक्षयति ।

अपाङ्गिकस्तु विज्ञेयः स्वराणामथ सञ्चरात् ।  

इति । यथाऽपाङ्गनिरीक्षणमन्यैर्न लक्ष्यते तद्वद् यद्भ्रमणवैचित्र्येण दुरवधारस्वरूपः सोऽ**पाङ्गिकः ।**
तथाविधप्रयोगेऽन्तर्भावे यदा विश्रान्तिविभ्रमभयादन्तरवीक्षितं लौकिक इति प्रसादापाङ्गाभ्यां समं जनित
</details>

<details><summary>Notes</summary>

1. **र**.-- कण्ठस्थिरस्तस्मान् मन्द्रतारः । 2. **र**. शीर्षे तारतरः स्मृतः 3. ड. **भ**. ज. चतुर्थः पञ्चमोऽपि वा
4. र. तथा **ड**. तु सः 5. **ड**. क्रमात् । 6. **भ**. ज्ञेयो ह्यारोहणाद् बुधैः
</details>

<pb n="091"/>

रेचितः शिरसि ज्ञेयः कम्पितं तु (तश्च) कलात्रयम् ।  
कण्ठे निरूद्धपवनः कुहरो नाम जायते ।। ४३ ।।  

<details><summary>Abh</summary>

इति पृथग् लक्षितः ।। ४२ ।।


एवमुद्दिष्टा लक्षिता अलङ्कारा ऊहसिद्धये । तत्र दीप्तायतादि मन्द्रतारदिकं वा
कम्पादिस्थानभेदनिरोधनतोदनादिः कालदीर्घत्वादुद्दिष्टधर्मे अलङ्काराश्रितं त्त्वियदिति तत्र दीप्ताद्युक्तमन्यतु
प्रदर्शयितुमाह ।

रेचितः शिरसिः ज्ञेयः कम्पितश्च कलात्रयम् ।  
कण्ठे निरुद्धपवनः कुहरो नाम जायते ।  

इति । ततश्चाति (श्चत्रि) श्रुतेरेव **कम्पित**मिच्छतः (न्तः) **कलात्रयमि**ति श्रुतित्रयं व्याचक्षते । **अन्ये** तु चतुःश्रुतेरेव
श्रुतित्रये कम्पनं कार्यमित्याहुः । **इतरे** तु सर्वस्वरविषयं कम्पनमिच्छन्ति । कलात्र न श्रुतिः । अपि तु
कालकला । तत्र त्रित्वोपादानं परप्रकर्षसूचनाय सामर्थ्याच्च । उरसि कम्पनात् कम्पितो लक्ष्यत इत्याह । (**कण्ठे
निरुद्धपवन** इति ।) एते च शरीरे प्राधान्येन लक्ष्यन्ते । धातुवाद्यं तु वीणायामित्याशयेन भेदेनाभिधानम् ।
वस्तुतवस्तूभयत्रापि सर्वं तस्य योजनमिति लक्षणं निपुणमतीनां मत इत्य.......मयं **भरत**ग्रन्थे तु स**ञ्जात** एवेति
मन्तव्यम् । **टीकाकृद्भि**स्तु **सदाशिवमतादि**ग्रन्थान्तरालिखितं **त्रयस्त्रिंशदिमे प्रोक्ता अलङ्कारा** इत्यादि तन्न
लिखितम् । ग्रन्थान्तरपरिवर्तने अनिष्टप्रसङ्गात् । **श्रीवायु**प्रोक्तादि तु
**स्वगुरुमतनारदमता** (**नारदीयशिक्षा**)**र्जुनमतादिषु श्रीसंहिता**.......न्योन्यदर्शनात् कियल्लिखनीयम् । न चापि
किञ्चित् । तेन (न) किञ्चित् प्रयोजनम् । **वर्णेभ्यः सर्वेषु सिद्धिरिति** ह्युक्तं प्राक् । ये तु लक्ष्ये दृश्यन्ते तल्लक्ष्म
पठमानम् (पठ्यते) ।


अवरोहारोहकृतो वेणुः पञ्चकलः क्रमात् ।  

यथा--निधधनि रिससरिपसनिनिसा ।

एकस्वरेऽधिरोहात् प्रस्तारोऽन्यथा प्रसादस्तु ।  

यथा--सगारिगागमपमधपनिगमा --**प्रस्तारः** ।

सधानिधापसापधामरिगसा --**प्रसादः** ।

समनन्तरस्वरौ द्वौ (विचर)त्युद्वाहितस्तथा द्विकलः ।  
आरोहत्येककलोऽसौ ।।  
</details>

<pb n="092"/>

1एवमेते त्वलङ्कारा विज्ञेया वर्णसंश्रयाः ।  
अथ गीतीः प्रवक्ष्यामि छन्दोऽक्षरसमन्विताः ।। ४४ ।।  


शशिना रहितेव निशा विजलेव नदी लता विपुष्पेव ।  
अविभूषितेव च स्त्री गीतिरलङ्कारहीना स्यात् ।। ४५ ।।  

<details><summary>Abh</summary>

**विधूत**स्तु एकस्मिन् लघुवर्णे स्वरचा (द्व) यमिलिता (ते) लघुपरिमाणं प्रयुज्यते । तत्र च द्वयोः स्वरयोः
शीघ्रकालोच्चारणेन सकलं पदं प्रयुज्यते । पुनस्तदुपरितनात् स्वरद्वये । एवमेवान्ये । कालकलाविधूतः
स्वररूपविधूननात् ।

दीर्घाक्षरमारोहे तदनन्तरस्वरं कलान्तरयोः ।  
कम्पौ प्रसन्नरूपौ (ज्ञेयः) पुनर्गात्रवर्णोऽयम् ।।  

ससरिसाससससंसारि--इत्येवं दीर्घमक्षरं पर्वगतं प्रयुञ्जीत । इति **गात्रवर्णः** ।। ४३ ।।


एवमलङ्कारा व्याख्याताः । अथ तानुपसंहरन् यत्र तेषामुपयोगस्तां **गीतिं** सूचयति । **एवमेते** इति ।
**अथ गीतीरि**ति च । **वर्णसंश्रया** इति च वर्णानुक्रान्त्या गीतीनामन्तरेणैतेऽलङ्काराः प्रतिपद(दं) जन्मनां (ना)
न वक्तुं शक्या इति भावः । गीतिशब्देन स्वराणां पदानां च यः परस्परमाश्रयाश्रयिभावाः सा पृथग् गीतिः । ननु
गीतिर्वर्णरूपैवेति पुनः कस्मादभिधानमित्याशङ्क्याह । **छन्दोऽक्षरसमन्विता** इति । पदाश्रया गीतिर्वर्ण
इत्युक्तम् । पदं च प्रवृत्तनिरुद्धच्छन्दोमयं गद्यरूपं चाक्षरात्मकम् । तत्र यथा सम्यग् ग(गी) तयो भवन्तीति
गीतीनां (लक्षणं) तथा वक्ष्यामीति यावत् ।। ४४ ।।


अतालङ्काराणामुपयोगमाह ।

शशिना रहितेव निशा विजलेव नदी लता विपुष्पेव ।  
अविभूषितेव च स्त्री गीतिरलङ्कारहीना स्यात् ।।  

इति । कश्चिदलङ्कारो वर्णमुज्ज्वलयति कश्चित् सूत्रयति कश्चित् स(सु) विकासयति कश्चिद् रञ्जयतीति
दृष्टान्तचतुष्केण सूचिता (तम्) ।। ४५ ।।
</details>

<details><summary>Notes</summary>

1. त्रयस्त्रिंशदिमे प्रोक्ता अलङ्कारा--**अभिनवभारती** २९. ४३ अलङ्कारास्त्रयस्त्रिंशदेवमेते मयोदिताः ।। अत ऊर्ध्वं प्रवक्ष्यामि
गीतीनामपि लक्षणम् ।। (chowkhamba. ed. 29. 76 cf. बृहद्देशी of मतङ्ग 170 ab for ab)
</details>

<pb n="093"/>

प्रथमा मागधी ज्ञेया द्वितीया चार्धमागधी ।  
सम्भाविता तृतीया तु चतुर्थी पृथुला स्मृता ।। ४६ ।।  


त्रिनिवृत्त (त्ति) प्रगीता या गीतिः सा मागधी स्मृता ।  
अर्धतः सन्निवृत्ता च विज्ञेया ह्यर्धमागधी ।। ४७ ।।  


सम्भाविता च विज्ञेया गुर्वक्षरसमन्विता ।  
पृथुलाख्या च विज्ञेया नित्यं लघ्वक्षरान्विता ।। ४८ ।।  

<details><summary>Abh</summary>


गीतीरुद्दिशति **प्रथमा मागधी**त्यादिना । तत्र यतिकालविभागेन वर्णालङ्कारनियमेन लयगानक्रियाविशेषो
गीतिरिति सामान्यलक्षणम् ।। ४६ ।।


तत्रासां क्रमेण विशेषणलक्षणान्याह । **सन्नि** (**त्रिनि**)**वृत्तिप्रगीता या गीतिः सा मागधीति । या**
पदानां **निवृत्ति**रावृत्तिस्तया **प्रकृष्टं** विततं गीतं गानक्रिया यस्यां सा गीतिः । विशेषसामान्यभावेन
पत्ति(वृत्ति)पदार्थोऽस्य च विभागः । एतदुक्तम् । देवमिति पदं गीत्वा प्रथमकलां निर्वाह्य विलम्बितेन लयेन
यदा द्वितीयां कलां मध्यमलयेन देवमिति (त्ये)तेन पदेन शर्वमिति शब्दसहितेन गायति ततोऽपि तृतीयां कलां
द्रुतलयेन देवं शर्वमिति पदद्वयेन च वन्दे शर्वमिति पदान्तरसहितेन निर्वाहयति तत एव देव इत्ययं शब्दः
कलात्रयव्यापनात् **त्रिनिवृत्ति**निर्वाह एव । एवं शर्वमित्यादयोऽप्युत्तरोत्तरकलाव्यापिनस्तदा **मागधी**ती **गीतिः** ।
मगधेषु तथा गाननिर्वाहोपलम्भात् । यदाह । **विदर्भादिषु दृष्टत्वात् समाख्या** इति । उदाहरणम् । मासासससा
मासं समं ससम समसरिरीति । **अर्धत** इति । परस्य सम्बन्ध्यर्धपदाद्यदावर्तस्तदाऽ**र्धमागधीति** । न चात्र
पादार्धप्रवृत्तौ निवर्तनहेतुर्मन्तव्यः । यतः **सामवेदे** गीतप्रधाने आवृत्तिष्वर्धो नाद्रियते । एवमादि तु **जातवेदसमि**ति ।
(**सामवेदसंहिता** १.१.३.११) हि अत्र जाशब्दपर्यन्तमावृत्तिपर्यन्तपरम्परया गीत्वा **तवेदसमिति** गीयते ।
तत्र **जातवेदसमिति** पदस्य षड्जनादार्धभङ्गो भवत्यपि । **अन्ये** तु **त्रिनिवृत्तिप्रवृत्तेति** मागध्या लक्षणं
पठन्तोऽर्धमागध्याः सपदावृत्तिं व्याचक्षाणा अर्धभञ्जनमपि परिहरन्ति ।। ४७ ।।


एवं निवृत्तिकृतौ द्वौ गीतिभेदावभिधाय निवृत्तिहीनमपि गीतिद्वयं लक्षयितुमाह ।

सम्भाविता च विज्ञेया गुर्वक्षरसमन्विता ।  
पृथुलाख्या च विज्ञेया नित्यं लघ्वक्षरान्विता ।।  

इति च । **नित्य**शब्द आभीक्ष्ण्यवाची । उभयत्रापि सम्बन्धनीयस्तेन बाहुल्यतो यत्र गुरूणि ।
</details>

<pb n="094"/>

एतास्तु गीतयो ज्ञेया ध्रुवायोगं विनैव हि ।  
गान्धर्व एव योज्यास्तु नित्यं गानप्रयोक्तृभिः ।। ४९ ।।  


1गीतयो गादिताः सम्यग् धातूंश्चैव निबोधत ।  
विस्तारः करणश्च 2स्यादाविद्धो व्यञ्जनस्तथा ।  
चत्वारो धातवो ज्ञेया वादित्रकरणाश्रयाः ।। ५० ।।  

<details><summary>Abh</summary>

सम्भावितं सङ्क्षिप्तं पदानां भावानां यत्रेति । लघुप्रायत्वे तु पृथुला । भूयस्त्वात् पदग्रामस्य ।। ४८ ।।

ननु कुत्र का गीतिः प्रयोज्येत्याशङ्क्याह ।  
एतास्तु गीतयो ज्ञेया ध्रुवायोगं विनैव हि ।।  

इति । ध्रुवाश्रयो योगस्तद्वर्ज**मेता गीतयो गान्धर्व एव प्रयोज्या** न तु गान इति तात्पर्यम् । मागध्यर्धमागध्यौ
सामनामध्रुवास्तु (सु) प्रयोजितौ (ते) । सम्भावितापृथुले.....तेनापसारित्वेनैतद्धुवासु हि करुणरौद्रादिम--
(रसा) नुसारेण गुरुलघ्वक्षरविनियोगो गीतिषु यथेष्टमेवेति विशेषः । अत एव **विनियोगवर्जमि** (**भ. ना.**
२९--४९) त्युक्तम् । हिर्यस्मात् । गीतय एव गदिता न त्वासां विषयविशेष उक्तः ।। ४९ ।।


अस्य गीत्यंशे भेदमाह । य**दन्यैर्ल**क्षणं गीतीनामुक्तं तन् मह्यं न रुचितमिति । तथा हि । य**दन्यै**र्लक्षिताः ।

द्विगुरुर्द्विनिवृत्ता च चित्रे गीतिस्तु मागधी ।  
लघुप्लुतगता चैव तदर्धे चार्धमागधी । (बृहद्देशी --मतङ्ग १७७)  

सम्भाविता (पृथुला च) यथाक्रमं चतसृभिर्द्वादशभिश्च मात्राभिः प्रयोगादिति । अर्धमागधिर्द्वि (धी द्वि)
कलचतुष्कलयोगयोस्त्विति । एतच्च लक्षण (विरुद्धं न)स्फुटमेव व्याप्नुयात् । नान्यथैतदनुसारेणान्यत्रापि योजना
तथापि मार्गोपयुक्तं भवति तद्गीतिवैचिञ्यमिति । यस्मात्त्वासां मार्गभेदाभिधानं तस्माद्युत्त्कं **सम्यगि**ति ।


एवमलड्कारप्रसड्गेन **गीतय** उत्त्काः । अलङ्कारानन्तरं च दारव्या कृता उदिष्टालङ्कारा सन्धातव्या इति
धातुभ्यश्च दारव्या वा लक्ष्यमाणशोभातिशये अन्यो (न्ये) वैचिञ्योपजीवनेन शारीर्यामप्यलङ्काराः शक्ययोजना
इत्यभिप्रायेणाह । **धातूंश्चैव** निबोधतेति । चकारेणालङ्कारत्वमप्येतेषां समुच्चिनोति । **एव**कारेण चतुष्प्रहरणं
</details>

<details><summary>Notes</summary>

1. र. अतः परं प्रवक्ष्यामि धातुवाद्यस्य लक्षणम् 2. ड. एव आविद्धो
</details>

<pb n="095"/>

1सङ्घातजोऽथ (जश्च) समवायजश्च विस्तारजोऽनुबन्धकृतः2 ।  
ज्ञेयश्चतुष्प्रकारो धातुर्विस्तारसंज्ञश्च3 ।। ५१ ।।  


विधयस्तु (श्च) स्मृतास्तस्य पूर्वं विस्तार एव च4 ।  
सङ्घातसमवायौ तु 5विज्ञेयौ तौ द्विकत्रिकौ ।। ५२ ।।  

<details><summary>Abh</summary>

त्रिप्रहरणमङ्गुलीनां विभागो द्वै वृत्ती समलेखा चित्रलेखेत्यादिकं **विशाखिलाचार्य**प्रोक्तं सर्वथैव
ध्रुवागानज्ञानवैकल्योपयोगान् **मया** नोक्तमिति सूचयति । दधत्यदृष्टं विशिष्टं दृष्टं रक्तिं च तरन्ति धारयन्ति च
वीणावाद्यस्वरूपमिति **धातवः** । प्रहारविशेषजन्याः स्वराः । तत्समुदायोऽपि जन्यंशकल्पमानो धातुः । तत्रो--
द्देशमाह । **विस्तार** इत्यादि । वाद्यतेऽनेनेति **वादित्र**मङ्गुलीकोणादि । तस्य यत् **करणं** प्रयत्नम् (त्नः)। त**दाश्रयाः**
प्रहारविशेषजन्या इति यावत् । अंशेन सामान्यलक्षणं धातूनामुक्तम् ।। ५० ।।


तत्र हि विस्तारधातोश्चतुर्दशविधत्वं निरूपयिष्यते । भेदान्तर्गतभेदचतुष्टयं तावदवतारयन्
साधर्म्यनिबन्धनमुद्दिशति । **सङ्घातजा** (**ज**)**श्चेति** ।। ५१ ।।


तत्र विस्तारजो नाम भेदो य उक्तस्तस्य भेदान्तरभावेन मितवक्तव्यतया प्रथमं विशेषलक्षणमाह ।

विधयश्च स्मृतास्तस्य पूर्वं विस्तार एव च ।  

इति । चकारः स्ववृत्तित्व**मेव**कारोऽन्वर्थतां सूचयति ।


तदयमर्थः । **विस्तारो** नाम यो विस्तार एव । विस्तीर्णत्वमेवास्य लक्षणमित्यर्थः । एतदुक्तं भवति ।
अनेकोऽपि स्वरप्रकारणो यथा पृथगनुपलक्ष्यमाणविभागो विश्रान्तस्थानभूतपर्यन्तिकस्वरस्वरूपं
(पमेकी) कुर्वन्नन्तरीभवञ्चित्रवचनान्तरेणैव विनिर्भासमानसूतत्व (स्वरत्व)विकीर्णस्तथासौ । अन्यत्र स एवं
विस्तार उक्तः । **तस्य** च ये **विधयो** भेदास्तेषु पूर्वमुक्ता अलङ्कारनिरूपणावसरे विचित्रप्रकाराः सन्दर्शिता इति
यावत् ।


**अन्ये** तु मन्यन्ते पूर्वमुक्ताः स्वरास्त एव । तेषां **विधयो** भेदाः स्वरान्तरोपयोगादेकविस्तारवाच्या
इति । **द्विकत्रिकाविति** ।। ५२ ।।
</details>

<details><summary>Notes</summary>

1. **ड**. सङ्घातजश्च । भ. सङ्घातः समवायो विस्तारश्चानुबन्धसंज्ञातः । 2. **ड**. --जश्च 3. **ड**. तु 4. **ड**. विस्तर एव तु
5. **र**. ज्ञेयौ स्यातां द्विकत्रिकौ
</details>

<pb n="096"/>

पूर्वश्चतुर्विधस्तत्र पश्चिमोऽष्टविधः स्मृतः ।  
करणानां विशेषेण1 विज्ञेयौ तौ पृथक् पृथक् ।। ५३ ।।  


अघश्चौर्ध्वं च विज्ञेयावधरोत्तरजौ स्वरौ ।  
सङ्घातजो विधिस्त्वेष विज्ञेयो वादनं प्रति2 ।। ५४ ।।  


3द्विरुत्तरो द्विरधरस्त्वधरादिश्चोत्तरावसानश्च ।  
ज्ञेयस्तथोत्तरादिः पुनरप्यधरावसानश्च ।। ५५ ।।  


4समवायजस्तथा स्यात् त्रिरुत्तरस्त्रिरधरश्च विज्ञेयः ।  
5द्विरधरोत्तरा(रो) धरान्तो(द्यो) द्विरधरश्चो (रोऽथो)त्तरविरामश्च ।। ५६ ।।  

<details><summary>Abh</summary>


(सङ्घातजस्तूत्तरभेदद्वयेन) चतुर्धा । अन्यस्त्रिकः सोऽष्टधा । तदा वा पूर्वं **चतुर्विध** इति द्विकत्रिकौ
द्वे तुल्ये । किं कृतो वोत्तरभेद इत्याह ।

करणानां विशेषेण विज्ञेयौ तौ पृथक् पृथक् ।  

इति । क्रियाविशेषादवान्तरभेदा इति यावत् ।। ५३ ।।


स च विशेषो हस्तस्व (स्थ) तन्त्रीभेदादित्याशयेनाह । **अधश्चोर्ध्वं चे**ति । नात्र विकृतमौत्तराधर्यम् ।
किन्तु शरीरे यावदधरोत्तरजौ मन्द्रतारस्वरौ वीणायामधरोत्तरजौ । यथाह **दत्तिलः । वीणायां त्वधरोत्तर**
(**दत्तिलम्** । ९) इति । एवमधरोत्तरस्वरूपभिधाय तत्कृतसङ्घातजस्य भेदचतुष्कं सूत्रयति **सङ्घातज** इति ।
**विधिभे** (**र्भे**)द इति । **एष** इति ।। ५४ ।।


आर्यया वक्ष्यमाणं तदाह ।

द्विरुत्तरो द्विरधरस्त्वधर(रादि)श्चोत्तरावसानश्च ।  
ज्ञेयस्तथोत्तरादिः पुनरप्यधरावसानश्च ।  

**पुनः** शब्देनाभ्यावृत्त्या प्रयोगे ह्यद्यता भवतीति सूचयति ।। ५५ ।। इति ।
अथ समवायस्य भेदाष्टकमाह । **समवायजस्तथा स्या** (**दि**ति) । **तथा**ऽऽवृत्या यावद् **द्विरधरश्च**
</details>

<details><summary>Notes</summary>

1. **ड** विधिश्चैव 2. **ड**. वाद्ययोक्तृभिः । **ज**. तेषु विज्ञेयो वाद्यसंश्रयः । 3. **ड**. द्वावुत्तरौ । र. अधरोत्तरो । 4. **भ**.
समवायतः 5. **भ**. पृथ (ड. प्रागुत्तरो) गुत्तरो द्विरधरस्त्वधरादिश्चोत्तरावसानश्च । उत्तरमध्यश्च तथा मध्ये त्वधरः
पुनज्ञेयः
</details>

<pb n="097"/>

1उत्तरमुखो द्विरधरो द्विरुत्तरावसानश्च ।  
मध्योत्तरो द्विरधरो द्विरुत्तरोऽप्यधरमध्यश्च ।। ५७ ।।  


अनुबन्धस्तु ज्ञेयो व्याससमासाच्च नियतमेषां हि ।  
एवं चतुर्दशविधो विस्तारो2 धातुराख्यातः ।। ५८ ।।  


रिभितोच्चयनीरिभितो3 (ता) ह्नाद(द्यः) स्तु तथानुबन्धः स्यात्4 ।  
पञ्चविधो विज्ञेयो वीणावाद्ये करणधातुः ।। ५९ ।।  

<details><summary>Abh</summary>

**विज्ञेयः** । स **द्विरधरोत्तरोऽधराद्यः** । **अथे**त्यानन्तर्यवाचिना सह समागमः । **द्विरुत्तर** उत्तरौ यत्रेति । **द्विरधरश्चान्त**--
(**रोथोत्त**)**रविरामश्च । उत्तरमुखो द्विरधरादिः** । द्विरुत्तरा प(द)शा द्विष्ठा व्युत्क्रमेणोत्तरावसाने तु यत्रेति
प्राग्बहुव्रीहिः ।

मध्योत्तरो द्विरधरः(रो) द्विरुत्तरोऽप्यधरमध्यश्च ।  

समवायो विषयो रूढोऽनेक इति त्रिकः समवाय उक्तः । द्विकस्तु सङ्घात इति ।। ५६--५७ ।।
अथानुबन्धमाह ।


**अनुबन्धस्तु ज्ञेयो व्याससमासाच्च नियतमेषां हि ।**
इति । **व्यासो** भेदानां मिश्रत्वेन प्रयोगः । तस्य पुनरपि सक्तं समूहनापीडनं **न** (**निय**)**त** (**तम्**) । एषामिति ।
स्वभेदपरभेदनिष्ठानामित्यर्थः । अनुबध्यते मिश्रीक्रियते भावो यत्रे**त्यनुबन्धः** । एवमुपसंहरति । **एवं चतुर्दशविधो
विस्तारो धातुरिति** । एको **विस्तारः** सङ्घातश्चतुर्धा समवायोऽष्टधाऽनुबन्धश्चैक एव । एवं
विस्तीर्णभेदयोगादुदात्ततानहृदयविस्तारणाच्च विस्तारधातुः ।। ५८ ।।


अथ करणधातुभेदान् पञ्चोद्दिशति ।

रिभितोच्चयनीरटि(रिभि)तो(ता)ह्नादश्च (द्यस्तु) स्यात्तथाऽनुबन्धः  
(तथाऽनुबन्धः स्यात्)।।  

इति ।। ५९ ।।
</details>

<details><summary>Notes</summary>

1. **च**. द्विरथोत्तरावसानोऽधरादिरुत्तरमुखो द्विरधरश्च 2. **च**. नित्यं विस्तारधातुः स्यात् 3. **ज**. नीरटितो ।
4. **च**. एव
</details>

<pb n="098"/>

त्रिकपञ्चसप्तनवकैर्यथाक्रमं1 संयुतो भवेद्वाद्ये ।  
सर्वैरनुबन्धकृतैर्गुर्वन्तः स्यात् करणधातुः ।। ६० ।।  


क्षेपः प्लुतोऽतिपातोऽतिकीर्णम(र्णोऽ)नुबन्धसंज्ञितश्चैव ।  
आविद्धो विज्ञेयो धातुर्वै पञ्चविध एव ।। ६१ ।।  


द्विस्त्रिश्चतुष्कनवकैः प्रहारैः क्रमशः कृतैः ।  
आविद्धधातुर्विज्ञेयः सानुबन्धविभूषितः ।। ६२ ।।  


व्यञ्जनधातोः पुष्पं कलतलनिष्कोटितं तथोद्धृ(न्मृ)ष्टम् ।  
रेफोऽनुबन्धसंज्ञोऽनुस्वनितं बिन्दुरवमृष्टम् ।। ६३ ।।  

<details><summary>Abh</summary>


एषां क्रमेण लक्षणमाह । **त्रिकपञ्चसप्तनवकै**रिति । आदौ द्वौ प्रहारौ लघू तृतीयो गुरुरिति **रिभितः** ।
पञ्चम इत्युच्चः (**च्चयः**) । सप्तम इति **नीर**(**रि**)**भितः** । नवमो गुरुरन्ये लघवः । **ह्नाद्यो** लङ्घ्य इति ।
एतद्भेदानुबन्धना**दनुबन्धः** इति । पञ्चधा क्रियाबाहुल्यात् **करणधातुः** ।। ६० ।।


अथाविद्धधातुभेदान् पञ्चाह ।

क्षेपः प्लुतोऽतिपातोऽतिकीर्णम(र्णोऽ)नुबन्धसंज्ञितश्चैव ।  
इति ।। ६१ ।।  

एषां लक्षणमाह ।

द्वित्रै(स्त्रि)श्चतुष्कनवकैः प्रहारैः क्रमशः कृतैः ।  

इति । **क्रम**(**श**) इति । लघुरिति द्विकं लघुश्चतुर्लघुरि**त्येके** । एवं यावन्नवकः । **अन्ये तु क्रम**शब्दलक्षण--
लक्षणालघुसञ्चयरूपत्वमेव प्रहाराणां मन्यन्ते । लघुत्वप्रहारत्वादेव भास(त) आविद्धधातुः ।। ६२ ।।


अथ व्यञ्जनधातोः सप्त(तोर्दश)भेदानाह ।

व्यञ्जनधातौ(तोः) पुष्पं कर(ल)तर(ल)निष्कोटितं तथोन्मृष्टम् ।  
रेफोऽनुबन्धसंज्ञोऽनुस्वनितं बिन्दुरवमृष्टम् ।।  

इति ।। ६३ ।।
</details>

<details><summary>Notes</summary>

1. र. च वियुक्तस्त्वथ यथाक्रमं विहितः
</details>

<pb n="099"/>

कनिष्ठाङ्गुष्ठसंयुक्तं पुष्पमित्यभिसंज्ञितम्1 ।  
अङ्गुष्ठाभ्यां समं तन्ञ्योः स्पर्शनं यत् कलं तु तत् ।। ६४ ।।  


2वामेन पीडनं कृत्वा दक्षिणेनाहतिस्तले ।  
सव्याङ्गुष्ठप्रहारस्तु निष्कोटितमिहोच्यते ।। ६५ ।।  


3प्रहारो वामतर्जन्या उद्धृ(न्मृ)ष्टमिति संज्ञितम् ।  
सर्वाङ्गुलिसमाक्षेपो रेफ इत्यभिसंज्ञितः ।। ६६ ।।  


तलस्थानेऽध4स्तन्त्रीणामनुस्वनितमुच्यते ।  
5गुर्वक्षरकृता तन्त्री बिन्दुरित्यभिसंज्ञितः6 ।। ६७ ।।  

<details><summary>Abh</summary>


एतान् क्रमेण लक्षयति । **कनिष्ठाङ्गुष्ठसंयुक्तं पुष्पामि**ति । त्रि (अत्र)विशेषाभावेऽप्यङ्गुष्ठौ । तेन क्रममे--
(मेणै)वैकस्यां तन्ञ्यां प्रहारत्रयात् **पुष्पम्** । यथोक्तं **भट्टमातृप्तेन** ।


**पुष्पं च जनयत्येको भूयः स्पर्शात् स्वरान्वितः** ।
इति । **अङ्गुष्ठाभ्यां समं तन्ञ्यौ** तु (**न्ञ्योस्तु**) नानास्थानस्वर(राः) तन्त्रीद्वयं(ये) युगपज्जन्याः । अङ्गुष्ठद्वयेनेत्यर्थः
।। ६४ ।।


**वामेन पीडनं कृत्वा दक्षिणेनाहिस्तले** ।
**वामेना**ङ्गुष्ठेन तन्त्रीः पीडयित्वा **दक्षिणेन** हन्यादिति **तलम् । सव्याङ्गुष्ठप्रहारस्तु निष्कोटितम्** । ऊर्ध्वाधरहननेन
कुटिलोऽयं प्रहार इति निर्वचनबलादि**त्युपाध्यायाः** ।। ६५ ।।


**प्रहारो वामतर्जन्या** तु तनु (**दु**)**मृ**(**न्मृ**)**ष्टम्** । तन्ञ्यां तथा प्रहरणयोगादनाहतप्रायं मधुरतस्वरजननं
तन्त्रीषु मार्जनामात्रमेव भवती**त्युन्मृष्टम् । सर्वाङ्गुलिसमाक्षेपाद्रेफः** । सर्वाभिरङ्गुलिभिरेकस्वरतादयः । पर्यायेण
विचित्रः । एकत्र विश्रान्तिः । रेफविस्तारे नन्वे(त्वे)ते(ता इ)ति विशेषः ।। ६६ ।।


**तलस्थानेऽधस्तन्त्रीणामनुस्वनितम्** । **तल**निष्पत्तौ सत्यां तदवच्छिन्नेऽवम (न) तस्त्रि--
(तन्त्री)प्रहारपरम्परे (रा)**ऽनुस्वनितम् । गुर्वक्षरकृता तन्त्री बिन्दुः । गुर्वक्षरो** विलम्बितकाल एकस्यामेव
तन्ञ्यां प्रहार इत्यर्थः ।। ६७ ।।
</details>

<details><summary>Notes</summary>

1. N: **र**. अभिधीयते 2. **र** वामङ्गुष्ठकमूलेन घातस्त्वभिहितस्तलः 3. **र**. सव्यप्रहारस्तर्जन्या च 4. **च** अथ । **र**.
अधरन्यासः सर्वानुस्वनितं 5.N: **र**. गुर्वक्षरैकतन्त्रीस्तु (तु) । 6. N: ॰ रित्यभिधीयते
</details>

<pb n="100"/>

कनिष्ठाङ्गुष्ठकाभ्यां तु दक्षिणाभ्यामधोमुखम् 1 ।  
तन्त्रीषु त्रिप्रहारं चाप्यवमृष्टं प्रकीर्तितम् ।। ६८ ।।  


व्याससमासादेषामनुबन्धः सार्वधातुको ज्ञेयः ।  
इति दशविधः प्रयोज्यो वीणायां व्यञ्जनो धातुः ।। ६९ ।।  


इत्यत्र2(त्येते) धातवः प्रोक्ताश्चत्वारो लक्षणान्विताः ।  
तिसृणामपि वृत्तीनां येषु3 वाद्यं प्रतिष्ठितम् ।। ७० ।।  


तिस्रस्तु वृत्तयश्चित्रादक्षिणावृत्तिसंज्ञिताः ।  
वाद्यगीतोभयगुणा निर्दिष्टास्ता यथाक्रमम् ।। ७१ ।।*4  

<details><summary>Abh</summary>


कनिष्ठाङ्गुष्ठकाभ्यां तु दक्षिणाभ्यामधोमुखम् ।  
तन्त्रीषु त्रिप्रहारं चाप्यवमृष्टम् । इति ।  

त्रिषु स्थानेष्वेकस्वरतन्त्रीत्रयं प्रत्येकं **कनिष्ठाङ्गुष्ठद्व**येनाधोगतं कृत्वा हन्यादि**त्यवमृष्टम्** ।। ६८ ।।


**व्याससमासादेषामनुबन्ध** इति स्पष्टम् । ननु **सार्वधातुको ज्ञेय** इति किमनेन ।
प्रतिधातुनिरूप(ण)तोऽप्यनुबन्धः सम्यक् । स तु प्रातिपदिकधातुभेदमिश्रणात्मा दर्शितः । अनेन तुल्यः अ-
(ल्योऽन्यधातुगतान्य(न)पि भेदान् धात्वन्तरभेदैर्मिश्रीकृत्य प्रयोज्या(ज्य) इति कथ्यते । सर्वेषु धातुषु भव
इति (**सार्वधातुकः**) ।। ६९ ।।


उपसंहरति । **इत्येत** इति । **लक्षणान्विता** इति । शास्त्रोक्ततयाऽदृष्टोपयोगिनोऽपीत्यर्थः । अशास्त्रान्विता
हि तन्त्रीवाद्यभेदाः कियन्तो गण्यन्ते तेऽपि चैतत्पद एवांशभूता अवगन्तव्याः । तिसृणां लक्ष्णमाणानां वृत्तीनां
सम्बन्धेन वृत्तिगतं यत्किञ्चिद्वाद्यं वीणावाद्यादन्यद् विपञ्चकालाबुवीणादि सरिकारावणहस्तादिगतं
ततवाद्यादन्यदपि चावनद्धवाद्यजातं त**द्येषु** धातुषु भेदेषु विश्रान्तम् । एतत् प्रकृतिकं हि सर्ववाद्यानाम् । तच्च
**पुष्कराध्याये** (अ. ३४) वक्ष्यते । **धातव इति प्रोक्ता** एवं लक्षिता इति सम्बन्धः ।। ७० ।।


उक्तां वृत्तिं निरूपयति । **तिस्रस्तु वृत्तय** इति । वृत्तिर्गुणप्रधानभावात्मा व्यवहार इति सामान्य--
लक्षणम् । ततवाद्यप्राधान्ये गीतगुणतेति **चित्रा वृत्तिः** । गीतमुखेऽपेक्षताविरहितं हि वाद्यं यथाविधि वैचित्र्यचर्चितं
क्रियते । एतद्विपर्ययस्तु **दक्षिणा वृत्तिः** ।
</details>

<details><summary>Notes</summary>

1. **र**. गतिः 2. **च**. र. एते 3. N: ललिताद्याभिजातयः *4. This verse in not read in (N). But (N) V.48
reads as: धातुभिः सह कर्तव्याः प्रयोगानामनुत्तरा । त्रिविधं । गीते कार्यं वाद्यं वीणासमुद्भवं तज्ज्ञैः ।।
V.48 ab (N): V.72 cd (G.O.S) with ft. note 1-2(*P. 101). V. 48 cd(N): V. 76 ab(G.O.S.) (P.103).<pb n="101"/>

[ तिस्रो गीतिवृत्तयः प्राधान्येन ग्राह्याः । चित्रा वृत्तिर्दक्षिणा चेति । तासां
तालगीतिलययतिमार्गप्राधान्यानि यथास्वं व्यञ्जकानि भवन्ति । तत्र चित्रायां
सङि्क्षप्तवाद्यतालद्रुतलयसमायतिरनागतग्रहाणां प्राधान्यम् । तथा वृत्तौ
गीतवादित्रद्विकलतालमध्यलयस्त्रोतोगतायतिः समग्रहमार्गाणां प्राधान्यम् । दक्षिणायां
गीतिचतुष्कलतालविलम्बितलयगोपुच्छायत्य(तिः। अ) तीतग्रहमार्गाणां
प्राधान्यम् । ]1

सर्वासामेव वृत्तीनां ललिताद्यास्तु2 जातयः ।  
धातुभिः सह 3संयुक्ता भवन्ति गुणवत्तराः ।। ७२ ।।  
</details>

<details><summary>Abh</summary>

गीतं हि विशिष्टं(ष्ट)स्थानीयं प्रधानं तदनुकूलश्चायं व्यवहारः । यत्र सममेव द्वयोर्व्यवहारस्तत्र साम्येन वर्तनाद्
वृत्तिर्नाम । वृत्तिसंज्ञितशब्दस्यायमाशयः । वृत्तिरिति सामान्ये विशेषे च प्रयुक्तोऽत्र । ब्राह्मणाख्या ब्राह्मण
इति यथा । **गुण**शब्दोऽत्रोत्कर्षवाची न त्वप्रधानवाची तेन वाद्यस्य गीतस्य च **गुण** उत्कर्षो यत्र प्राधान्यमिति
यावत् । तथा च **दत्तिलाचार्यः** ।


**दक्षिणावृत्तिचित्राश्च वृत्तयस्तास्वयं विधिः** ।  
**प्रधानं गीतमुभयं वाद्यं चेति यथाक्रमम्** ।। इति ।  


(**दत्तिलम्** --४३)


**अन्ये** तु मन्यन्ते । द्रुतमध्यविलम्बितात्मकं यत्कालत्रयमानं तदेवानेन विशेषेणोक्तं वृत्तित्रयम् । तच्च
स्वरगतो(तमु)पदिष्टस्वरमनेन विशेषेणाहेति । आवापादियोगो हि तालो मुख्यतया । तथाह । **आसारितोपर**(**व**)
**हनमाद्यता** ( (तेष्वादावासारणानि) **भ. ना**. ३१.१०३) **तालादि** । तत्र **मुख्यता ध्रुवादेरेव** नियमिता
गानमिति च वक्ष्यते । **न चात्रापि सम्भव** इति च **तत एवे**ति च तालविधावुपदेक्ष्यमाणान् मार्गत्रयादिदं
वि(भि)द्यत इत्यलमतिप्रसङ्गेन ।। ७१ ।।


ननु कस्मादादौ **चत्वारो धातव** (**भ. ना**. २९.५०) इति निरूपिते तेषां चतुर्दश पञ्चदशेति भेदा
निरूपिताः । त(क)स्मान् मूलत एव चतुर्विं(स्त्रिं)शद्धातव इति नोक्तमित्याशङ्क्यावान्तरजातिविभागं
तावद्भेदानुगतपरिहारान्तरं तेन दर्शयति **सर्वासामेवे**ति । सर्वासां वृत्तीनां सम्बन्धिनः । ताः शुद्धाः । न तु सर्वे
चतुर्विं(स्त्रिं)शदपि । **एव**कारो यथासङ्ख्यमसम्भाव्यमे (ए)व । **तैर्धातुभिस्त्र**यद्वय.....सम्भूय **ललिता**
</details>

<details><summary>Notes</summary>

1. This prose passage is not read in N. 2. **भ**. हि 3. **च**. सम्भक्ताः । **र**. कर्तव्याः प्रयोगानामनुत्तराः ।
</details>

<pb n="102"/>

एतेषां धातूनां समवायाज्जातयस्तु जायन्ते ।  
स्वात् स्वादुदात्तललितरिभितघनसंज्ञाश्चतस्रस्तु ।। ७३ ।।  


तत्रोदात्ता विस्तारधातुविषया ह्युदात्तत्वात् 1।  
ललिता व्यञ्जनधातोर्ललितत्वादेव सम्प्रयोक्तव्या 2।। ७४ ।।  


आविद्धधातुविषया रिभिता लघुसञ्चयाद् विनिर्दिष्टा ।  
करणविषया च घनसंज्ञा गुरुलघुसञ्चयात्तु स्यात्3 ।। ७५ ।।  

<details><summary>Abh</summary>

जायन्ते **संयुक्ताः** सम्बद्धा **भवन्ति । गुणवत्तरा** इति । व्यञ्जनधातावप्याविद्धत्वं क्वचिदस्ति तथापि ललिता--
प्रधानमेव । अन्यत्राप्यन्यदिति यावत् । वीणावाद्ये सौकुमार्यं प्रधानमिति पश्चान्निश्शेषव्यञ्जनधातुनिर्दिष्टापि
ललिता जातिरिहादावुक्ता ।। ७२ ।।


ननु कुत्र धातौ का जातिरिति वाच्यम् । किञ्चैकैकत्र धातु**भेदे** लालित्याद्यभिव्यक्तिरस्ति । तत् कथमिमा
जातय इत्याशङ्क्याह ।

**एतेषां धातूनां समवायाज्जात यस्तु जायन्ते** ।  
**स्वात् स्वादुदात्तललितरिभितघनसंज्ञाश्चतस्रस्तु** ।।  

इति । **एतेषां धातूनां** मध्ये तस्यां तस्यां जातौ यश्चोचितस्त (स्माद्) एतज्जा(ता **जा**)**यन्त** इति । अभिव्यज्यन्त
इत्यर्थः । तत्र विस्तारधाता**वुदात्ता** जातिरौचित्यात् । तत्र ह्येकविस्तारादिप्रोगे ईहादिबाहुल्यात्
प्रयोगस्य चित्तवृत्ति(: ) सुभगीभवति । व्यञ्जनधातौ **ललिता** सौकुमार्यात् प्रयोगस्य । अत एव च
**श्रीहर्षेणा**ङ्गनासमुचितं वाद्यमित्याशयेन **व्यक्तिव्य** (**र्व्य**)**ञ्जनधातुना दन**(**श**) **विधेनात्र
प्रलब्धात्म**(**मु**)**ना**(**नागानन्दम्**१.१४ **प्रियदर्शिका** ३.१०)इत्युक्तम् । आविद्धधातो **रिभिता**ल्ल(ल)घुप्रयोगाद्
रिभो (फे) र्हि वर्णप्र (व्य) त्यय एतद्रूपम् । **रिभि**(**फि**) **श्च कत्थनयुद्ध**(**निन्दा**) **हिंसानादरेष**
ु(हिंसादानेषु) (हिंसादानेषु) पठ्यते । (**पा. धातुपाठः** १३९०) अनादरश्चा (आदानं) विश्रान्तिः।
युद्धादावपि च चातुर्ययोग एवोचितः। करणधातौ **घना** । गुर्वन्तरविश्रान्त्या निषिद्धत्वम् । **अन्ये** तु विपर्ययमाहुः ।
आविद्धे **घना** । लघुभिर्निरन्तरत्वात् । करणे लघूपक्रमत्वाद्गुरुविश्रान्तेश्चैकत्रानादरात् । यत्पुनरेत--
दुक्तमेकैकत्र भेदेन तज्जात्यभिव्यक्तिरिति तदेवमेतदाह **समवायादि**ति । बहुभिर्भेदैर्युक्तैः सा जातिर्व्यञ्जनमिति
यावद्भेदैरित्याशङ्क्याह । **स्वादि**ति । यावती भेदकलाप्रयुक्ते तथाविधाभिव्यक्तिरिति यावद्
</details>

<details><summary>Notes</summary>

1. **च**. बहुविषयत्वात् 2. **च**. सम्प्रोक्ता 3. **च**. तस्य
</details>

<pb n="103"/>

त्रिविधं 1गीते कार्यं 2वाद्ये वीणासमुद्भवं तज्ज्ञैः ।  
2aतत्त्वं ह्यनुगतमोघः स्थानैककरणसमायुक्ताः ।। ७६ ।।  


लयतालवर्णपदयतिगीत्यक्षरभावकं3 भवेत् तत्त्वम् ।  
गीतं तु 4 यदनुगच्छत्यनुगतमिति तद्भवेद्वाद्यम् ।। ७७ ।।  


आविद्धकरणबहुलं ह्युपर्युपरिपाणिकं द्रुतलयं च ।  
अनपेक्षितगीतार्थं वाद्यं त्वोघे विधातव्यम् ।। ७८ ।।  

<details><summary>Abh</summary>

ग्रामरागाभिव्यक्तिरुत्क्षेपणत्वादभिव्यक्तिश्चैवमेव दृष्टा बाह्यन्त एव ह्येष्वप्यन्य एव (बाह्यान्तरेष्वप्यन्यैव) ।
अस्यापि शतधापि पुनस्तथोपकारिण इत्यर्थः ।


**अन्ये** त्वित्थं योजयन्ति । यस्मात्ता **जायन्त** इति प्रश्न उत्तरमिदं **समवायादि**ति । अथेत्याह
नोदात्तादिकाया वार्ताया जातयश्चेति किं न वृत्तयस्तेन धातवो धातुभेदसञ्चयात् सा चित्तवृत्तिर्जायत इति
तावतो भेदकलापस्यैककरणादेकरूपतया परिगणनं जातिश्च । स्पष्टार्थोऽत्र व्याख्याने । कस्मात्ताश्चित्तवृत्तयो
जायन्त इत्यत्रैकैकैवोत्तरं जायत इति । यत इति रिभिते च चित्तवृत्तिरपि भवतो (ति) विश्राम्यत्वात् । प्रविभागनियमे
जातिभेदनिमित्तमभिधाय दक्षिणादिवृत्तित्रयेऽपि साधारणं वाद्यविधिं **त्रिविध**माह । **त्रिविधं गीत** इति ।
विधाशब्दो विधिवाची । तथा चाह । **तत्त्वौघानुगताश्च वाद्यविधय**1 इति । **गीत** इति । गीतविषयो वाद्यस्य
मेलनप्रकारः स विधिरिति सामान्यलक्षणस्य वृत्तिः । स तु गुणप्रधानभाव इति भेदगुणत्वेऽपि हि तत्त्वादित्रयं
प्रधानत्वेऽपि हि स्वातन्त्रयेऽपि ।। ७३--७६ ।।


अथैषां विशेषलक्षणं क्रमेणोच्यते ।

**लयतालवर्णपदयतिगीत्यक्षरभावकं भवेत् तत्त्वम्** ।  
**गीतं तु यदनुगच्छत्यनुगतमिति तद्भवेद्वाद्यम्** ।।  


**आविद्धकरणबहुलं ह्युपर्युपरिपाणिकं द्रुतलयं च** ।  
**अनपेक्षितगीतार्थं वाद्यं त्वोघे विधातव्यम्** ।।  

इति । **लया** द्रुतमध्यविलम्बिता वक्ष्यमाणलक्षणाः । **ताल**श्चञ्चत्पुटादिकृतः साम्यविशेषो वा
श(म्या)तालादि(स)हितवीणया शक्यप्रयोगः। **वर्णः** स्थाय्यादिः । **पदं** विरामरूपो विच्छेदः । **यतिः** स्रोतोगतादिः।
**गीति**र्ग्रामविभागतः । जात्यंशविशेषोचितदशकभेदवैचित्र्यसम्भावितो(ता)वा **गीतिः** । **अक्षराणि** देवं शर्वमित्यादि
(दीनि) । एतच्च समस्तं गीतं वीणायां शक्यप्रयोगः(गं) स्वरपदतालनिष्ठुर (निष्ठित) प्रपञ्चं दर्शयति । **भू
प्राप्तौ** (**पा. धातुपाठः** --१८४५) । अत्र तेन लयादिभेदं भावयते प्राप्नोति स्वीकरोति यद्वान्यत्तत्त्वं न
</details>

<details><summary>Notes</summary>

1. **च**. गीतं । **र**. गीतैः 2. **भ**. वादित्रं वैणमेव वाद्यज्ञैः 2a. N: तत्त्वं तथा ह्यनुगतमोघश्चानेककरणं युतः 3. **म**. वादकं
4. **र**. यदाऽनु
1. **नागानन्दम्** १.१४ **प्रियदर्शिका** ३.१०.
</details>

<pb n="104"/>

एवं ज्ञेया वैणे वाद्यविधाने तु धातवस्तज्ज्ञैः ।  
वक्ष्याम्यतः परमहं निर्गीतविधानसमवायम् ।। ७९ ।।  


आश्रावणा तथाऽऽरम्भो वक्त्रपाणिस्तथैव च ।  
सङ्खोटना तथा कार्यं1 पुनश्च परिघट्टना ।। ८० ।।  


मार्गासारितमेतत् स्याल्लीलाकृतमथापि च ।  
आसारितानि च तथा 2त्रिप्रकारकृतानि तु ।। ८१ ।।  


एतानि तु बहिर्गीतान्याहुर्वाद्यविदो3 जनाः ।  
सतालानि ह्यतालानि चित्रवृत्तौ4 कृतानि तु ।। ८२ ।।  


प्रयोजनं च विज्ञेयं5 पूर्वरङ्गविधिं प्रति6 ।  
एतेषां सम्प्रवक्ष्यामि लक्षणं सनिदर्शनम्7 ।। ८३ ।।  

<details><summary>Abh</summary>

स्वभावव्यतिरिक्तत्वात् । तेन तथाविधगीतेन सह समवायः सम्मेलना स **तत्त्वा**ख्यो वाद्यविधिः । एवमन्यत्र
मन्तव्यम् । **अनुगच्छति** न सर्वं तद्रूपमनुहरत्यपि तु किञ्चिद्यथा विलम्बितेऽपि लये नूनं प्रयोगं मध्ये करोति
**देवमि**ति । वर्णद्वये गीयमाने त्रिचतुरान् प्रहारान् करोति । यत्र पुनः समवायात् प्रत्यक्षमेवमनुसरणं न भागशब्दः
स **ओघः**। आविद्धं चतुरं कृत्वा प्रहारक्रियानेन(तेन)**बहुलम्** । **उपर्युपरी**ति सामीप्ये । तेन निरन्तराः **पाणयो**
घाता यत्र । **गीतं** (तस्य), च योऽर्थे(र्थः) प्रवृत्तिर्विदारीलक्षणो विच्छेदः सोऽ**नपेक्षितो** यत्र ।
गीतविदारीष्वप्यविच्छित्तिमिति यावत् । अत एवौद्य **इवौघः** । **केचिदा**विद्धकरणवदत्र धातू निर्दिष्टाविति
मन्यन्ते । **अन्ये** तु निर्देशादेव पूर्वो वाद्यविधिर्व्यञ्जनविस्तारधातुविध (ष)यो मन्यन्ते । तत्पक्षे न **व्यक्तिव्य**
(**र्व्य**)**ञ्जनधातुने**त्युपक्रम (म्य)**वाद्यविधयः सम्यक् त्रयो दर्शिता** (**नागानन्दम्** १. १४, **प्रियदर्शिका** ३. १०)
इत्यसमीचीनं स्यादिदम् । न तु वाद्यविधित्रयस्योपदेशेनादावपि केनचिद्विकारभेदेनावनद्धवाद्येऽपि । अत
इत्थमुद्दिष्टम् । ७७--७९ ।।


तन्निरूपयितुमुपक्रमते । **वक्ष्याम्यतः परमि**ति । **निर्गीतं** बहिर्गीतं शुष्कमिति **पूर्वरङ्गाध्याये** (**भ.
ना. अ.** ५ श्लो. ३०--५७) निर्णीतमेव । तस्य **विधाना**दिभेदस्तेषां सम्यगवगमो येन भवति तं **समवाय**लक्षणं
**वक्ष्यामी**त्यर्थः ।। ७९ ।।


तत्रैषामुद्देशमाह । **आश्रावणे**त्यादि ।। ८०--८३ ।।
</details>

<details><summary>Notes</summary>

1. N: **र**. ज्ञेया 2. **र**. त्रिप्रमाण 3. **र**. नाट्यविदो 4.**र**. वृत्तैः स्मृतानि 5.**र**. पूर्वोक्तं 6.**च**. विधौ मया 7.**च**.
दर्शनानि यथाक्रमम्
</details>

<pb n="105"/>

आश्रावणा नाम ।


विस्तारधातुविहितैः करणैः प्रविभागशो द्विरभ्यस्तैः ।  
द्विश्चापि सन्निवृत्तैः करणो (णा)पचयैः क्रमेण स्यात् ।। ८४ ।।  


गुरुणी त्वादावेकादशकं चतुर्दशं सपञ्चदशम् ।  
सचतुर्विंशकमेवं द्विगुणीकृतमेतदेव स्यात् ।। ८५ ।।1  


1aलघुनी गुरु चैव स्यादथाष्टमं गुरु भवेत्तथा च पुनः ।  
षट् च लघूनि 2ततोऽन्त्ये गुर्वाद्याश्रावणायां तु ।। ८६ ।।  

<details><summary>Abh</summary>


**तत्राश्रावणामे**व लक्षयति । **विस्तारधातुविहितैरि**ति । विस्ताराख्ये धातौ यानि विहितानि
**शास्त्रकारेणे**ति । एकविस्तारादयश्चतुर्दश प्रभेदास्तैः **प्रविभागश** इति । एकैकं द्विरभ्यस्तैर्वारद्वयं प्रयुक्तैः ।
पुनर्भेदान्तरेऽपि तथैव द्विः प्रयुक्तो(क्तै) द्वि(र्द्वि)रावृत्तैस्तस्यां च पुनरावृत्तैः । **करणस्य** स्वगतायाः क्रियाया
**अपचयाः** पूर्वयुक्तिमुज्झितभेदेनान्तरनिमज्जन(त)या तेषां तैरेवंविधैरुपलक्षिता स्या**दाश्रावणा** नामेति ।
**सन्निवृत्तः** (**त्तैः**)। तद्यथा । एकविस्तारो द्विः प्रयुज्यते ततो वा द्विरधर इत्ययं भेदो द्विः । पुनरेकविस्तारो
द्विरुत्तर इत्यत्र भेदे गुणनयापि लापितस्वरूपो द्विस्ततो द्विरत(धर)इत्ययं भेदो द्विः । ततो द्विरुत्तर इत्ययं भेदो
द्विरधर इत्ययं भेदः । द्विरधर इत्यत्र भेदनिमग्नस्वभावो द्विरित्येवमेतदप्यनुसर्तव्यम् । 1**विशाखिल**मतानुसारिणस्तु
(प्राहु)रंशस्य स्वरविस्तारणेऽस्यापचयातालप्रभेदेषु तैर्वस्तु(त) एकविस्तारान् मात्राभेदः कर्तव्यः।
तस्यानेकस्वरकलानुपदेश्यमानत्वात् ।। ८४ ।।


एवं वीणावाद्यमुक्त्वैतद्गतं शुष्कध्रुवाकर्मप्रस्तारमाह । **गुरुणी त्वादावि**ति । गुरूणि शेषाणि भवन्ति।
न च लघ्वक्षरम् । ईदृशमेव द्वितीयखण्डम् । ततः पञ्चदशाक्षरे तृतीयखण्डे त्रयो गुरवोऽन्ये लघवः । लक्षणरक्षणार्थं
सार्थकपदोदाहरणानीह लिख्यन्ते । खण्डप्रस्तारकं लक्षणपूर्वकम् । तनौजयनौस (तननजयननसाः ।। २ ।।)
सनजनस(साः) । समस्तमात्रा (आ) श्रावणानुसार(रेण) इति त्रिखण्डा । (यथा) ।


**शम्भुं प्रणमत मम किल मानसमाश्रावणा**(**ण**)**मिह कृतहृदये** ।
</details>

<details><summary>Notes</summary>

1 N: 'N' reads this verse as: गुरुणी आदावेकादशं सचतुर्दशं स्यादपि । चतुर्विंश द्विगुणीकृतमेतदेव स्यात्
1a. **भ**. लघू गुरुणी तत्र । **च**. लघु गुरुणी च ततः । 2. **भ**. तथाऽन्त्या गुर्वाद्या । **र**. अन्त्यं गुर्वथा ।
1. ब्रूते विशेषं तु विशाखिलः । विस्तारधातुभेदानां प्रयुज्जन द्रुतरूपताम् ।।
</details>

<pb n="106"/>

1त्रिःशम्योपरिपाणौ तालावप्येवमेव चैकि(क) कवान् ।  
समपाणौ द्वे शम्ये तालावप्येवमेवाथ ।। ८७ ।।  


भूयः शम्यातालाववपाणावुत्तरस्तथा चैव2 ।  
चञ्चत्पुटस्तथा स्यादेवं ह्याश्रावणातालः ।। ८८ ।।  

<details><summary>Abh</summary>


**भद्रं वसति** (**पदकमलपूजन**) **योगादितिसुतनतमकुटे** ।  
**वरदं स हि शरणं भवति वनपद**(**म्**) ।।  


(इति) ।। ८५--८६ ।।


अत्र तालविशेषमाह । **त्रिःशम्योपरिपाणाविति** । **एवमेवे**ति । न सोऽपि त्रिरुपरिपाणौ च तेन
शम्यात्रये आदौ वीणादिवाद्येऽनुगतं गीतम् । **एककवानिति** । एकया विदार्या इयद्वक्ष्ये । तालत्रयपयन्ते गीते
विच्छेद एकः कर्तव्य इत्यर्थः ।


**अन्ये** तु **एककवानि**ति न पठन्ति । **एवमेवार्थे**(**र्थ इ**)ति ते पठन्ति । तेषामाशये **उपरिपाण्य**भिधानादेव
शम्यात्रयं विदारीविच्छेदो (द उ)पलब्ध एव । तेनादौ वीणावाद्यप्रयोगः शम्यावाद्यमतोऽपि वीणावाद्यं
ततस्तालत्रयमिति तद्वक्ष्यते । लयस्योपरि यद्वाद्यं पाणिस्तस्योपरीति । ततो वाद्यस्य (द्येन)समं गीतिः । **द्वे
शम्ये** । योजनावपाणौ तालोपरीति प्रयुक्तम् । **समे** चेति । प्रयुज्यमाने (न इ)ति । असमे च प्रयुज्यमाने
**तालावप्येवमिति** । द्वौ समपाणौ तेन शम्या तालद्वये च गीतवाद्ययोः सङ्ग्रहः ।। ८७ ।।


ततश्च यौ **शम्यातालौ** तत्र पूर्वं गीतं ततो वाद्यमि**त्यवपाणिः** । **उत्तरस्तथा चैवे**ति । तेनौव रक्षणे--
(लक्षण)प्रकारेण **उत्तरः** पञ्चपाणिः षट्कलः । चञ्चत्पुटः षट्चतसृभिः कलाभिरिति द्वाविंशतिकलाः । **द्विस्तत्र
तथा चैवेति** वचनात् पञ्चपाणौ च चञ्चत्पुटे चार्धपाणिरेव । तेन सप्त विदार्योऽत्र द्वयोरुपरिपाणिर्द्वयोः
समपाणिस्तिसृष्ववपाणिः । वाचनिकश्चायं तालविशेष इति युग्मौजविभागापेक्षणं मनःखेदमात्रम् । **अन्ये
तूत्तरस्तथा द्विकल** इति पठन्ति । तेऽष्टाविंशतिकला(मा)श्रावणामाहुः । **अपरे चञ्चत्पुटस्तथेति** (**भ.ना**. २९--
८८) वचनात् सोऽपि द्विकल एवेति व्याचक्षाणा द्वात्रिंशत्कलामिमां मन्यन्ते । द्वात्रिंशति(त्) कलत्वमेव
सूचितं पूर्वापरविचारेण लक्ष्यते । तथा हि । **चत्वारस्तु गुणा युग्म** (**भ. ना**. अ. ३१--१०६) इति वक्ष्यते ।
</details>

<details><summary>Notes</summary>

1. **र**. त्रिः शम्या ह्यवपाणौ कलावप्येवमेककवत् । N: त्रिः शम्या ह्यपिपाणावेवमेवैकवत् । **म**. शम्ये द्वे चोपरिपाणौ
तालावप्येवमेव निर्दिष्टौ 2. **म**. तथा द्विकलः । **र**. तालापरिवर्तेऽङ्गुष्ठनामनत्वेव (नादेव) ।
</details>

<pb n="107"/>

[1अत्रोदाहरणम्।

झण्टुं जगति यवलितक जम्बुक झण्टुं तिति च लघु च झण्टुं (तिति चा) ।  
दिङ्ग्ले गणपतिपशुपतिजम्बुक दिङ्ग्ले वरभुज दिगिनिगि चा ।  
तिति चादिनि निगिचा पशुपति नितिचा ।। ]  

अथारम्भः ।

दीर्घाण्यादावष्टौ द्वादश च लघूनि नैधनं चैव ।  
चत्वारि गुरूणि2 तथा ह्नस्वान्यष्टौ च दीर्घं च ।। ८९ ।।  

<details><summary>Abh</summary>

खण्डद्वयान्ते च मात्राद्वयं कलायां यद्वक्ष्यति । **एककलापि मात्रेति** । एवं खण्डद्वयेऽष्टादशकलाः । तृतीये
चतुर्दश । अन्त्ये गुरुर्द्वयोश्चतुष्कलयोः । वक्ष्यते हि । **निवृत्तौ हि कला न्यूना यदा वस्तुवशाद्भवेत्** ।
**आकलापातमात्रेति** ।। (**भ. ना**. ३१.१२८) ।। स्पष्टः क्रमः ।


**अन्यै**स्तु ध्रुवा त्रिखण्डा कृता तालस्त्रिखण्डः कृतः । तत्र प्रथमखण्डे उपरिपाणियोगाच्च तस्य कला
पदशून्या शेषास्वष्टासु पदानि । द्वितीयेऽवपाणियोगाद् द्वौ गुणौ तु ताले तु प्रवेशेन लभते (भ्येते)शेषः पदग्रामः
षष्ठ(ट्सु) कलास्विति पञ्चपाणिः । तृतीये तु खण्डे चतस्रः कला इति पृथगेव खण्डत्रये तालयोग इति ।
कतमदेतत् । अतन्त्रमिति न चोद्यम् । न ह्यत्र समुदायाश्रयं मानम् ।। अपि तु प्रतिखण्डभेदे च भवति
गानवैचित्र्यमिति लक्ष्यते **ध्रुवाध्याये** (**भ.ना.अ.** ३२) । **एकवस्तु ध्रुवा ज्ञेया** इत्युपक्रम्य **द्विवस्तु परिगीतिका**
(**भ.ना**. अ. ३२. ७) इत्यादि । चतुर्विशतिकलात्मकेऽर्धयोगादेकादशकलिकत्वात् सङ्कीर्णं मानं तच्च **तालाध्याये**
(**भ.ना**. अ. ३१) सङ्ग्रहीष्यते **कलाः पञ्चे**त्यादिनेति (**भ.ना**. अ. ३१. २४) व्याचक्षते तदसत् । तत्र
योगेऽत्र विच्छेदाभावात् खण्डत्रयेणैवापृथक् तालः । तदुपभङ्गचतुर्लघ्वादि यदिति मान......पि स्फुट एव ।
तदर्थमेव खण्डत्रयविभागो **मुनिना** कृतः । ताले पदेषु च प्रथमखण्डे च सङ्कीर्णः ताले यद्वक्ष्यते **कलाः पञ्च
तथा सप्त पुनर्नव च कीर्तिताः** ।। **दशैकादश चैवेति** (**भ. ना**. अ. ३१. २४) एवं च गीततालविषयः पदेषु
यो गुणविभागो वक्ष्यते **तालाध्याये चत्वारश्च गुणा युग्म** (**भ. ना**. ३१. ६८) इत्यादिना सोऽपि नात्यन्तायेहापि
न भवतीत्यलं बहुना । **इत्याश्र**(**श्रा**)**वणा** ।। ८८ ।।


**अथारम्भः** । आरम्भे तावद्गीतपदं प्रस्तारमाह । **दीर्घाण्यादावष्टावि**त्यादि । नैधनं गुर्वित्यर्थः । **चत्वारि**
</details>

<details><summary>Notes</summary>

1. अत्रोदाहरणानि **चमय**मातृकास्वेव दृश्यन्ते । तदन्यासु न सन्ति । तत्रापि **म**ययोरेव सड्खोटनापरिघट्टनयोर्निदर्शनं तत्तु
**च**मातृकायामपि न वर्तते 2. **र**. लघूनि
</details>

<pb n="108"/>

लघुसंज्ञानि चतुर्धा निधनं1 द्विगुणीकृतानि दीर्घे द्वे ।  
अष्टौ लघूनि नैधनमित्यारम्भेऽक्षरविधानम् ।। ९० ।।  

[ अत्रोदाहरणम् ।

झण्टुं झण्टुं झण्टुं झण्टुं जगति यवलितक दिगिनिगिचा ।  
दिङ्ग्ले दिङ्गले तिति झझलकुचझ(कुझ)लजम्बुक तितिचा ।  
गणपति (झण्टुं झण्टुं)सुरपति पशुपति चा ।। ]  

1aअस्य तु वाद्यम् ।

कार्यं त्रिपर्वर(वि)हितैरुद्वहनै2रप्यथ समवरोहैः ।  
तल3रिभितह्नादयुतैः4 करणैर्विस्तारभूयिष्ठैः ।।  

<details><summary>Abh</summary>

लघूनीति । **निधनमि**ति । गुरुं चान्ते गुणीकृतानि । ।।२२०२। द्विगुणं पुनर्गुरुद्वयम् । मौ त्नौ नौ स इति । म्भौ नौ
भ्यौ इति । म्भौ नौ ग (इति) । आरम्भे तृतीयखण्डः ।

**तं वन्दे नाथं त्वामारम्भ इह निधनविरहितमहसम्** ।  
**गौरीकान्त** (**न्तं**)**हुतवहरविशशिय** (**दृक्**)त्रितयमिदं(मम्) ।  
**नेत्रं ध्व**(**त्राध्य**)**स्तं हृदि विदलितत**(**मस**)**म्** ।।  

अत्रापि त्रिखण्डत्वमेव । गीततालयोर्दश कला आद्यखण्डद्वितीये षट्कलाः......यमे
खण्डे......मैथुनग्रहणादेकविंशतितमे गुरोर्विश्रान्तिकलाप्रयोगः पुन....शतितमे इति पञ्च ।। ८९--९० ।।


(अ)क्षरेषु द्वादश कलास्तासां तालविधिमाह । **तालस्त्रिकलश्चादौ** । तृतीयस्यां कलायां तालमेकस्यां
शम्या द्वितीयस्यां तालः । द्वितीयस्यां शम्या द्वितीयस्यां तालम् । **अन्ये**ऽपि तालोऽपि ह्येकका(कला)त्मकः
स्यादिति वदन्ति । ते शम्यानन्तरमेव तालमाहुः । तृतीयस्यां सन्निपातं **शेषं तु विप्रा** इति परिपाट्या ।
द्विकलपादभागानुसारेण **युता**(**पुनः**)**पितापुत्रकश्च षट्पूर्व** (**भ.ना**. २९--९२) इति द्विकल एव पञ्चपाणिः।
**चञ्चत्पुटस्तथा** द्विकल एव । के(ते)न तीरवताप्रशतादसतानि प्रतिसप्रसतिस इति **केचिद्** व्या(च)क्षते । अत्र
क्रमादयः शब्दाः पूरणार्थे वर्तयितव्यास्तावन् न्यायोऽस्ति यत्र मध्यं च विकलोचितेन पूर्यन्ते(ते)।
</details>

<details><summary>Notes</summary>

1. **र**. त्वन्त्यं द्विगुणीकृतं च दीर्घं च 1a.N: अस्य **च** वाद्यं 2. **र**. उपवहनैः । **म**. उपयुक्तैः 3. **म**. रिभितैः
4. **र**. युक्तैः
</details>

<pb n="109"/>

अपचययुक्तैर्द्विस्त्रिस्तथा निवृत्तैर्द्विरभ्यस्तैः ।  
1आरम्भोऽप्यवतरणस्त्रिपर्वयुक्तैश्च कर्तव्यः ।।  


1aतालस्त्रिकलस्त्वा (श्चा)दौ शम्यैककला कलाद्वये तालः1b ।  
द्विकला च पुनः शम्या तालो द्विकलश्च कर्तव्यः ।। ९१ ।।  


2त्रिकलश्च सन्निपातः पुनः पितापुत्रकश्च षट्पूर्वः ।  
चञ्चत्पुटस्तथा स्यादारम्भे तालयोगस्तु ।। ९२ ।।  

<details><summary>Abh</summary>


ननु **चञ्चत्पुटश्चतुष्कलोचितेने**ति प्रमाणाभाव (:) । **षट्पितापुत्रगो**(**को**)ऽ**त्र द्विकल** (**भ. ना**. २९--
९२) इति प्रकरणं प्रमाणमिति चेदन्योन्याश्रयः । **द्विकलो द्विः पञ्चपाणिरिति** चारित्र (**च त्रि**) **कलं च**
(**लश्च**)**सन्निपात**(**भ. ना**. २९--९२)इत्यतोऽनन्तरं **भूय एवमिति** बाधकत्वे **त्रिकलं च**(**लश्च**) **सन्निपात**
(**भ. ना**. २९--९२) इत्यतोऽनन्तरं **पितापुत्रकं च**(**कश्च**)**षट्पूर्व**(**भ. ना**. २९--९२) इति वचनप्रयोजनं
तथा चासारितेषु चञ्चत्पुटपरिवर्तस्य **शम्यादि**(**दी**)**द्वे**(**द्वौ**)**च पञ्चपाणियुताविति** (**भ. ना**. ३१--९५
वक्ष्यति । द्गात्रिंशति(त्)कलास्तद्भारतेयपदगणविभागस्तस्मात् **का**(**ता**)**लत्रि**(**स्त्रि**)**कल**(**भ. ना**. २९--
१९)इत्यादौ **त्रिःशम्योपरिणाणाविति** (**भ. ना**. २९--८७:) । निरन्तरा ये च काला द्वादशिकपाताः तातासंताताः
संसंता(ता) संसंता । **तालो द्विकलश्चेति** (**भ. ना** २९--९१) तु पाठे सन्नि(पात)द्वयम् । अत्र **त्वन्ये** तु
तमेकेनैव सन्निपातेन भाव्यते(वयन्ते) ।


ननु प्राची कल्पनेति **चेदेकेनैव भाव्यमिति** वचनादृते किमत्र प्रमाणम् । तथापि च तद्द्विकलत्वे
चतुष्कलत्वपरिहारे वा प्रमाणमस्ति । एकेन सन्निपातेन भाव्यम् । प्राथमा(म्या)च्चतुःका(ष्का)रणभूतो द्विकल
एव विधिरित्यपि यदुच्यते तत्रापि **चाचपुटः प्रथम** इति तदीयचतुष्कलविध्याश्रयेण सर्वं युक्तमित्यलं बहुना ।


सर्वथाऽऽश्रावणादिवद् द्वाविंशतिकल एवारम्भः । प्रथमखण्डे केवलं पाठभेदः स च दर्शितः ।
द्वितीयखण्डे यथाक्षर(:)पञ्चपाणिः । तृतीये चञ्चत्पुटोऽपि यथाक्षर एव । स ता ता ता स स ता ता । न च
**शास्त्रान्तर**प्रामाण्यादपि द्विकलादिविभागाश्रयं (यत्वं) युक्तमेव । तादात्म्ययोगेऽत्र न स्यादारम्भश्च.....ति
**विशाखिलाचार्यः** ।।९१--९२।।
</details>

<details><summary>Notes</summary>

1. N:. आरम्भो व्यवहाराणां 1a N:. This is read as V. 65 in 'N'. It reads as : तालश्चास्य
तालस्त्रिकलस्त्वाद्यौ शम्यैककलस्तथा । द्विधो तालः द्विकला च पुनः शम्या......।। ६५ ।। The verse is incom-
plete in (N). 1. **म**. शम्यककलाद्वयं यतौ तालः । 2. **म. र**. द्विकलश्च
</details>

<pb n="110"/>

[1अस्य तु वाद्यम् ।


कार्यं त्रिपर्वर(वि)हितैरुद्वहनैरप्यथ समवरोहैः ।  
तलरिभितह्नादयुतैः करणैर्विस्तारभूयिष्टैः ।। ९३ ।।  


अपचययुक्तैर्द्विस्त्रिस्तथा निवृत्तैद्विरभ्यस्तैः ।  
आरम्भोऽप्यवतरणस्त्रिपर्वयुक्तैश्च कर्तव्यः ।। ९४ ।।]  

<details><summary>Abh</summary>


अस्य तु वीणावाद्यविधिः प्रदर्श्यते । **कार्यं त्रिपर्वविहितै**रित्यादिना । **उद्वहन** (**नैरप्यथ समव**)**रो**(**हैः**)।
एकविस्तारसङ्घातसमवायात्मिकानि त्रीणि पर्वाणि । अस्य(त्रयो) भेदा यस्येति विस्तारधातु**स्त्रिपर्वा** ।
अनुबन्धभेदस्य चञ्चत्पुट(स्य) पृथग्भावात् । तेन **त्रिपर्वणा** विस्तारधातुना **विहिता** ये आरोहावरोहास्तेऽपि
च व्यञ्जनाविद्धोरधावु(विद्धैरध उ)क्तै**स्तलरिभिड**(**त**)**ह्नाद**भेदैर्मिश्रीभूतास्तथा करणधातुभेद
एकविस्तारबहुलेना**पचययुक्ता** न्यग्भूता इव ते च द्विस्त्रिरावर्तमानाः पुनरित्यन्तरप्रयोगव्यवधानेऽप्यगताः ते
च द्विरभ्यस्ताः प्रयुक्तास्यैरुपलक्षित **आरम्भः** । व्यवधानेनावृत्तिनिवर्तनाभ्यामितिह वृत्तिविशेषो मन्तव्यः ।
पृथक् प्रसङ्गाल्लाघवेनावतरणं पूर्वमनुक्तमाह । **आरम्भ** इति । **अपि**शब्द इवशब्दस्यार्थे । आरम्भवद--
वतरेणऽप्यङ्गै**स्त्रिपर्वयुक्तै**र्विस्तारधातुभेदैर्वाद्यविधिः **कर्तव्य** इति यावत् ।


नन्वस्य शुष्काक्षरैर्विधिस्तालविधिश्च कस्मान्नोक्तः । **तत्रैक** मन्यन्ते । **च**कारोऽवधारणे । तेनास्य
वाद्यविधिनैव प्रयोगः । तथापि **पुष्कराध्याये** (**भ. ना**.अ. ३४) (प्रत्याहाराया)साववतीर्णकोटी (टिः)।
तत्र वाद्यं सार्वमर्जितं सार्वभाण्डिकं सकलस्त्रीबालमूर्खादिरञ्जनं प्रयोक्तव्यमिति । तदेवमवतरणं वाद्यप्रधानमेवेति
तावन् **मुनेः** ।


**तन्त्रान्तरे** तु यस्य रूपं सप्तरूपात्मकमुक्तम् । तदपि दृश्यते ।

**चञ्चत्पुटोत्तरैर्मिश्रा सुगत्यास्तु यथाक्षरै** ।  
**सुगधि......मुत्तरांशमुपाश्रिता** ।।  


**विकटोत्तरयुग्म(ग्मा)भ्यां रौद्री स्याद्विंशातिः कलाः** ।  
**पञ्चदश्यास्तु कर्तव्या वार्तिके द्विकलेन च** ।।  


**चच्चत्पुटे चतुष्षष्टिव (र्व)र्तनेत्यर्ध--.....** ।  
**उद्धट्टचञ्चत्पुटयोः पाञ्चाली सप्तका चतुः** ।।  
</details>

<details><summary>Notes</summary>

1. टीकानुसारेणायं श्लोकक्रमः
</details>

<pb n="111"/>

अथ वक्त्रपाणिः ।

1गुरूणि पञ्च ह्नस्वानि षड्गुरुश्च चतुर्गुणः1a ।  
गुरुणी द्वे लघु त्वेकं चत्वार्यथ गुरूणि हि ।। ९५ ।।  

<details><summary>Abh</summary>


दक्षिणे चोत्तरेण स्याच्चैव............ ।  
शुष्कयोगो दक्षिणेऽत्र चतुष्कलः........।।  


युजाश्विनी दक्षिणेन ध्रुवासप्तकमित्यथ ।  
सूर्यादितो षडङ्गेयं षड्जग्रामादिसप्तकम् ।  

इति । एव**मगस्त्यादि**चतुष्केण गुरुलघुर(घवो)न्यक्रमेण यथाक्रमं सप्तसु ध्रुवासु गीतास्व-
परिग्रहात्माऽवतरणप्रयुक्तं भवति । अव्यवधानेन भवतीति **कीर्तिधराचार्येण** लिखितम् । प्रत्याहारोऽपि य**स्त्रिसाम
स्यात षट्कल** इति वक्ष्यते । तत्रैककलादिना गुरुस्त्रिकले (ल इ)ति प्राह्णं साम । सा नि नि सा आ (सा)नि
वि (नि) सा । षट्कला चैककला द्विकला चतुष्कलना (लात्रा)पि पिण्डीकरणम् । अत्र क्रमेण
चित्रवार्तिकदक्षिणानां द्रुतादीनां च विधिः पञ्चकलाद्वयमाने सं सां स सा नि सा नि ता आ नि ता ता स नि वि
सं । एवं तिस्रः । सौरउद्धटे(ट्टे)न चाचपुटो वि(द्वि)कलोऽथ चतुष्कलः । श श श नि स मा नि स नि सं आ नि
वि स सा आ नि वि स सं । एतदुक्तम् ।

प्राह्णमेककलं साम द्विकलं वह्निजं तथा ।  
चान्द्रं तु द्विकलं शुष्कं पूर्वयोः सार्थकं पदम् ।।  

इति **कीर्तिधराचार्यः** । तदेतदपि **पुष्कराध्याये** (**भ.ना**.अ.३४) निरूपयिष्यते । तत्र त्रिपर्वाभिधानमेव ज्ञापयति
पूर्वरङ्गाध्यायं (**भ. ना**. अ. ५) **पुष्कराध्यायं** (**भ.ना**. अ. ३४) चोपजीव्य पूर्वरङ्गरचना कार्या । आस्तां
तावत् । नन्वारम्भः **पूर्वरङ्गाध्याये** (**भ. ना**. अ. ५) प्रथममुद्दिष्टः । इह त्वाश्रावणेति किमेतदुक्तम् । तत्रैव
वैकल्पिकमनयोः प्राथम्यं समकालत्वाद् द्वयोः ।। ९३-९४ ।।


अथ प्रकृतं वक्त्रपाणिं लक्षयितुमाह । **गुरूणि पञ्चेत्यादि** । **गुरुणी द्वे लघू** (**घुनी**) **द्वे** इति
**केचित्** पठन्ति । **अन्ये लघु** **त्वेकमि**ति । प्राच्यं तु युक्तं मन्यन्ते यतिशोभाकरत्वात् । म त न लघु गुरु नयनं
गुरु । ननलं गुरु ।
</details>

<details><summary>Notes</summary>

1.N:. पञ्च हृस्वानि षट्गुरु स्याच्चतुर्गुणं 1a. र. गुणम्
</details>

<pb n="112"/>

चत्वार्यथ1लघूनि स्युस्त्रीणि दीर्घाणि चैव हि ।  
लघून्यष्टौ च दीर्घं च वक्त्रपाणौ भवेद्विधिः ।। ९६ ।।  

[अत्रोदाहरणम् ।

दिङ्गले झण्टुं जम्बुक जगति य झण्टुं दिङ्गले ।  
घेन्दुं (च) घेटो घाटो मट्टु (टु)नकिटि इनं (टिनं) दुङ् ।
घदुगदुकिटमटनम्2 ।]  

2aअस्य वाद्यम् ।

आविद्धकरणयुक्तो व्द्यङ्गःस्यादेककप्रवृत्तौ (त्तो)वा ।  
अल्पव्यञ्जनधातुर्वाद्यविधिर्वक्त्रपाणौ तु ।। ९७ ।।  


3द्विकले मन्द्रके (मन्द्रके द्विकले) यत्तु4 शम्यातालादिपातनम्5 ।  
तत्सर्वं वक्त्रपाणौ तु कार्यमष्टकलान्वितम्6 ।। ९८ ।।  

<details><summary>Abh</summary>


वक्त्रै गौर्या ।  
स्म दादह(दन्दही) तु दुरितभरम् ।।  

तत्र र च च इत्यर्थे **चञ्चत्पुटो द्विकल** (**भ.ना.अ**. ३१.१४२--१४५) इति वक्ष्यते । शेषः
पञ्चपाणिरेककलस्तस्यात्तेत्ययपरिषत्तता ।। ९६ ।।


अथास्य वीणावाद्यविधिरुच्यते । **आविद्धकरणयुक्त** इति । आविद्धधातुना करणधातुना सर्वथैव च
युतो **वक्त्रपाणौ वाद्यविधिः** स्यादिति सम्बन्धः । तत्र च द्वे अङ्गे वक्ष्येते । मुखं प्रतिमुखं चेति वर्णाङ्गावत्र ।
एकं विदार्यात्मकम् । अपरं षट्पदविदारीकम् । यद्वृत्तं तस्यावरोहित्वलक्षणोऽयं प्रवृत्ताख्यो भेदोऽपि वक्ष्यते तं
वा कुर्यात् । एवं तावदङ्गं स्यात् । **एककप्रवृत्तौ(त्तो)** वेति पाठे व्याख्या । यदा **तर्ह्येकेनोपयोक्तव्य इति**
पाठस्तदा विवक्ष्यमाणैकविधैकवृत्तमध्याद् द्वे एकमङ्गमस्मिन् प्रयोक्तव्यमिति व्याख्या ।। ९७ ।।


अथास्य तालविधिमाह । **मद्र(न्द्र)क** इति । कलाकालंपरिच्छेदं येन **तत्पातनं** ......शम्यादिना
परो द्विकलापरिच्छेद्यं गीतस्यैकेन्द्रियग्राह्यतयाऽवधारयति । चत्वार्यावापादिना परं प्रत्यस्य चक्षुर्ग्राह्यत्वात्
स्वात्मन्यवधानकलातिशयेनाक्षरत्रयगणनाया इवादृष्टमात्रमुपयोगः । तत एव कालत्वेन स्वस्यादेः स्वकलोपयोग
</details>

<details><summary>Notes</summary>

1. **र**. एव 2. **म**. मटदम् 2a.N: वाद्यमस्य 3. **र**. विकले 4. **र**. म. यस्तु 5. **र**. तालनिपतनम् । **म**.
तालादियोजनम् 6. **म**. अष्टकले मुखे
</details>

<pb n="113"/>

1तस्याधस्तात् पुनः कार्यं पञ्चापाणिचतुष्टयम् ।  
वक्त्रपाणेरयं तालो मुखप्रतिमुखाश्रयः ।। ९९ ।।  

	[इति।]
अथ सङ्खोटना2 ।

गुरुणी लघून्यथाष्टौ दीर्घं 3द्विगुणं तथा कर्तव्यम्3a ।  
लघुदीर्घे लघु च पुनश्चतुर्गुणं सम्प्रकर्तव्यम ।। १०० ।।  


पुनरष्टौ ह्नस्वानि स्युरिह4 तथा नैधनं च कर्तव्यम् ।  
5सङ्खोटनवस्तुविधौ ह्नस्वगुरुविधिः समुद्दिष्टः ।। १०१ ।।  

[सङ्खोटनाया उदाहरणं प्रकल्प्य कृतम् ।
दिङ्गले जगति य वलति कतेचातिचातितिझ लघु चझल पशुपतिचा ।]
<details><summary>Abh</summary>

इति न । नास्तीति कलात्वमपि न तु द्विकलमद्रकगतः । किमत्रन्या (त्रान्य)सप्ततालेनेत्याह । **अष्टकलान्वित-
मिति** । **अनु** पश्चाद्भाग**मितं** प्राप्तम् । तेन द्विकलमन्द्रकस्या......त मात्रा गतः । अत्र तालविधिः । श ता ता
श ता (सम्) **ध्रुवाया अन्ते चास्य ताल इति दर्श्यते** ।। ९८ ।।


**तस्याधस्तादि**त्यष्टकलस्य मुखस्य पश्चात् पञ्चपाणिचतुष्कं प्रतिमुखात्मकं कुर्यात् । **तस्य** पुनरप्यन्ये
(न्यस्ये)त्यर्थः । न तदेव गीतं चतुरंशकं(रावृत्तं)गेयमिति कथयति ।

वक्त्रपाणेरयं तालो मुखप्रतिमुखाश्रयः ।  

इति । **मुख**मष्टकलं शिष्टं **प्रतिमुखम्** । एकदा ह्यत्र तालःकेवलं परिवर्तमात्रभेद इति भावः । **अन्ये** त्वष्टकलामात्रा
त्रिरावृत्या...... । अत्र तालस्ततावनद्धयोः स्ववाद्याक्षरसात्म्यमिति मन्यन्ते ।। ९९ ।।


**अथ** **सङ्खोटना**माह । **गुरुणीत्या**दिना । **नैधनमि**ति । गुर्वित्यर्थः । तेन सङ्खोटना त न न य ज न न
न ग (स इति) ।) । विधिभावातत्तु(वात्तु) । **ये** तु........ । यदि वा **मतान्तरे** प्रस्तारः सङ्खोटना म-- (तः)
।। १००-१०१ ।।
</details>

<details><summary>Notes</summary>

1. अयं श्लोको **र**. N मातृकायां न वर्तते । **म**. तयोर्यस्मात्पुनः 2. **म**. संखोटना नाम 3. N: सह दीर्घैः द्विगुणितः
प्रकर्तव्यः 3a. **र**. सह दीर्घं द्विगुणितं प्रकर्तव्यम् 4. **र**. तु तथा नैधने 5. **र**. N: संखोटनाविधौ विज्ञेयं
गुरुलघुविधानम् (अस्य वाद्ये ।। N:)
</details>

<pb n="114"/>

अस्या वाद्यविधिः1 ।

अधिदण्डं हस्ताभ्यां वीणां विनिगृह्य2 दक्षिणाङ्गुल्या ।  
अङ्गुष्ठाभ्यां च तथा कार्यं सङ्खोटनावाद्यम्3 ।। १०२ ।।  


3aसङ्खोटयेत् स्वरं वादिना तु 4संवादिना तथाधिबलम् ।  
5समवायिभिश्च शेषैरनुवादिभिरल्पकैश्चांशैः ।। १०३ ।।  


विस्तार6 चित्रकरणैर्द्विस्त्रिर्विनिवर्तितैर्द्विरभ्यस्तैः ।  
7उपचययुक्तैः क्रमशो8 वदन्ति सङ्खोटनावाद्यम् ।  
तालोऽस्या गदितस्तज्ज्ञैः शीर्षवत् पञ्चपाणिना ।। १०४ ।।  

<details><summary>Abh</summary>


अथ वीणावाद्यविधिः । **अधिदण्डमि**ति । **वीणा**शब्देनेह तन्त्री । **अधि** समीपे । यथा बिन्दुर्वाद्यते
तथाऽऽपीड्य दक्षिणतर्जन्याऽ**ङ्गुष्ठाभ्याम्** । **वादिना संवादिनः** (**ना**) तेन च **सहाधिबलं** वादिनोंऽशस्वरं च
**खोटयेत्** चन्द्रचामेप्रये (बिन्दु मेलयेत) । अनुवादिस्वरास्तत्र मेलनायां समवायिनो गुणभावेन निर्भासमानाः
प्रयोज्याः । एतत्त्रयापेक्षया ये चापि वादिनस्तेऽल्पका अल्पगानादितरस्वरापेक्षयाऽल्पा इव नातिपुनरुक्ताः ।
तन्मेलनान् मध्ये प्रयोक्तव्याः ।। १०२-१०३ ।।


केन धातुभेदेनेत्याह । **विस्तारचित्रकरणैरि**ति । **विस्तार**धातुजा ये विचित्रा यथा तुल्यव्यामिश्रणया
**करणा** (**ण**) भेदास्तैः । **द्विस्रि र्निवर्तितै**श्च**भ्यस्तैः** । त्रिरावृत्या(त्त्य)भ्यासयोर्व्यवधानैर्वा प्रधानीकृतो विशेष
इत्युक्तं प्राक् । **उपचययुक्तै**रन्यथा भेदविस्तारधातुमग्नैरिति यावत् ।


अथास्यास्तालविधिमाह । **तालोऽस्या गदित** इति । **शीर्षवदि**ति सिद्धे पञ्चपाणिग्रहणं शीर्षगतं
परिवर्तनं व्यावर्तयितुम् । मद्रकरोविन्दकोत्तरेषु हि शीर्षकं लक्ष्यते । तत्रेह विशेषाभिधाने विशेषकवत् सर्वमति-
दिश्यते । **रोविन्दकशीर्षकमपि विशेषातिप्रवृत्तत्वमि**ति वक्ष्यते । **पञ्चपाणिने**त्येतावता सिद्धे **शीर्षकवदि**ति
वचनं द्विकचतुष्कयोः प्रतिपत्त्यर्थम् ।

यथाक्षरस्य कर्तव्यं मद्रकस्य तु शीर्षकम् ।  
</details>

<details><summary>Notes</summary>

1. **र**. वाद्यम् 2. N: **र**. **म**. उपगृहा 3. र. नविधानम् 3.a N: संखोटनाविधानं संखोटनविधिवादिभिश्च निष्पन्नः
4. **भ**. वादिनस्तु । **र**. वादिभिश्च निष्पन्नः विवादिनं चापि 5.**र**.N: शेषा ह्यनुवादिभिरल्पकैरथाङ्गकैः प्रयोक्तव्याः
6. N: र. विहित 7. **र**. अपचय । 8. **र**. च सदा
</details>

<pb n="115"/>

अथ परिघट्टना ।

1दीर्घाण्यादावष्टौ लघूनि कुर्यात पुनर्द्विगुणितानि ।  
2ह्नस्वान्यपि चत्वारि द्विगुणानि स्युः3 सदीर्घाणि ।। १०५ ।।  


षोडश लघूनि च4 स्युः सह 5निधनेनैव कार्याणि 5a ।  
एष परिघट्टनायां गुरुलघुवस्तुक्रमः प्रोक्तः ।। १०६ ।।  

[एतस्यामप्युदाहरणं प्रकल्प्य कृतम् ।

दिङ्ग्ले दिङ्ग्ले दिङ्ग्ले दिङ्ग्ले जगति य वलति क ।  
तितिझलकुचझलदिगिनिगि गणपति चा ।  
चलति क गणपति पशुपतिसुरपति चा ।]  
वाद्यं चास्यास्त6(स्यां त)ज्ज्ञैः सोद्वहनं हस्तलाघवात् कार्यम् ।  
व्यञ्जनधातुसमुत्थं नानाकरणाश्रयोपेतम् ।। १०७ ।।  

<details><summary>Abh</summary>


चतुष्कलः पञ्चपाणिर्द्विकले द्विकलस्ततः ।  
चतुष्कलस्तु कर्तव्यो मद्रके तु चतुष्कले ।।  

(**भ. न. अ.** २३८-२३९)
इति । **वक्ष्यत** इति । अन्यथा प्राथम्यादेककल एव प्रतीयते । तत्र च **ये** च **लय(या)ल्लयनवेदगा** इति ध्रुवामाहुस्तेषां
द्विकलः । **अन्येषां** चतुष्कल इति ।। १०४ ।।


**परिघट्टना**ध्रुवाविभागमाह । **दीर्घाण्यादावष्टावि**त्यादि । सो म न स सा न स र ला । **परिघट्टना**
यथा ।


सर्वेषां पाशानामेव(वा)घटनमवघटनपरमलहक(ति)रसि ।  
परिचितहृदय हतं(ता)निकृतनिऋतिगु(ग)णकृतनुतित(ति)भगवन् ।। १०५-१०६ ।।  


अथात्र वीणावाद्यविधिमाह । **वाद्यं चास्यामि**ति । अस्य त्विति । शुष्कभेदस्येति योज्यम् ।
**सोद्वहनमि**ति । आरोहप्रधानम् । **हस्तलाघवादिति** । तत्तद्धतिरूपपारुष्यं न भाति केवलमनाहतैः पदलक्षणमात्रं
श्रूयत इति यावत् । तथा चाह । **व्यञ्जनधातोरुत्थित**(**धातुसमुत्थ**)मिति । तस्य च ललिता जातिरित्युक्तम् ।
</details>

<details><summary>Notes</summary>

1. **म**. दीर्घाण्यष्टावष्टौ कुर्याद् द्विगुणीकृतानि च लघूनि 2. N: **र**. ह्रस्वानि च चत्वार्यथ सह दीर्घैः स्युर्द्विगुणितानि
3. **म**. सहैव दीर्घाणि 4. **म**. चास्मिन् 5. **र** निधनगतेन चात्र । 5a. N: निधनगतेन चानुकार्याणि
6. N: तस्यास्तज्ज्ञैः
</details>

<pb n="116"/>

1सम्पिष्टकवच्चास्यास्तालः करणैस्तु धातुसंयुक्तैः । 1a  
2गुरुलघुयोगादेवं विहितः कार्यो बुधैर्नित्यम् ।। १०८ ।।  

<details><summary>Abh</summary>

**नाना**प्रकारा ये **करण**धातोर्भेदा उक्तास्तेषां यदाश्रयणं व्यञ्जनभेदप्राधान्यापदनं एतेनोपेतम् ।। १०७ ।।


**सम्पिष्टकवच्चास्यास्तालः करणैस्तु धातुसंयुक्तैरिति केचित्** पठन्ति । **सम्पक्केष्टकवच्चास्यास्ताल**
इति यावत् । तथा चाह ।

निष्क्राममादितः कृत्वा शम्यास्तिस्रः प्रयोजयेत् ।  
तालत्रयं ततश्चैव शम्यातालौ ततः परम् ।।  


शम्यातालौ ततः कार्यौ सन्निपातोऽन्त्य एव च ।  
ओवेणके तु सप्ताङ्गे सम्पिष्टकमिदं मतम् ।।  


द्विः शम्यातालयोगेन द्वादशाङ्गे(ऽपि चेष्यते) ।  

(**भ. ना.** अ. ३१ **श्लो** २८९-२९१/१)
इति तत्र **शीर्षकवदि**ति प्रकरणाद् द्वादशकं सकलम् । एवं हि **सम्पिष्टकताल** इत्याचक्षते । **अन्ये तूभयमिति**
द्वाविंशतिकलत्वं परिघट्टनाया आहुः नी स स ता ता सं ता सं (१२) नि स स ता ता सं सा सा स ता सा सा
(ऽ ऽ ऽ ऽ ऽ ऽ ऽ ऽ ऽ ऽ ऽ ऽ) अत्र च पक्षे वत्करणवाचकमित्युक्तं **पूर्वरङ्गाध्याये** (**भ. ना**. अ. ५) ।
**सम्पक्केष्टकस्य** लक्षणं वक्ष्यते ।

तालादिस्त्र्यश्रभेदोऽन्यः सम्पक्केष्टकसंज्ञितः ।  
गुरुपञ्चाक्षराद्यन्तप्लुतमात्रासमन्वितः ।।
(**भ.ना.** अ. ३२-२१)  

**अन्ये** पठन्ति । **अन्ते चतुर्मात्राद्वयान्विता**(**तः**) इति । ता स ता स ता यदि वा सो स ता सो ता । **अन्ये** तु
**द्वादशकलं** **चासावि**ति । विकलीकृत्य निष्कामप्रवेशयोर्योगेनात्र सम्पक्वेष्टकश्च योज्यते । ता प्र सं प्र ता प्र स
ता प्र सा प्र नि सं । वत्करणं चात्र पक्षे न वाचकम् । यथाक्षरं विकलं मिश्रीकृत्य सम्पक्वेष्टमष्टेच्छन्ति । ते
चाष्टादशकलत्त्वमासामाहुः । एवं ह्यनुसृतं भवतीति । **गुरुलघुयोगादेवं विहितः कार्यो बुधैर्विधेय**-
(**र्नित्य**)**मि**ति च ग्रन्थो वाचको भवति । **गुरु**शब्देन यथाक्षरं **लघु**शब्देन वकलद्विकलो **योग**शब्देन प्लुतः
</details>

<details><summary>Notes</summary>

1. **र**. सम्पक्केष्टाकोऽस्याः । **म**. सम्पिष्टकवदथास्याः 1a. N: पक्केष्टकास्यात्तालः मार्त्रस्वरित.....(Incomplete)
2. इदमर्धं **मर**मातृकयोर्न दृश्यते । N: इत्यस्मिन्नपि न दृश्यते
</details>

<pb n="117"/>

मार्गासारितवाद्यं विस्ताराविद्धकरणसंयुक्तम् ।  
सकलैः सतलैः करणैरथ गुरुलघुसञ्चयश्चायम् 1।। १०९ ।।  


चत्वारि गुरूणि स्युर्लघूनि चत्वारि च द्विगुणितानि ।  
2गुरुणी लघून्यथाष्टौ गुरुणी चेत्येतत् त्रिधा योज्यम् ।।  

[अथवा3

चत्वारि तु गुरूणि स्युर्ह्रस्वान्यष्टौ भवन्ति हि ।  
गुरुणी नव ह्रस्वानि दीर्घमन्त्यमथापि च ।।  

<details><summary>Abh</summary>

सङ्गृहीतः । सम्पक्केष्टकपक्षे तु **गुरुलघुयोगात्** ध्रुवागतवीणाप्रतिगतो वा मन्तव्यः ।। १०८ ।।


अथ मार्गासारितं वक्तव्यम् । तस्य च चित्रपूर्वरङ्गपक्षे ताण्डवाद्युपयोगेऽपि सर्वत्र पक्षे तन्त्रीवाद्यप्राधान्यं

तन्त्रीभाण्डसमायोगान् मार्गासारितमिष्यते ।  

(**भ. ना**. अ. ५-२०)
इत्यन्तं प्रतिपादितम् । तदेव वक्तुं प्रथम स्य वीणावाद्यविधिमपि विधत्ते । **मार्गासारितवाद्यमि**ति । व्यञ्जनधातुवर्जं
धातुत्रयमप्यत्र प्रयोज्यम् । व्यञ्जनधातुभेदौ तु तालकलौ प्रयोज्यावित्याह । **सकलैः सतलैः करणैरि**ति ।
उक्तैर्धातुभेदैरित्यर्थः । **अन्ये** तु करणधातुभेदो एवं कलतलाभ्यां मिश्रणीया इत्याहुः । वीणावाद्यविधिमभिधाय
तत्र प्रत्याहारभेदोपयोगिगुरुलघुवैचित्र्यसम्पादकध्रुवाभिधेयायोपक्रमते । **अथ गुरुलघुसञ्चयश्चायमि**ति । वक्ष्यत
इति शेषः ।। १०९ ।।


तमाह । **चत्वारि गुरूणि** **स्युरि**त्यादि । म्भौ नौ त्नौ सलग अशेषमार्गः । द्विधा यदि वा ऽऽऽ । एतच्च
त्रिधा योज्यमेककलचञ्चत्पुटे द्वौ पञ्चपाणौ ।
</details>

**यक्षैर्या(यो)द्य स्तुतिपर इति हि र (हर)कृत्यार्थं विरचयसि शिवपुरान् । अर्वाध्मातत्रिभुवन
भयकरहेतुत्रिपुरसदन(वि)दलनान्त(न्तः)पाशा(शांस्ते)वि(द)लयतु(हि)शिवमार्गं(र्गे)
रणघटितनिजमनसः** ।।
<details><summary>Notes</summary>

1. **र**. सञ्चयैः कार्यम् 2. N: **र**. गुरुणी लघूनि लघुनी च तस्य मार्गासारिते तालः । **म**. ह्रस्वानि गुरूणि तथा नव
मार्गासारिते ह्येवम् । **च**. ह्रस्वानि गुरूणि तथा स्युर्मार्गासारिते ह्येवम् । **नान्यः** ह्रस्वं गुरुणी च तथा दश लघवो
निधनमित्येवम् 3. अथवेत्यादिश्लोकेन सह **म**पयोरेव ।
</details>

<pb n="118"/>

अत्रोदाहरणम् ।  
दिङ्ग्ले झण्टुं जगति य ।  
वलितक झण्टुं तिति ।  
झलकुच झलतितिचा(लति चा) ।]  
1बालासारितवच्चैव तालोऽस्य परिकीर्तितः ।। ११० ।।  


श्रवणमधुराणि लीलाकृ2तान्यभिसृतपरिसृतान्तरकृतानि ।  
तान्यप्यर्थवशादिह कर्तव्यानि प्रयोगविधौ3 ।। १११ ।।  

<details><summary>Abh</summary>

अस्य तालविधिमाह । **बालासारितवादि**ति । कनिष्ठासारितस्य तालो वक्ष्यते ।

चञ्चत्पुटपरिवर्तः शम्यादि द्वौ च पञ्चपाणिकृतौ ।  
अन्ने च सन्निपातः ।।  

(**भ. ना**. अ. ३१-९५)
इति सप्तदशकलः सोऽत्रापि मन्तव्यः । स ता सं सा ता स ता स मा तं सा स ता स ता साः ।। ११० ।।


अथ लीलाकृतमुद्दिष्टं तल्लक्षणं वक्तव्यम् । ननु **पूर्वरङ्गाध्याये** (**भ.ना**.अ.५)ऽस्य नामापि नोक्तम् ।
तत्र वैकल्पिको मार्गासारितलीलाकृतयोः प्रयोगः । आसारितमध्य एव चास्य सङ्ग्रह इति तस्य लक्षणमाह ।
**श्रवणमधुराणि लीलाकृतानी**ति । **अभिसृतं परिसृतं** चासारितभेद एव । आसारिततालयोगेनैव गीयमानं
वार्तिकमार्गगतत्वाद् द्विगुणाक्षरं षड्जग्रामगीतजात्यंशकगीयमान**मभिसृतम्** । तदेव ग्रामान्तरे **परिसृतम्** ।
अन्ये त्वभिसृतमपदान्तकं माषघातादितालरचितं सप्ताङ्गं त्र्यश्रम् । **परिसृतं** तु (द्वि)
युज**मन्ये** (**न्य**)प्रदानादिनवाङ्गमित्याहुः । **अन्तर**शब्देनात्र लयान्तरम् । तच्च कनिष्ठासारितापेक्षया
द्विगुणपदलयमार्गवाद्याक्षरम् । तदीयशक्त्या तालादि । उक्तमेवोपक्रमं तल्लयद्वैगुण्येन मध्ये मध्ये गीयमानं
भवति । **तैरभिसृतपरिसृतान्तरै**र्बालासारितैर्यानि वाद्यानि **कृतानि** । लीलया सौकुमार्यमाधुर्यरूपया कृतानीति
**लीलाकृतानि** । तथा तैरपसारितैः कृतानि प्रयुक्तानि गीयमानपदानि नियमस्य वा तालात्मकानि वस्तूनि ।
</details>

<details><summary>Notes</summary>

1. **म**. कनिष्ठासारितविधौ चास्य तालः प्रकीर्तितः 2. **र**. कृतानि नानारसान्तरकृतानि 3. **च**. प्रयोगज्ञैः
</details>

<pb n="119"/>

1अथासारितानि ज्येष्ठमध्यकनिष्ठानि तालप्रमाणनिर्दिष्टानि तानि तालविधाने
वक्ष्यामः2 ।

3एवमेतत् स्वरगतं ज्ञेयं वीणाशरीरजम् ।  
विपञ्चीवाद्ययुक्तानि करणानि निबोधत ।। ११२ ।।  

<details><summary>Abh</summary>


चत्वारस्तु गणा युग्मे ओजे षट् परिकीर्तिताः ।  
द्वितीये पञ्चपाणौ तु सार्धाः षट् परिकीर्तिताः ।।  

(**भ. ना**.अ.३१-१०६)
इति । तथा ।

चञ्चत्पुटपरिवर्तः शम्यादि द्वौ च पञ्चपाणिकृत्यौ ।  
अन्ते च सन्निपातः ।।  
 (**भ. ना.**अ. ३१-९५)
इत्येवंरूपाणि तैः कृतानि **लीलाकृतानी**ति त्रीण्येतानि भवन्ति । इह चोद्देश एतानि पृथग् गीतानि । उद्दिष्टं
तत् कथमेतदित्याशङ्क्याह । **तान्यप्यर्थवशादिहे**ति । शुष्केऽपि **प्रा(प्र)यो(ग)विधौ** अपक्रान्ते अर्थमर्थ्यमवलम्ब्य
तान्यपि प्रयोज्यानि । **अपि**शब्दाज्ज्येष्ठाद्यपि । तेन द्विरेषां प्रयोग इत्युक्तं भवति । एवमासारितविधावित्यव-
गन्तव्यम् । तानि यद्यपि अर्थ......व(अर्थवन्ति) पदानि तथापि बहुप्रयोगनिर्वहणकर्तव्यतासामर्थ्या
कर्तव्यतयासारितविधावप्ययमेव मार्गः । तत्र सतालानि चित्रवृत्तौ कृतानीत्युद्देशान्तर(**रं**) निरूपितम् ।


तत्र **केचिद्वी**णावाद्यप्रयोगस्तालशून्यो ध्रुवाप्रयोगस्तु सतालो वीणावाद्ये शम्यात्मकतालयोगेऽपि
शम्यातालानि विध्ययोगादिति मन्यते । **अन्ये** तु **विशाखिलाचार्य**मतानुसारतः सर्वथैव तालम(लाद)न्यत्र
वीणावाद्यमाहुः । **अपरे** तु ध्रुवागानमेवोभयथा तालयोगाभ्यामन्त्रेच्छन्ति ।। १११ ।।


अथासारितानां तन्त्रयुक्त्या ता(ल)गतावेक्षणया लक्षणया लक्षणमाह । **ज्येष्ठमध्यकनिष्ठानि
तालविधान** इति । वर्धमानात् त्रिविधैकककलादियोगा**दासारितानि** । नात्र लयान्तरस्य नामापि गृहीतम् ।
वर्धमानान्तर्भावे हि तदिति **केचित्** ।


**उपाध्याया**स्त्वाहुः । बहिर्भावेऽपि तात्कालिकापेक्ष(क्षा)भावे हि वर्धमानान्तर्गतरूपप्रतिज्ञा स्वतन्त्रेऽपि
भवति । बहिर्गीतेऽप्यस्ति लयान्तरस्य लीलाकृत एवानुप्रवेशात् त्रीण्येवात्र मन्तव्यानि न **तु** चत्वारि । यथा
</details>

<details><summary>Notes</summary>

1. N: अथासारितानि तालप्रमाणे निर्दिष्यानि तथा च तालविधाने व्याख्यास्यामः 2. **रच**. व्याख्यास्यामः 3. **म**.
एवमेव स्वरकृतं वैणशारीरसम्भवम्
</details>

<pb n="120"/>

<details><summary>Abh</summary>

**कीर्तिधरो**ऽभ्यधायत् (धात्) । प्रत्याहारादीनि यानि **पञ्चमेऽध्याये**ऽन्तर्यवनिकान्तानीत्युक्तानि
तत्प्रत्याहारावतरणयोः **पुष्कराध्याये** (**भ. ना**. अ. ३४) लक्षणं भवति । शेषाणां त्विह लक्षणं कृतम् ।
एवमनन्तरं तु यानि बहिर्यवनिकाङ्गानि तेषामस्माभिः **पञ्चमेऽध्याये** यथास्वागमं स्वरूपं प्रदर्शितम् । यत्
**कीर्तिधरेण** **नन्दिकेश्वरम**तागमित्वेन दर्शितं तदस्माभिः साक्षान्न दृष्टम् । तत्प्रत्ययात्तु लिख्यते सङ्क्षेपतः ।


तत्र मार्गासारितप्रयोगे नर्तकीचतुष्कं पटान्तर्हितं पुष्पपिण्ड्या पुष्पाञ्जलिमादाय प्रविश्याष्टाभिः
षोडशभिर्द्वादशभिर्वा (ऽङ्गहारैः) प्रतिक्षेपो (प) गीयमानस्थितलयेन तदर्थं भावयेत् । अवकृष्टे तु पदे स्थितलयेन
परिवर्त्य पूर्वरङ्गमध्ये पुष्पं त्यक्त्वा मध्यगतलयं परिवर्तद्वयमङ्गहारैः कुर्यात् ।


तत्र प्रथमं पञ्चकलमुपोहनं पुष्पपिण्ड्या सूचया भावयेत् । एतदेव तमङ्गहारैः कुर्यात् । ततः
प्रथमवस्त्वभिनयेत् । ततः सर्वा मिलित्वा तदेव देवताराधकं पिण्डीबन्धं कुर्युः । तच्चोपोहनमङ्गहारैर्नृत्येयुः । ततो
द्वितीया प्राग्वदुपोहनं प्रयुज्य द्वितीयवस्तुनश्चञ्चत्पुटात्मकेनार्थमुपनयेत् । तदेव चास्य प्रतिक्षेपेना(णा) ङ्गहारं
पर्यस्तकाख्यं कुर्यात् । ततः सर्वाः शृङ्खलां कृत्वा पुनरुपोहनं कुर्युः । तत आद्या प्रतिक्षेपं कृत्वा प्रथमवस्त्वर्थं
पुनरभिनयेत् । द्वितीया चाङ्गहारं कुर्यात् । ततः प्रथमपिण्डस्योपोहनं कुर्युः । ततस्तृतीया प्रविश्योपहारं कृत्वा
तृतीयवस्तुनः पञ्चपाणेरर्थमभिनयेत् । आद्येऽङ्गहारौ कुर्याताम् । ततो लतापिण्डीस्थमुपोहनं कुर्युः । ततो द्वितीया
द्वितीयस्यार्थमभिनयेत् । ततोऽङ्गहारान् कृत्वा शृङ्खलया सोपोहनं कुर्युः । प्रथम(त) आद्यस्याभिनयं कृत्वाऽऽद्या
पिण्डीबन्धं कुर्यात् । ततः सर्वा नार्य उपोहनं कुर्युः । पुनश्चतुर्थी यावत्तुर्यवस्तुनः पञ्चापाणेरर्थमभिनयेत् । ततः
सर्वा भेद्यकस्थास्तृतीयोपोहनं रचयेयुः । पुनस्तृतीया तदेव भावयेत् । ततो लतास्था द्वितीयोपोहनं सूचयेयुः ।
पुनर्द्वितीया द्वितीयस्यार्थमभिनयेत् । अन्याङ्गहारं कृत्वा शृङ्खलयोपोहनं कुर्यात् । आद्या प्रतिज्ञेयार्थम--
भिनयेत् । अन्या अङ्गहारं कृत्वा विदध्युर्यदाचतुर्थवस्वन्तम् । तृतीयद्वितीयप्रथमवस्तूनि केवलैरेवाङ्गहारैः कुर्युः
। तदेव हि पुनर्वस्त्वन्याश्रयेण । तेन प्रतिक्षेपान्ते आद्या (:) पिण्डीबन्धं कृत्वा रङ्गपीठं परीत्य पुष्पपिण्ड्या
पुष्पाणि कृत्वाऽपसरेयुः । एवमन्याश्चतस्रो द्वितीयमासारितं प्रयुञ्जीरन् । एवं चतस्रश्चतस्रो यावच्चतस्रः । उक्तं
हि । **एवं पदे पदे कार्यो विधिरिति** । पिण्डीबन्धकाले तु द्वादशपुष्पमालाभिर्विकिरेयुः । तत्र षोडश सम्भूय
शैवमन्यं वा पिण्डीबन्धं कृत्वा पुष्पवीथ्यां पुष्पं प्रतिक्षिप्य निष्क्रामये (मे)युः । अभावे त्वासरितचतुष्कं ता एव
</details>

<pb n="121"/>

<details><summary>Abh</summary>

चतस्रस्तत्र प्रतिक्षेपार्थवद्भिः पदैर्दर्शितमुपोहनं चञ्चत्पुटपञ्चपाणिद्वयसन्निपाताश्चेति **तालाध्याये** (**भ.ना.** अ. ३१)
पदैः सह भविष्यति । एवमासारितक्रिया ततो वर्धमानं प्रयुञ्जीरन् । एकप्रघट्टकेन चतुर्भिर्नयैः परिवर्तं प्रयुज्य
पटेऽपकर्षिते पुष्पवीथ्यां चतसृणां नर्तकीनां प्रवेशः । ततो ब्राह्मीपरिवर्तेन पुष्पाञ्जलिं क्षिपेयुः । तत एका
ब्राह्मीमभिनयेत् । ततः सर्वाः शिवपिण्ड्या आसीरन् । तद्यथा । एकस्या आलीढमर्धवन् मण्डलिवत् खटकामुखेन
तत्पार्श्वगतयोर्वा षोडशकला (:) सम्भाविता(:) गीतको......शम्यातालैश्चतुःषष्टया करणं तुर्या चाहुः ।
.......समपदा तिष्ठेत् । ततोऽत्रस्था एव द्वितीयखण्डिकाङ्गेन सूचयेयुः । ततस्तुर्या चतुर्थभिनयेत् । तिस्रो
नर्तक्यः सशैलपिण्ड्या । तृतीयार्थं भावयेयुः । ततः सर्वा स्तृतीयामङ्गहारैः प्रयुज्य तथा द्वितीयार्थं भावयित्वा
नृत्तेन प्रदर्श्य शृङ्खलया प्रथमा(मां) सूचयित्वाऽङ्गहारैस्तदर्थ प्रयुज्य शिवपिण्डीं कृत्वा परिक्रम्य पुनः
प्राग्वदासारितानि प्रयुञ्जीरन् । ततः पादान्तर्वर्धमानप्रतिक्षेपमतः पुष्पपिण्ड्यां प्रतिक्षेपस्य द्वितीयगानं प्रयुज्य
पुष्पाणि क्षिप्त्वा तृतीये तुरीये तद्गानेनान्त्येनोदन्त्यपुष्पपू......स्या(:) कृत्वा पुष्पाणि क्षिपेयुः ।। तत एकान्तमुपोहनं
नृत्तेनोदन्त्यविशालार्थमभिनयेत् । ततः पिण्डीबन्धेन सङ्गतोपोहनं सर्वाः । ततो द्वितीया । तदेव दृश्येन स्यात्
सङ्गतामभिनयेत् । ततः शृङ्खलायाः सुनन्दोपोहनं कुर्यात् । ततस्तृतीया तन्नृत्तेन प्रयुज्य सुनन्दार्थमभिनयेत् ।
ततो लताबन्धेन सुमुख्योपोहनं कुर्युः । तुर्या नृत्तेन स्वसुमुख्यर्थमभिनयेत् । ततः सर्वाः पिण्डीबन्धं कृत्वा नृत्तेन
सर्वा एव पिण्डिकाबन्धं कृत्वा भेदकेन तृतीयोपोहनं कृत्वा तृतीया नृत्तेनायोज्य लताया द्वितीयोपोहनं प्रयुज्य
द्वितीया नर्तिका शृङ्खलयान्त्योपोहनं सूचयित्वाऽऽद्यार्थमङ्गहारैः प्रयुज्येष्टदेवतापिण्डिकां कृत्वा परिक्रम्य रङ्गे
पुष्पपिण्ड्या पुष्पाणि क्षिप्त्वा पटान्तरिता निष्क्रामेयुः । इति **वर्धमानप्रयोगो** यथोक्तमेकादिप्रथम.....खण्डिकातालं
चाऽदूरत एव **तालाध्याये** (**भ.ना**. अ.३१) भविष्यतीति न लिखितम् ।


ततो **गीतकविधिः** । तत्र च ध्रुवे प्रावेशिकीमादिकां च प्रयुज्याङ्गहारविधिः । ततो वाद्यचतुरस्रकम् ।
ततः पुष्पपिण्ड्या ध्रुवकस्यैकं गीतम् । द्वितीयतृतीययोरङ्गहारक्रमः । ततो वस्तुप्रयोगः । शीर्षकान्ते वन्दनेन
नैष्कामिकीवस्तुनिबन्धेषु तद्वदङ्गहारेषु वा गीतेषु वा.......षोढा......चाड्डिता प्रत्येकं चास्याः प्रावेशिकी
आक्षिप्ता ध्रुवा नैष्क्रामिकीति चतुर्धा विधिः । तत्र नन्दिभद्रा चौक्षषाडवेन । पिण्डीकृता चौक्षपञ्चमेन । भुसुण्डिनी
चौक्षकौशिकेन । कपिलोद्भवा चौक्षपञ्चमेन । दाक्षी चौक्षकैशिकमध्यमेन । पौष्पदन्ती चौक्षसाधारणेन ।
सर्वासामुपरञ्जनं भिन्नवक्त्रेण । षड्भिर्नर्तकीभिरयं प्रयोगः कार्यः ।
</details>

<pb n="122"/>

<details><summary>Abh</summary>

तत्रार्धाः.....वृत्तपाठस्यान्तराले शुष्कवृत्तं विद्युद्भ्रान्ताऽतिक्रान्तनिशुम्भितादिकरणैः कुर्यात् । ततः परिवर्तनी
प्रावेशिका आक्षिप्तिका ध्रुवा अन्तरगीतमिति विधिः । दिग्देवतानाममिध्यायि च
शार्दूलविक्रीडितादिवृत्तशुद्धगीत्यादिगानम् । एवं नान्द्यामपि चित्रत्वे प्रावेशिक्यादि । एवं रङ्गद्वयेऽपि
वैष्णवबालक्रीडादियोगेन तत्र च क्रमेण नर्तकीनां प्रवेशेन सिद्धिः । ईर्ष्याविरहशोकविस्मयादिविचित्रं काव्यं
गीतं च नृत्तताल.....चार्यामपि प्रावेशिक्यादिविधिः । तत्र......व्यसनेर्ष्याकोपादिकाव्यार्थगानं चौक्षसाधारणेन
रञ्जनं हिन्दोलकेन महाचार्यामुद्धतकैलासोद्धरणं.....विजनितरोषसत्त्वप्रकृतिरर्थे **रावणे** शक्तिरूपः ।
प्रावेशिक्यादि तु प्राग्वदेव । शुद्धा च गीतिरूपरञ्जना पाटाक्षरात्म (त्मि) का आवापादियथोचितकालस्य
मानेन चतुष्पदादिगीतक्रमात्मकेनोपरञ्जनम् । तत्र च प्रावेशिक्यादिविधिः प्राग्वदेवेत्येव
(वं)**नन्दिकेश्वर**मतानुसारेणायं चित्रपूर्वरङ्गविधिरिति न बद्धः ।


अथ प्रकृतमनुसरामः । इह वीणावाद्यविधिः प्रसुतः । तत्प्रसङ्गेन पूर्वरङ्गाङ्गानि तत्प्रधानानि दर्शितानि ।
तत्रेह मुख्यैव वीणा । अङ्गास्तद्भेदास्तु प्रत्यङ्गानि । अन्यत्र च ।

वक्रा कूर्मा ह्यलबुश्च वीणाद्या त्रिविधा मति (ताः) ।  
विपञ्ची वल्लकी मत्तकोकिलैन्द्री सरस्वती ।।  


गान्धर्वी ब्राह्मिका सप्त वक्र्यास्तन्त्र्यः (न्त्र्याः)कला नव ।  
एकद्वित्रिचतुरिति चतुर्धा दश वा कलाः ।।  


संवादिनी च तन्त्री च किन्नरी परिवादिनी ।  
वैशेषिका पञ्चकलाश्चतुरस्त्य (स्त्र्य)श्रमङ्गले ।।  


पिञ्जनो नकुलश्चेति द्विधाऽलाबूः प्रकीर्तिता ।  
एकया पिञ्जनस्तन्त्र्या परो द्वाभ्यां सुमङ्गला ।।  


वितन्त्रीका विशोकेति चेश्वरी परिवादिनी ।  
सदाशिवागमाज्ज्ञेया यथागमनिदर्शनम् ।।  


शततन्त्री विशोकाख्या सप्तमन्त्रीश्वरा तथा ।  

इति । तत्र मत्तकोकिला प्रधानभूता । एकविंशतितन्त्रीकत्वेनान्यूनाधिकं त्रिस्थानगस्वरसारणा
जातिगीतिवीणाशरीरमुच्यते । तद्गतश्च धातुप्रयोग उक्तः । तदुपजीवकत्वेनापरा भवन्तीति तदेनद् दर्शयति ।

एवमेतत् स्वरगतं ज्ञेयं वीणाशरीरग (ज)म् ।  
विपञ्चीवाद्ययुक्तानि करणानि निबोधत ।।  
</details>

<pb n="123"/>

रूपं कृतं प्रतिकृतं प्रतिभेदो रूपशेषमोघश्च ।  
1षष्ठी वै प्रतिशुष्का त्वेवं ज्ञेयं करणजातम् ।। ११३ ।।  


वीणावाद्यद्विगुणं गुरुलाघववादनं भवेद्रूपम् ।  
रूपं प्रतिभेदकृतं प्रतिकृतमित्युच्यते वाद्यम् ।। ११४ ।।  


युगपत्कृतेऽन्यकरणं1aप्रतिभेदो दीर्घलाघवकृतः स्यात् ।  
2कृतमेकस्यां तन्त्र्यां प्रतिशुष्का3 नाम विज्ञेया ।। ११५ ।।  


वीणावाद्यविरामेऽप्यविरतकरणं तु रूपशेषः स्यात् ।  
आविद्धकरणयुक्तो4 ह्युपर्युपरिपाणिकस्त्वोघः ।। ११६ ।।  

<details><summary>Abh</summary>

इति । **विपञ्ची**ति प्रत्यङ्गोपलक्षणम् । तेन विपञ्च्यो वाद्ये वाद्यन्ते यान्युक्तरिभितादिकरणमुख्यवीणा--
वाद्योपरञ्जकानि वादनवैचित्र्याणि तानि बुध(ध्य)ध्वमिति सम्बन्धः ।। ११२ ।।


तान्युद्दिशति । रूपमित्यादि ।। ११३ ।।  


तारक्रमेण लक्षणमिति **वीणावाद्यद्विगुग(ण)** **मि**त्यादिना यदैकेन वीणायां गुरुः प्रयुज्यते
तदैव पञ्च (वैपञ्चि) केन (विपञ्चयां) लघुद्वयं यदा लघुस्तदा द्रुतद्वयमित्येवं समवायवैचित्र्येण प्रायो **रूपमु**च्यते ।
तद्वदेव **अनु** पश्चाद् यद्यु (दु) च्यते तत्समकालं तदा(था) कृते सति तत्प्रतिबिम्बतया **प्रतिकृतमि**ति ।। ११४ ।।


**युगपत्कृत** इति । प्रतिकृतसमकालः प्रयोग एवान्यत्वेन प्रकारः **प्रतिभेदः** । स च गुरुलघुकृतो न तु
लेख्यादिस्वरप्रयोगप्रतिभेदनकृत इति तेन गानवैचित्री । यदा लघुद्वयं प्रयुङ्क्ते तदा स गुरुः । यदा वैणिको
गुरुद्वयं तदा स प्लुतलघुरूप इत्यादिरूपे तु भञ्जनमुक्तम् । इयति विपर्यय इति विशेषः । तदेव पुनर्वैचित्र्यं
वैपञ्चिको यदैकस्यामेव तन्त्र्यामंशसंवादिन्यां साल्पतादि करोति तदा (**प्रतिशुष्का ।**) **प्रतिशुष्क**पदस्यैषाऽवस्थे--
**त्यन्ये** ।। ११५ ।।


यदा तु वैणिको क्षणे विदारीवशाच्छेदं करोति तदा छिद्रे वैपञ्चिको यदा त**द्रूपशेषम्** । विभक्तितल (य)
एवमपि वैचित्रिकप्रयोगे हस्तचातुर्यादो (र्यतो)ऽतिद्रुतो वैपञ्चिकप्रयोगः स **ओघः** । एवं विपञ्चीध्रुवास्वपि
वक्तव्यम् । नियमोऽदृष्टसिद्धय एव । गान्धर्वे विपञ्चयेवोपरञ्जिका ध्रुवागाने त्वनियमः ।। ११६ ।।


विपञ्चीवाद्यस्य प्राधान्यमाह । **कार्यं ध्रुवाविधाने प्रायेण हि कोणवादनमिति । केचिदाहुः** ।
</details>

<details><summary>Notes</summary>

1. N: षष्ठी वै प्रंतिशुष्कानि ज्ञेयां यस्याः करणजातानि 1a. **म**. करणे 2. **र**. तन्त्र्यैककृता चैव प्रतिशुष्का नाम
3. **च**. प्रतिशुक्ला । **म**. प्रतिशुल्का 4. **च**. योगात्
</details>

<pb n="124"/>

कार्यं 1ध्रुवाविधाने प्रायेण हि कोणवादनं तज्ज्ञैः ।  
स्थानप्रार्प्त्यं 1aचेद्यत्तत्र भवेदयं नियमः ।। ११७ ।।  


2[तच्चौघतुल्यकरणं वाच्यं कार्यं विपञ्च्यास्तु ।]  
सप्ततन्त्री भवेच्चित्रा विपञ्ची तु भवेन्नव ।  
कोणवाद्या विपञ्ची स्याच्चित्रा चाङ्गुलिवादनात् (ना) ।। ११८ ।।  

<details><summary>Abh</summary>

पूर्वरङ्गतोत्थापनाध्रुवाविधावुत्थानस्यातोद्यरञ्जनार्थमिति वा । प्रवृत्तिविभागार्थमाह । **तन्त्योजस्क**--
(**तच्चौघतुल्यक**)**रणमि**ति । **वाद्यवृत्तिविभागार्थमि** (**भ.ना**. ५--१९) त्यादिना कथितस्य प्रयोजनस्य
द्वयोर्वीणयोरुत्तराधरस्थित्या सर्वा एव वीणा कोणवाद्येन वादयेदिति । तदिदं न विद्मः कोणवाद्ये का स्थान--
प्राप्तिः । **कोणवाद्ये(द्या)विपञ्ची स्यादि**ति च वक्ष्यमाणत्वात् कथं सर्वासां कोणवाद्यतेति । तस्मादेवमेता इह
ध्रुवाविधाने वाद्योपरञ्जनध्रुवागानमित्युच्यते (न्ते) । तत्राल्पेन बाहुल्येन वा कोणवादनं कर्तव्यम् । **प्रायो**ग्रहणाद्
द्व्यङ्गुलिवादनमुभयवादनं च । वाद्ये हि त्रिप्रकारके सव्याङ्गुष्ठकनीयस्योः स्थाने वादकं भवेदिति कोणोऽत्र
प्रहारम(रोऽ)ङ्गुल्यगुष्ठप्रहरणतया चतुष्प्रहरणं कोणाङ्गुलिप्रहरणं ध्रुवासु वाद्यं कुर्यात् । यदा तु करणं तु लीनं
भवति तत्र लीनानामलङ्काराणां कोणवादनेन सम्यक् स्थानप्राप्तिः । मर्दनमोदनधारणकम्पनावर्तनादि कोणस्य
भवतीति नियतिः । तथाभूत**स्थानप्राप्त्यर्थं** वीणावाद्यं तदा यत्रोचितमेकतन्त्र्यादिप्रान्तं तत्रायमेव **नियमः**
कोणैकवाद्यप्रयोग इति ।। ११७ ।।


अथ त्रिप्रकारवाद्यविषयमाह ।

सप्ततन्त्री भवेच्चित्रा विपञ्ची तु भवेन् नव ।  
कोणवाद्या विपञ्ची स्याच्चित्रा चाङ्गुलिवादना ।।  

इति । **च**कारेणोभयवादनमुभयोरुक्तम् । **अन्ये** तु चकार ए(मे)वार्थे वर्णयन्तः कोणं विपञ्च्यामङ्गुलीं च चित्रायां
नियमयन्ति । **अन्ये** तु कोणाङ्गुलिवाद्या **विपञ्ची** अङ्गुलीमात्रवाद्या **चित्रे**त्याहुः ।। ११८ ।।


एतदुपसंहरति । **ततवाद्ये**ति । **सर्वमि**ति । गान्धर्वं गानविषयमङ्गप्रत्यङ्गगतं चेति यावत् ।
</details>

<details><summary>Notes</summary>

1a N: ध्रुवाप्रयोगे 1a. **र**. N: यत्र तु सैवायमिष्यतेऽभिनयः । नानौघधातुकरणं विपञ्चिवाद्यं च तत्र स्यात्
2. N: नानौघधातुकरणं विपञ्चिवाद्यं च तत्र स्यात् ।।
</details>

<pb n="125"/>

ततवाद्यविधानमिदं सर्वं प्रोक्तं समासयोगेन 1 ।  
2वक्ष्याम्यतश्च भूयः सुषिरातोद्यप्रयोगं तु ।। ११९ ।।  

इति भारतीये नाट्यशास्त्रे ततातोद्यविधानं नामाध्याय एकोनत्रिंशत्तमः ।3
<details><summary>Abh</summary>

भाविनोऽध्यायस्यार्थमासूत्रयति । **वक्षाम्यतश्चे**ति । **भूय**श्शब्दस्यायमाशयः शारीरेणैव वैणविधौ भणिते तु
चिरप्रयोगो वैतावदुक्त एव तत्राभ्यधिकं तद्वक्ष्यते पूर्णीकरणायेति शिवम् ।। ११९ ।।


परमेश्वरचन्द्रचूडनित्यस्तुतचिन्तामणिलब्धिदप्रकाशः ।  
स्फुटमभिनवगुप्तनामधेयस्ततवाद्ये कृतवान् विचारकमित्थम् ।।  
</details>

**इति महामाहेश्वराभिनवगुप्ताचार्यविरचितायां नाट्यवेदविवृतावभिनवभारत्यां
ततातोद्यविधानमेकोनत्रिंशोऽध्यायः** ।।


एकोनत्रिंशोऽध्यायः ।  
भिन्नपाठक्रमः1 ।  
षड्जोदीच्यवती चैव षड्जमध्या तथैव च ।  
2षड्जमध्यमबाहुल्यात् कार्यं(र्ये)शृङ्गारहास्ययोः ।। १ ।।  


आर्षभी चैव षाड्जी च षड्जर्षभस्वरग्रहात् ।  
वीरेऽद्भुते च रौद्रे च रसे कार्ये प्रयोक्तृभिः ।। २ ।।  


निषादवत्यद्भुते च निषादांशपरिग्रहात् ।  
गान्धारांशोपपत्त्या च करुणे षड्जकैशिकी ।। ३ ।।  


धैवती धैवतांशा च बीभत्से सभयानके ।  
ध्रुवाविधाने कर्तव्यं जातिगानं प्रयत्नतः ।। ४ ।।  


रसं कार्यमवस्थां च ज्ञात्वा योज्या प्रयोक्तृभिः ।  
षड्जग्रामाश्रिता ह्येता विज्ञेया जातयो बुधैः ।। ५ ।।  

<details><summary>Notes</summary>

1 N: **च**. मया समासेन । 2. N: **र**. अत ऊर्ध्वं व्याख्यास्ये सुषिरातोद्यप्रयोगमपि । 3.N: **र**. अष्टाविंशतितमः । **य**.
त्रिंशः । भमातृकायामत्राध्यायविभागो न विद्यते सुषिराध्यायस्यापि सङ्गतेः ।
1. **नडपजा**दिमातृकासु लिखितो **मतङ्गादिभि**रुदाहृतोऽयं पाठो व्याख्यात्रा न स्वीकृतः 2. **ज**. मध्य
</details>

<pb n="126"/>

<details><summary>Abh</summary>


अतः परं प्रवक्ष्यामि मध्यग्रामसमाश्रयाः ।  
गान्धारीरक्तगान्धार्यौ गान्धारांशोपपत्तितः ।  
करुणे तु रसे कार्ये जातिगाने प्रयोक्तृभीः ।। ६ ।।  


मध्यमा पञ्चमी चैव नन्दयन्ती तथैव च ।  
मध्यमपञ्चमबाहुल्यात् कार्याः शृङ्गारहास्ययोः ।। ७ ।।  


मध्यमोदीच्यवा चैव गान्धारोदीच्यवा तथा ।  
षड्जर्षभांशनिष्पत्त्या कर्तव्या(व्ये)वीररौद्रयोः1 ।। ८ ।।  


कार्मारवी तथा चान्ध्री निषादांशोपपत्तितः ।  
अद्भुते तु रसे कार्ये 2जातिगाने प्रयोक्तृभिः ।। ९ ।।  


कौशिकी धैवतांशत्वात् तथा गान्धारपञ्चमी ।  
प्रयोक्तव्ये बुधैः सम्यग् बीभत्से सभयानके ।। १० ।।  


एकैव षड्जमध्यात्र ज्ञेया सर्वरसाश्रया जातिः ।  
तस्या ह्यंशाः सर्वे रसास्तु विहिताः प्रयोगविधौ ।। ११ ।।  


यो यदा बलवान् यस्मिन् स्वरो जातिसमाश्रयात् ।  
तत्प्रयुक्ते रसे गानं कार्यं गेयप्रयोक्तृभिः ।। १२ ।।  


मध्यपञ्चमभूयिष्ठं हास्यशृङ्गारयोर्भवेत् ।  
षड्जर्षभप्रायकृतं वीररौद्राद्भुतेषु च ।। १३ ।।  


गान्धारसप्तमप्रायं करुणे गानमिष्यते ।  
तथा धैवतभूयिष्ठं बीभत्से सभयानके ।। १४ ।।  


सर्वेष्वंशेषु रसा नियतविधानेन सम्प्रयोक्तव्याः ।  
काकल्यन्तरविहिता विशेषयुक्तास्तु बलवन्तः ।। १५ ।।  


एवमेता बुधैर्ज्ञेया जातयो रससंश्रयाः ।  
3वाद्यप्रयोगविहितान् स्वरांश्चापि निबोधत ।। १६ ।।  


हास्यशृङ्गारयोः कार्यौ स्वरौ मध्यमपञ्चमौ ।  
षड्जर्षभौ च कर्तव्यौ वीररौद्राद्भुतेष्वथ ।। १७ ।।  
</details>

<details><summary>Notes</summary>

1. **ज**. वीरे रौद्रे च कीर्तिते । 2. **ज**. नित्यं । 3. **न**. पाठ्य ।
</details>

<pb n="127"/>

<details><summary>Abh</summary>


गान्धारश्च निषादश्च कर्तव्यौ करुणे रसे ।  
धैवतश्च प्रयोगज्ञैर्बीभत्से सभयानके ।। १८ ।।  


अत ऊर्ध्वं प्रवक्ष्यामि वर्णानामथ लक्षणम् ।  
आरोही चावरोही च स्थायिसञ्चारिणौ तथा ।  
वर्णाश्चत्वार एवैते अलङ्कारास्तदाश्रयाः ।। १९ ।।  


आरोहन्ति स्वरा यत्र आरोहीति स भण्यते ।  
यत्र चैवावरोहन्ति सोऽवरोहीति संज्ञितः ।। २० ।।  


स्थिराः स्वराः समा यत्र स्थायी वर्णः स संज्ञितः ।  
सञ्चरन्ति स्वरा यत्र 1स सञ्चारीति संज्ञितः ।। २१ ।।  


शारीरस्वरसम्भूतास्त्रिस्थानगुणगोचराः ।  
चत्वारो लक्षणोपेता वर्मा ह्येते प्रकीर्तिताः ।। २२ ।।  


एवं लक्षणसंयुक्तं यदा वर्णोऽनुकर्षति ।  
तदा वर्णस्य निष्पत्तिर्विज्ञेया स्वरसम्भवा ।। २३ ।।  


एते वर्णास्तु विज्ञेयाश्चत्वारो गानयोगतः2 ।  
एतान् समाश्रितान् सम्यगलङ्कारान् निबोधत ।। २४ ।।  


प्रसन्नादिः प्रसन्नान्तः प्रसन्नाद्यन्त एव च ।  
प्रसन्नमध्यश्च तथा समोऽन्यः स्थिर एव च ।। २५ ।।  


स्यान्निवृत्तिः 3प्रवृत्तिश्च कम्पितः कुहरस्तथा ।  
रेचिताख्यस्तथा चैव प्रेङ्खोलितक एव च ।। २६ ।।  


मन्द्रतारप्रसन्नश्च तारमन्द्रप्रसन्नकः ।  
प्रस्वादश्च प्रसादश्च तथोद्वाहित एव च ।। २७ ।।  


अवलोकितस्ततश्चैव निष्कूजितक एव च ।  
उद्गीतो ह्नादमानश्च रञ्जितश्च तथा परः ।। २८ ।।  


आवर्तकाख्यो विज्ञेयः परिवर्तक एव च ।  
उद्धट्टितस्तथाक्षिप्तः सम्प्रदानस्तथाऽपरः ।। २९ ।।  
</details>

<details><summary>Notes</summary>

1. **न**. सञ्चारी स तु 2. **ज**. गीतयोजकैः 3. **ज**. स्यान्निवृत्तः प्रवृत्तश्च
</details>

<pb n="128"/>

<details><summary>Abh</summary>


हसिताख्योऽथ हुङ्कारः सन्धिप्रच्छादनस्तथा ।  
विधूननाख्यश्च तथा गात्रवर्णस्तथैव च ।। ३० ।।  


प्रसन्नादिः प्रसन्नान्तः प्रसन्नाद्यन्त एव च ।  
तथा प्रसन्न एवं च समोऽनुचित एव च ।  
प्रस्तारश्च प्रसादश्च स्थायिवर्णसमाश्रयाः ।। ३१ ।।  


अथ सञ्चारिजान् भूयः कीर्त्यमानान् निबोधत ।  
मन्द्रतारप्रसन्नश्च बिन्दुः प्रेङ्खोलितस्तथा ।। ३२ ।।  


तारमन्द्रप्रसन्नश्च स्यान्निवृत्तप्रवर्तकः ।  
कुहरश्चैव वेणुश्च रञ्जितो ह्यवलोकितः ।। ३३ ।।  


आवर्तकपरावृत्तौ 1ज्ञेयाः सञ्चारिजास्तथा ।  
निष्कूजितः सहुङ्कारं हासितं बिन्दुरेव च ।। ३४ ।।  


प्रेङ्खोलितमथाक्षिप्तं विधूमोद्धट्टिते तथा ।  
ह्नादमानः सम्प्रदानं सन्धिप्रच्छादने2 तथा ।। ३५ ।।  


प्रसन्नादिः प्रसन्नान्त इति चारोहिजाः स्मृताः ।  
विधूमो गात्रवर्णश्च तथोद्वाहित एव च ।। ३६ ।।  


उद्गीतश्च तथा वेणुरित्येते ह्यवरोहिजाः ।  
सप्तरूपगता ज्ञेया अलङ्कारास्त्विमे बुधैः ।। ३७ ।।  


नेष्यन्ते हि ध्रुवास्वेते जातिवर्णप्रकर्षणात् ।  
बिन्दुर्वापि हि वेणुर्वा ये चान्येऽतिप्रकर्षिताः ।। ३८ ।।  


ते ध्रुवाणां प्रयोगेषु न कार्याः स्वप्रमाणतः ।  
यस्मादर्थानुरूपा हि ध्रुवा कार्याऽर्थदर्शिका ।। ३९ ।।  


वर्णानां तु पुनः कार्यं कृशत्वं तु ध्रुवाश्रयम् ।  
ये तु प्रयोगं गच्छन्ति तांश्च वर्णान् निबोधत ।। ४० ।।  


प्रसन्नादिः प्रसन्नान्तः प्रसन्नाद्यन्त एव च ।  
तथा प्रसन्नमध्यश्च बिन्दुः कम्पितरेचितौ ।। ४१ ।।  
</details>

<details><summary>Notes</summary>

1. **न**. परावर्तौ । 2. **न**. प्रच्छादनं ।
</details>

<pb n="129"/>

<details><summary>Abh</summary>


तारश्च तारमन्द्रश्च तथा तारतरः पुनः ।  
प्रेङ्खोलितस्तथा तारमन्द्रस्तारसमस्तथा ।। ४२ ।।  


स्यान्निवृत्तः प्रवत्तश्च प्रसादोऽपाङ्ग एव च ।  
अवलोकस्तथा वेणुरित्येते सर्ववर्णगाः ।  
स्थायिवर्णादृते त्वन्ये सर्ववर्णाः प्रयोगिणः ।। ४३ ।।  


अत ऊर्ध्वं प्रवक्ष्यामि वर्णालङ्कारलक्षणम् ।  
क्रमशो दीप्यते यस्तु प्रसन्नादिः स कथ्यते ।। ४४ ।।  


न्यस्तोच्चारित एवैष प्रसन्नान्तोऽभिधीयते ।  
आद्यन्तयोः प्रशमनात् प्रसन्नाद्यन्त इष्यते ।। ४५ ।।  


प्रसन्नमध्यो मध्ये तु प्रसन्नत्वादुदाहृतः ।  
सर्वसाम्यात् समो ज्ञेयः स्थिरस्त्वेकस्वरोऽपि हि ।। ४६ ।।  


बिन्दुरेककलस्तारं स्पृष्ट्वा तु पुनरागतः ।  
स्यान्निवृत्तप्रवृत्तश्च मन्द्रं गत्वा समागतः ।। ४७ ।।  


आक्रीडितलयो यश्च स वेणुः परिकीर्तितः ।  
कण्ठे निरुद्धपवनः कुहरो नाम जायते ।। ४८ ।।  


त्रिकलं कम्पनं तद्वद्रेचिताख्यः शिरोगतः ।  
उरोगतः कम्पितः स्यात् कम्पनात्तु कलात्रयम् ।। ४९ ।।  


1गतागतप्रवृत्तो यः स प्रेङ्खोलित उच्यते ।  
यस्तु कण्ठस्वरोऽधस्तात् स तु तारः प्रकीर्तितः ।। ५० ।।  


उरोगतस्तथा मन्द्रो मूर्ध्नि तारतरः स्मृतः ।  
क्रमागतस्तु यस्तारश्चतुर्थः पञ्चमोऽपि वा ।। ५१ ।।  


तारमन्द्रप्रसन्नस्तु ज्ञेयो मन्द्रगतस्तु सः ।  
लङ्घयित्वा परान् मन्द्रात् क्रमात्तारगतिं गतः ।  
मन्द्रतारप्रसन्नस्तु ज्ञेयो ह्यारोहणाद्बुधैः ।। ५२ ।।  
</details>

<details><summary>Notes</summary>

1. **न**. गतागतं । कुण्डलीकृतो ग्रन्थभागः **सदाशिव**ग्रन्थात् परिवर्तित इति **वृत्तिकारेण** न व्याख्यातः । स तु **चयमट**मातृकास्वेव
न विद्यते । अयमेव भागो **मतङ्गेनोदा**हृतो बृहद्देश्याम् । तस्तस्य प्राचीनत्वं गम्यते ।
</details>

<pb n="130"/>

<details><summary>Abh</summary>


[एकस्वराधिरूढः क्रमशः प्रस्वारसंज्ञितो ज्ञेयः ।  
प्रस्वारस्तु निवृत्तः शनैः प्रसन्नः प्रसादः स्यात् ।। ५३ ।।  


समनन्तरौ स्वरौ द्वौ विचरत्युद्वाहितो द्विकल1 एव ।  
आरोहत्येककलां पुनरेककलां प्रसादयति ।। ५४ ।।  


उद्वाहित एव स्यादवलोकितसंज्ञितो द्विरभ्यस्तः ।  
एकं द्वौ त्रीन् गच्छन् स्वरान् क्रमेण सङ्क्रमो ज्ञेयः ।। ५५ ।।  


एकान्तरमारुह्य प्रत्येत्येकान्तरं स्वरं यस्तु ।  
निष्कूजितसंज्ञोऽसौ ज्ञेयोऽलङ्कार उद्गीतः ।। ५६ ।।  


क्रमयोगेनानेन तु सञ्चार्येकान्तरस्वरो द्विकलः ।  
व्द्यवरः षट्पर एवं ह्यारोही ह्नादमानः स्यात् ।। ५७ ।।  


अथ रञ्जितस्तु समनन्तरस्वरे द्वे कले पुनः स्थित्वा ।  
अर्धकलामारोही पुनरेव तथावरोही स्यात् ।। ५८ ।।  


आवर्तकश्चतुर्षु स्वरेषु समनन्तरेषु सञ्चरति ।  
आरोहणावरोहणविधिना चैकान्तरेष्वपि च ।। ५९ ।।  


ज्ञेयो निरन्तरकृतस्त्वष्टकलः 2सान्तरस्तथा कार्यः ।  
तज्ज्ञैः कलाश्चतस्रस्त्वावर्त्या 3 वर्तको भवति ।। ६० ।।  


अधिरुह्य तु स्वरांस्त्रीन् स्वरान्तरं लङ्घयति यद् वृत्तौ ।  
पुनरपि च परावृत्त्या स स्यात् परिवर्तकोऽष्टकलः ।। ६१ ।।  


यस्य स्वरावतीतौ तथा परं ह्यन्तरस्वरो भवति ।  
एककलश्चैव तथा स भवेदुद्धट्टितो नित्यम् ।। ६२ ।।  


आक्षिप्तकस्त्रिस्वरजः कर्तव्यः षड्विधः कलामात्रः ।  
एककलस्त्वधरः स्याद्विज्ञेयः षट्कलस्तु परः ।। ६३ ।।  


आक्षिप्तवच्चतुर्भिः स्वरैस्तु कालः कलान्तरोपेतैः ।  
एकान्तरस्वरक्रम इह गदितः सम्प्रदानस्तु ।। ६४ ।।  


द्विरपि द्विकलं गदितं हसितमिवोच्चारितं तथा हसितम् ।  
समनन्तरस्वरकृतं तज्ज्ञैराक्षिप्तकं ज्ञेयम्4 ।। ६५ ।।  
</details>

<details><summary>Notes</summary>

1. **न**. विकल 2. **न**. कला 3. **न**. आवृत्य 4. **न**. आक्षिप्तमित्येव
</details>

<pb n="131"/>

<details><summary>Abh</summary>


समनन्तरस्वरेषु तु हसिताद् व्द्यवरश्चतुष्परो वापि ।  
आरोहत्येककलां हुङ्काराख्यः स विज्ञेयः ।। ६६ ।।  


स्थानान्तरमारुह्य प्रत्येति ततश्चतुष्कलं1 क्रमशः ।  
नोर्ध्वपरिक्षेपः स्यात् सन्धिप्रच्छादनो नाम ।। ६७ ।।  


आदौ पदमुच्चार्य तु यत्र स्याद् द्विस्वरे लघुनि वर्णे ।  
समनन्तरमारोहत्येककलं तद्विधूतं तु ।। ६८ ।।  


आदावारोही स्यात् प्रस्वारो2ऽन्तेऽवरोही तु ।  
3यत्राद्यन्तकलासु च वदन्त्यलङ्कारमुद्गीतम् ।। ६९ ।।  


ओङ्कारवदारोहेदनन्तरं तु स्वरात्4 कलान्तरयोः ।  
द्वौ द्वौ प्रकम्पमानौ स्वरौ ततश्च प्रसन्नौ द्वौ ।। ७० ।।  


एषोऽलङ्कारविधौ विज्ञेयो गात्रवर्ण इत्येव ।  
एकारौकारकृते दीर्घाक्षरमन्यदपि योज्यम् ।। ७१ ।।  


गीतालङ्काराणां करणविधिरयं यथावदुपदिष्टः ।  
एभिरलङ्कर्तव्या गीतिर्वर्णाविरोधेन ।। ७२ ।।  


स्थाने चालङ्कारं कुर्यान् न ह्युरसि काञ्चिकां बध्येत् ।  
अतिबहवोऽलङ्कारा वर्णविहीना न योक्तव्याः ।। ७३ ।।  


अलङ्कारास्त्रयस्त्रिंशदेवमेते मयोदिताः ।  
नोदिता ये तु तेऽप्यत्र प्रत्येतव्या मनीषिभिः ।। ७४ ।। ]  


अथ गीतीः प्रवक्ष्यामि च्छन्दोक्षरसमन्विताः ।  
शशिना रहितेव निशा विजलेव नदी लता विपुष्पेव ।  
अविभूषितेव च स्त्री गीतिरलङ्कारहीना स्यात् ।। ७५ ।।  


अत ऊर्ध्वं प्रवक्ष्यामि गीतीनामपि लक्षणम् ।  
प्रथमा मागधी ज्ञेया द्वितीया चार्धमागधी ।  
सम्भाविता तृतीया च चतुर्थी पृथुला स्मृता ।। ७६ ।।  
</details>

<details><summary>Notes</summary>

1. **ज**. कलः । 2. **न**. प्रस्वरः सोऽवः -। 3. **न**. यत्र क्रमात् । **ज**. यत्र स्वरं । 4. **न**. प्रकम्प्य ।
</details>

<pb n="132"/>

<details><summary>Abh</summary>


भिन्नवृत्तिप्रगीता या 1 सा गीतिर्मागधी मता ।  
अर्धकालनिवृत्ता च विज्ञेया त्वर्धमागधी ।। ७७ ।।  


सम्भाविता च विज्ञेया गुर्वक्षरसमन्विता ।  
लघ्वक्षरकृता नित्यं पृथुला सा प्रकीर्तिता ।। ७८ ।।  


एतास्तु गीतयो ज्ञेया ध्रुवायोगं विनैव हि ।  
गान्धर्व एव योज्यास्तु नित्यं गानप्रयोक्तृभिः ।। ७९ ।।  


अतः परं प्रवक्ष्यामि धातुवाद्यस्य लक्षणम् ।  
विस्तारः करणश्चैव आविद्धो व्यञ्जनस्तथा ।  
चत्वारो धातवो ज्ञेया वादित्रकरणाश्रयाः ।। ८० ।।  


सङ्घातजश्च समवायजश्च विस्तारजोऽनुबन्धश्च ।  
ज्ञेयश्चतुष्प्रकारो धातुर्विस्तारसंज्ञस्तु ।। ८१ ।।  


2विधयस्तु स्मृतास्तस्य पूर्वं विस्तर एव तु ।  
सङ्घातसमवायौ तु विज्ञेयौ तौ द्विकत्रिकौ ।। ८२ ।।  


पूर्वश्चतुर्विधस्तत्र पश्चिमोऽष्टविधः स्मृतः ।  
करणानां विशेषेण विधिश्चैव पृथक् पृथक् ।। ८३ ।।  


अधश्चोर्ध्वं च विज्ञेयावधरोत्तरजौ स्मृतौ ।  
सङ्घातजो विधिस्त्वेष विज्ञेयो वाद्ययोक्तृभिः ।। ८४ ।।  


द्वावुत्तरौ द्विरधरस्त्वधरादिश्चोत्तरावसानश्च ।  
ज्ञेयस्त्वथोत्तरादिः पुनरप्यधरावसानश्च ।। ८५ ।।  


समवायजस्तथा स्यात् त्रिरुत्तरस्त्रिरधरश्च विज्ञेयः ।  
व्द्यधरोत्तरावसानौ द्विरुत्तरश्चाधरान्तस्तु ।। ८६ ।।  


प्रागुत्तरो द्विर्द्विरधरस्त्वधरादिर्द्विरुत्तरावसानश्च ।  
उत्तरमध्यश्च तथा मध्ये त्वधरः पुनर्ज्ञेयः ।। ८७ ।।  


व्यञ्जनधातोर्ज्ञेयं 3कलतलनिष्कोटितान्यथोन्मृष्टम् ।  
रेफावमृष्टपुष्पानुस्वनिनं बिन्दुरनुबन्धः ।। ८८ ।।  
</details>

<details><summary>Notes</summary>

1. **न**. प्रगीतायां । 2. **न**. विधिर्यस्तु स्मृतः । 3. **न**. कलं तलं निष्काटितं ततो घृष्टम् ।
</details>

<pb n="133"/>

<details><summary>Abh</summary>


अङ्गुष्ठाभ्यां तु तन्त्रीणां स्पर्शनं यत् कलं तु तत् ।  
1वामे निपीडनं कृत्वा दक्षिणेनाहतिस्तलम् ।। ८९ ।।  


सव्याङ्गुष्ठप्रहारश्च निष्कोटितमिहोच्यते ।  
सव्यप्रदेशिनीघातमुन्मृष्टमिति संज्ञितम् ।। ९० ।।  


सर्वाङ्गुलिसमाक्षेपाद्रेफ इत्याभिधीयते ।  
कनिष्ठाङ्गुष्ठकाभ्यां तु दक्षिणाभ्यामधोगतम् ।। ९१ ।।  


तन्त्रीषु त्रिप्रकारं वाप्यवमृष्टमिति स्मृतम् ।  
कनिष्ठाङ्गुष्ठसंयुक्तं पुष्पमित्यभिधीयते ।। ९२ ।।  


तलस्थानेऽधर 2न्यासस्त्वनुस्वनितमुच्यते ।  
गुर्वक्षरैकतन्त्र्यां तु बिन्दुरित्यभिसंज्ञितः ।। ९३ ।।  


व्याससमासादेषामनुबन्धः 3सार्वधातुको ज्ञेयः ।  
इति दशविधः 4 प्रयोज्यो वीणायां व्यञ्जनो धातुः ।। ९४ ।।  


रिभिताह्नादश्च तथाऽनुबन्धसंज्ञः 5 करणधातुः ।  
पञ्चविधो विज्ञेयो वीणावाद्ये करणधातुः ।। ९५ ।।  


त्रिकपञ्चसप्तनवकैर्घातैर्युक्तो यथाक्रमं विहितः ।  
सर्वैरनुबन्धकृतैर्गुर्वन्तः स्यात् करणधातुः ।। ९६ ।।  


क्षेपः प्लुतोऽतिपातोऽतिकीर्णानुबन्धसंज्ञिताश्चेति ।  
आविद्धो विज्ञेयो धातु 6 र्वाद्यप्रयोगे तु ।। ९७ ।।  


द्वित्रिचतुष्कैर्नवकैः प्रहारैः 7क्रमशः कृतैः ।  
आविद्धधातुर्विज्ञेयस्त्वनुबन्धविभूषितः ।। ९८ ।।  


इत्येते धातवः प्रोक्ताश्चत्वारो लक्षणान्विताः ।  
तिसृणामपि वृत्तीनां यासु वाद्यं प्रतिष्ठितम् ।। ९९ ।।  
</details>

**तिस्रो गीतवृत्तयः प्राधान्येन ग्राह्याः । चित्रा वृत्तिर्दक्षिणा चेति । तासां
वाद्यताललयगीतियतिमार्गप्राधान्यानि यथास्वं व्यञ्जकानि भवन्ति । तत्र चित्रायां**
<details><summary>Notes</summary>

1. **न**. वामेन 2. **न**. तान 3. **न**. सर्व 4. **न**. विधप्र-- 5. **ड**. संज्ञश्च 6. **न**. वेद्य 7. **न**. प्रकारैः ।
</details>

<pb n="134"/>

<details><summary>Abh</summary>

सङ्क्षिप्तवाद्यतालद्रुतलयसमायतिरनागतग्रहाणां प्र(प्रा)धान(न्य)म्1 । य(त) था वृत्तौ
गीतिवादित्रद्विकला2तालमध्यलयस्रोतोगतायतिसमग्रहमार्गाणां प्राधान्यम् । दक्षिणायां
गीतिचतुष्कलतालविलम्बितलयगोपुच्छिकायत्यतीतग्रहमार्गाणां प्राधान्यम् ।


सर्वासामेव वृत्तीनां ललिताद्या हि जातयः ।  
धातुभिः सह संयुक्ता भवन्ति गुणवत्तराः ।। १०० ।।  


त्रिविधं वैणं3 वाद्यं कर्तव्यं गीतसंश्रयं तज्ज्ञैः ।  
तत्त्वं तथानुगतमोघश्चानेककरणसंयुक्तम् ।। १०१ ।।  


लयतालवर्णपदयतिगीत्यक्षरभावकं भवेत् तत्त्वम् ।  
गीतं च यदनुगच्छेदनुगतमित्युच्यते वाद्यम् ।। १०२ ।।  


आविद्धकरणबहुलं ह्युपर्युपरिपाणिकं द्रुतलयं च ।  
अनपेक्षितगीतार्थं वाद्यं चौघं बुधैर्ज्ञेयम् ।। १०३ ।।  


स्थिते तत्त्वं प्रयोक्तव्यं मध्ये चानुगतं भवेत् ।  
द्रुते चौघं प्रयुञ्जीयादेष वाद्यगतो विधिः ।। १०४ ।।  


तत्त्वं तु प्रथमे गाने द्वितीयेऽनुगतः स्मृतः ।  
ओघस्तृतीये कर्तव्यो लयतालविचक्षणैः ।। १०५ ।।  


एवं तज्ज्ञैर्ज्ञेया वीणावाद्ये तु धातवः प्रोक्ताः ।  
वक्ष्येऽधुना विपञ्ची वाद्यविधाने तु करणार्थम् ।। १०६ ।।  


रूपं कृतं प्रतिकृतं प्रतिभेदो रूपशेषमोघश्च ।  
षष्ठी च प्रतिशुष्का ह्येवं ज्ञेयं करणजातम् ।। १०७ ।।  


वीणावाद्यद्विगुणं गुरुलाघववादनं भवेद्रूपम् ।  
रूपं प्रतिभेदकृतं प्रतिकृतमित्युच्यते वाद्यम् ।। १०८ ।।  


युगपत्कृतेऽन्यकरणं प्रतिभेदो दीर्घकाघवकृतः स्यात् ।  
वीणावाद्यविरामेऽप्यविरतकरणं तु रूपशेषः स्यात् ।। १०९ ।।  
</details>

<details><summary>Notes</summary>

1. **न**. प्राधान्यात् 2. **ड**. विकला 3. **ड**. वैणव--
</details>

<pb n="135"/>

<details><summary>Abh</summary>


आविद्धकरणयुक्तोऽप्युपरिपाणिकस्त्वोघः ।  
प्रतिशुष्का विज्ञेया वाद्ये तु सहैकतन्त्रिकृता ।। ११० ।।  


1कार्यं ध्रुवाप्रयोगे प्रायेण हि2 कोणवादनं तज्ज्ञैः ।  
द्वाभ्यामपि वीणाभ्यां गाने वा वादने वाऽपि ।। १११ ।।  


स्थानप्राप्तं वा स्यात् तन्त्रीषु विभावयेत् समं गानम् ।  
तच्चौघतुल्यकरणं 3वाच्यं कार्यं विपञ्च्यास्तु ।। ११२ ।।  


सप्ततन्त्री भवे चित्रा विपञ्ची नवतन्त्रिका ।  
विपञ्ची कोणवाद्या स्याच्चित्रा चाङ्गुलिवादना ।  
एवं वीणा तज्ज्ञैर्नानाकरणाश्रया विपञ्ची तु ।। ११३ ।।  


अत ऊर्ध्व व्याख्यास्ये लक्षणयुक्तं बहिर्गीतम् ।  
आश्रावणारम्भविधिर्वक्त्रपाणिस्तथैव च ।। ११४ ।।  


परिघट्टना च विज्ञेया तथा सङ्खोटनैव च ।  
मार्गासारितमेव स्याल्लीकाकृतमथापि च ।। ११५ ।।  


आसारितानि च तथा त्रिप्रमाणानि चैव तु ।  
एतानि 4च बहिर्गीतान्यादौ योज्यानि योक्तृभिः ।। ११६ ।।  


सतालानि ह्यतालानि चित्रवृत्तिगतानि5 तु ।  
प्रयोजनं हि पूर्वोक्तं पूर्वरङ्गविधौ मया ।  
तेषां चैव प्रवक्ष्यामि लक्षणं सनिदर्शनम् ।। ११७ ।।  


तत्राश्रावणा नाम ।  
विस्तारधातुविहितैः करणैः प्रविभागशो द्विरभ्यस्तैः ।  
6द्विश्चापि सन्निवृत्तैः करणोपचयैः क्रमेण स्यात् ।। ११८ ।।  


गुरुणी त्वादावेकादशकचतुर्दशकसपञ्चदशकम् ।  
सचतुर्विशकमेवं द्विगुणीकृतमेतदेव स्यात् ।। ११९ ।।  


लघुगुरुणी च स्यातामथाष्टमं गुरु भवेत्तथा च पुनः ।  
षट् च लघूनि तथान्त्यं7 गुरु ह्याश्रावणायां तु ।। १२० ।।  
</details>

<details><summary>Notes</summary>

1. **न**. कार्या । 2. **ड**. तु 3. **ड**. वाद्यं 4. **न**. तु 5. **ड**. वृत्तगतानि 6. **ड**. विश्वावि (?) 7. **ड**. अन्यं
त्यनु वा स्यात् । **ज**. अन्त्यं गुर्वेकं स्यात्
</details>

<pb n="136"/>

<details><summary>Abh</summary>


त्रिः शम्योपरिपाणौ तालोऽपि ह्येव निर्दिष्टः ।  
समपाणौ द्वे शम्ये तालावप्येवमेव स्यात् ।। १२१ ।।  


भूयः सम्यातालानुपाणादुत्तरस्तथा द्विकलश्च ।  
चञ्चत्पुटस्तथा स्यादेवं ह्याश्रावणातालः ।। १२२ ।।  


अथारम्भः ।  
दीर्घाण्यादावष्टौ द्वादश च लघूनि नैधनं चैव ।।  
चत्वारि गुरूणि तथा ह्नस्वान्यष्टौ च दीर्घं च ।। १२३ ।।  


लघुसंज्ञानि चतुर्धा 1 निधनं द्विगुणीकृतानि दीर्घे द्वे ।  
अष्टौ लघूनि नैधनमित्यारम्भेऽक्षरविधानम् ।। १२४ ।।  


अस्य तु वाद्यम् ।  
कार्यं त्रिपर्वहीनैरुपवहनैरथ समवरोहैः ।  
तलरिभितह्नादयुक्तैः करणैर्विस्तारभूयिष्ठैः ।। १२५ ।।  


अपचययुक्तैर्द्विस्त्रिः कृत्वा च निवर्तितैर्द्विरभ्यस्तैः ।  
आरम्भे वाद्यविधिः कार्यस्त्वेवं प्रयोगज्ञैः ।। १२६ ।।  


तालश्चास्य ।  
तालस्त्रिकलस्त्वादौ शम्यैककलाद्वयं यतौ तालः ।  
द्विकला च पुनः शम्या तालो द्विकलश्च कर्तव्यः ।। १२७ ।।  


द्विकलश्च सन्निपातः पुनः पितापुत्रकश्च षट्पूर्वः ।  
चञ्चत्पुटस्तथा स्यादारम्भे तालयोगस्तु ।। १२८ ।।  


अथ वक्त्रपाणिः ।  
आविद्धकरणयुक्तो व्द्यङ्गं स्यादेककं प्रवृंत्ते वा ।  
2अल्पव्यञ्जनधातुर्वाद्येऽप्यथ वक्त्रपाणिस्तु ।। १२९ ।।  


गुरूणि पञ्च ह्नस्वानि षड् गुरूणि चतुर्गुणम् ।  
गुरुणी द्वे च लघुनी चत्वार्यथ गुरूणि च ।। १३० ।।  
</details>

<details><summary>Notes</summary>

1. **न**. चत्वारि 2. **ढ** अर्ध--
</details>

<pb n="137"/>

<details><summary>Abh</summary>


चत्वारि च लघूनि स्युस्त्रीणि दीर्घाणि चैव हि ।  
लघून्यष्टौ च दीर्घं च वक्त्रपाणौ विधीयते ।। १३१ ।।  


द्विकले मन्द्रके यस्तु शम्यातालनिपातनम् ।  
तत्सर्वं वक्त्रपाणौ तु मुख्ये ह्यष्टौ कलाः स्मृताः ।। १३२ ।।  


शम्यातालौ तालशम्ये तेषु कुर्यात् क्रमेण तु ।  
तालं शम्यां च तालं च सन्निपातं तथैव च ।। १३३ ।।  


तस्याधस्तात् ततः कार्यं पञ्चपाणिचतुष्टयम् ।  
वक्त्रपाणेरयं तालो मुखप्रतिमुखाश्रयः ।। १३४ ।।  


अथ सङ्घोटना ।  
अधिदण्डां (ण्डं)हस्ताभ्यां वीणामुपगृह्य दक्षिणाङ्गुल्या ।  
अङ्गुष्ठाभ्यां च सदा कार्यं सङ्घोटनावाद्यम् ।। १३५ ।।  


सङ्घोटने स्वराणां संवादिविवादिन(नो)श्चापि ।  
सङ्घोटना त्वभिहिता शैषैरनुवादिभिश्चैव ।। १३६ ।।  


विस्तारधातुकणैस्त्रिभिश्च चित्रैस्तथा निवृत्तैश्च ।  
त्रिभ्यश्चाभ्यस्तोपचयैर्वदन्ति सङ्घोटनावाद्यम् ।। १३७ ।।  


गुरुणी लघून्यथाष्टौ दीर्घद्वितयं तथा च कर्तव्यम् ।  
लघुदीर्घे लघु च पुनश्चतुर्गुणं चापि कर्तव्यम् ।। १३८ ।।  


पुनरष्टौ ह्नस्वाः स्युस्त्वथ गुरु निघनं तथा कार्यम् ।  
सङ्घोटनवस्तुविधौ विज्ञेयं गुरुलाघवविधानम् ।  
अस्यास्तालः शीर्षकवत् पञ्चपाणिविहितः ।। १३९ ।।  


अथ परिघट्टना ।  
परिघटट्नासमुत्थं वाद्यं त्वथ हस्तलाघवात् कार्यम् ।  
व्यञ्जनधातुसमुत्थं नानाकरणाश्रयोपेतम् ।। १४० ।।  


दीर्घाण्यादावष्टौ लघूनि च द्वे गुरूण्यपि च कुर्यात् ।  
लघुनी द्वे सर्वाणि द्विगुणानि सहेव दीर्घेण ।। १४१ ।।  
</details>

<pb n="138"/>

<details><summary>Abh</summary>


षोडश लघूनि च स्युः सगुरूण्यन्ते तथैव कार्याणि ।  
एष परिघट्टनाया गुरुलघुवस्तुक्रमःप्रोक्तः ।। १४२ ।।  


सम्पिष्टाकवदस्यास्तालः करणैश्च धातुसंयुक्तैः ।  
सकलैः सतलैर्वाद्यं विस्तारविद्धकरणसंयुक्तम् ।  
मार्गासारितवाद्ये गुरुलाघवसंचसयाच्चैव ।। १४३ ।।  


चत्वारि गुरूणि स्युर्लघूनि चत्वार्यथ द्विगुणितानि ।  
गुरुणी लघूनि चाष्टावन्त्यं गुरु चेति कर्तव्यः ।। १४४ ।।  


गुरुणी लघूनि नव च स्युर्मार्गासारिते वस्तुनि ।  
कनिष्ठासारितविधौ चास्य तालः (प्रकीर्तितः) ।। १४५ ।।  


श्रवणमधुराणि लीलाकृतानि चाभिकृतपरिसृतानि ।  
तान्यप्यर्थवशादिह कर्तव्यानि प्रयोगज्ञैः ।। १४६ ।।  


अथासारितानि ।  
ज्येष्ठमध्यकनिष्ठानि तानि च तालप्रमाणनिर्दिष्टानि तानि तालविधाने यथाक्रमं व्याख्यास्ये ।  
एवं स्वरगतं ज्ञेयं वीणाशारीरसम्भवम् ।  
अत ऊर्ध्वं प्रवक्ष्यामि सुषिरातोद्यलक्षणम् ।। १४७ ।।  


इति भारतीये नाट्यशास्त्रे ततातोद्यविधानं नामैकोनत्रिंशोऽध्यायः ।  
</details>
