+++
title = "२८ जातिविकल्पः"

+++
<pb n="001"/>

**श्रीरस्तु**


**भरतमुनिप्रणीतं**


**नाटयशास्त्रम्**


**अष्टाविंशोऽध्यायः1**


आतोद्यविधि1aमिदानीं वक्ष्यामः ।2  
3ततं चैवावनद्धं च घनं सुषिरमेव च ।  
चतुर्विधं तु विज्ञेयमातोद्यं लक्षणान्वितम् ।। १ ।।  

<details><summary>Abh</summary>


**अभिनवभारती**


अष्टाविंशोऽध्यायः


**।। अतः परं गेयाधिकारः ।।**


मध्यमस्वरमुशन्ति यद्वशान्नादषट्कमुदितं श्रुतिक्रमात् ।  
सोऽपि यद्विलसितं कलात्मकं तं नमामि शिशिरांशुमण्डनम् ।।  


आतोद्यानां विकल्पनमित्युक्तं पूर्वाध्यायसमाप्तौ, तेन सङ्गतिं कर्तुं षष्ठाध्यायपठितमपि श्लोकं पुनः
पठति--ततं चैवेत्यादि । ननूद्देशे (६--१०) "सिद्धिः स्वरास्तथातोद्यं गानं रङ्गं च संग्रहः" इत्युक्तम् । ततं च
(ततांशो) नटानां रामादिविशेषरूपतया शङ्क्यमानानां तन्मयीभावप्रत्यूहभूताशयनिवारणाय 'नाथो वनं विशति'
इत्यादिना, तालांशोऽपि प्रयोगं सूत्रकल्पतया समीकुर्वन् स्वरं लयं च स्वप्रेक्षकहृदयं तत्रैवानुस्यूतं तिरोदधत्साम्यं
च रागनिबन्धनं विदधद्रसं प्रति परममङ्गलम् । तत्र स्वरांशे ततसुषिरयोरुपयोगः । तौ हि स्वरस्य परमार्थ
रक्तिलक्षणं वितरतः । गातॄणां हि वाक्पारुष्यादिदोषशतोपहतानां स्वरस्तन्त्रीवेणुस्वरेण सुस्वरतां नीयते,
स्वभावत एव तन्माधुर्यात् । वाङ्माधुर्य यावद्धीनं तदाहार्य मधुरं **निरोपितं** माधुर्यमभ्यासादहरेयुः ।
ततानुबद्धत्वात्स्वरस्य न न्यूनाधिकभावाशङ्का काचित्, तत्र मूर्च्छितायां वीणायामशिक्षितेनाप्यभिहननेन
स्वरत्त्वोपलम्भः । नत्वेवं वंश इति ततातोद्यस्यैव प्राधान्यम् । अत एव वीणा शारीरिकी चैवाचार्यैर्निर्दिष्टा
</details>

<details><summary>Notes</summary>



[^1]: **भ**-- पञ्चविंशः र-- N सप्तविंशः **नच**--एकोनविंशः 1a. N--आतोद्यमिदानीं वक्ष्यामः 

[^2]: **ज**--व्याख्यास्यामः 

[^3]: **भ**--
ततः ......नद्धः 

[^......]: घनः सुषिर एव च.
</details>

<pb n="002"/>

ततं तन्त्रीकृतं1 ज्ञेयमवनद्धं तु पौष्करम् ।  
2घनं तालस्तु विज्ञेयः सुषिरो3 वंश उच्यते ।। २ ।।  

<details><summary>Abh</summary>

"दारवी गात्रवीणा च" इति । तथा च प्रतिबिम्बं वीणेति व्यवहारः । इहापि पूर्वं वैणा एव स्वरा उद्दिश्यन्ते
**द्वयधिष्टानाः स्वरा वैणाः शरीरा**श्चेति । गान्धर्वेऽपि (हि ?) प्रयोक्तुः फलमिति तदनुसारेण शारीरप्राधान्यं
फले दर्शितम् । गाने तु श्रोतृफलरक्तिप्रधानतेति गानस्य (गान्धर्व) उपकरणीकृतो मुनिना । तालभारो तु
घनावनद्धयोर्निवेशपदांशे ध्रुवाध्यायस्योपयोगः । न चैतद्गान्धर्वसाराभिष्यन्दत्वमनेन निर्मितम् । सामभ्यो गीतमिति
हि पारम्पर्येण सामवेदोद्भूतं न ब्रह्मगीतप्रभवत्वाद्गीतस्य सामकरणत्वमुक्तम् । तेन प्रथमं जात्यादिलक्षणं निरूपितम्
। अतस्ततातोद्यस्यैव प्रथममभिधानं, स्वराणामिति तत्रैव स्वरलाभ इत्युक्तम् । तेषां तु पृथगुद्देशे
प्रयोजनमन्तरायोपसंग्रहो नाम काक्वध्याय एषां पूर्वमुदितानामेव । किंच ।


...द्रूपमित्यातोद्यस्यैव स्वरूपं वाच्यमिति न कदाचिदसंगतिः । लक्षणान्वितमिति तदन्यस्य
निरासादनुचितस्यापि वाद्यान्तरस्य तस्माल्लक्षणं न कृतमित्याह । यस्मादिदमेवं विज्ञेयं-- एतन्मध्य एव
सर्वमन्तर्भवति, तदेतदङ्गत्वं किंचिद्याति, किंचित्पुनरन्यस्मिन् सति तदुपयोगि । तथाहि
पाटादिपुष्पकरवाद्यस्यैवाङ्गादन्यत्र डोम्बीश्चाटुकादीनां नास्ति । अन्यन्नाट्योपयोगि मार्जनामार्गानुयातः
स्वरवर्णसंबोधेनात्यन्तव्यञ्जकत्वायोगाज्ज्वालापट्टफलकवादादपे.............वमार्ज्यमयः सर्वं हि
चतुर्विधस्येहैवोक्तस्य किंचिदंशमनुसरेदेतत्प्रकृत्येभ्यो वेति मन्तव्यः ।। १ ।।


चातुर्विध्यं पूर्वोक्तमेव स्मारयति ततं तन्त्रीकृतमित्यादि । तन्त्रीणां (कृतं ततम्) चार्मबन्धवादवनद्धम् ।
मूर्तिकाठिन्येन घनं तदनुसारेण रसभावोपयोगि विशिष्टवर्णद्वारेण च नोपयुज्यत इति साम्यमात्रोपयोगित्वात्ताल
इत्युक्तम् । घनं सुषिरमिति पाठे आतोद्यापेक्षं नपुंसकं, विशेषापेक्षया तल्लिङ्गेन केचित्पठन्ति ।


सुषिरस्य स्वारात्मकत्वेऽपि तदनन्तरं तस्यानभिधानमितिचेन्न, वीणाया एव स्वरभागे प्राधान्यात् ।
धातुवाद्यशेषशुष्कप्रकृतिकत्वाच्चावनद्धस्य तन्मानोपकारित्वाच्च घनस्य, वीणेव सुषिरस्य तत एवानुप्रवेशः ।
ततस्तु वंशः तत्र चतुर्विधातोद्यमुपरञ्जकम् । उपरश्चानीयाश्चाभिनय इति तयोरेकसन्निवेशात्मकः समूहः कर्तव्यः
। तत्र चतुर्विधमप्यातोद्यं स्वरतालप्राधान्याद्द्विविधं कृतं ततमवनद्धं चेति । सुषिरघनयोः क्रमेण तदङ्गत्वात् ।
अभिनयेन च पात्रवर्ग आक्षिप्त इति त्रयः समूहाः कुतपशब्दवाच्याः । कुतं शब्दं पाति, कुं च रङ्गं तपत्युज्ज्वलयति
(वा) ।। २ ।।
</details>

<details><summary>Notes</summary>



[^1]: **ड**--गतं, 

[^2]: **भ**--घनः 

[^3]: **ज**--सुषिरं
</details>

<pb n="003"/>

प्रयोगस्त्रिविधो ह्येषां1, विज्ञेयो नाटकाश्रयः ।  
2ततं चैवावनद्धं च तथा नाट्यकृतोऽपरः3 ।। ३ ।।  


4ततः कुतपविन्यासो 5गायनः सपरिग्रहः ।  
5aवैपञ्चिको वैणिकश्च वंश6वादस्तथैव च ।। ४ ।।  


मार्दङ्गिकः पाणविकस्तथा दार्दरिकोऽपरः7 ।  
अवनद्धविधावेष 8कुतपः समुदाहृतः ।। ५ ।।  


उत्तमाधममध्याभिस्तथा9 प्रकृतिभिर्युतः ।  
10कुतपो नाट्ययोगे तु नानादेशसमुद्धवः11 ।। ६ ।।  

<details><summary>Abh</summary>


तदेतदाह **प्रयोगस्त्रिविधो** ह्येषामिति । एषां चतुर्णामातोद्यानां नाटकाश्रयो
नाटकगतपात्रवर्गसहितस्त्रिप्रकारः प्रकर्षेण योगः समूहीभावः, यतः स्वयं द्वौ समूहौ नाट्योपयोगी पात्रवर्गात्मा
च तृतीयः । तदाह नाट्यकृतोऽपर इति । यद्यपि तननावहननसौषिर्यनिबद्धत्वेन संकीर्णत्वादि ।
तखाप्येकोपयोगकृतान्यपदेशः । तननेन हि स्वरप्राधान्यं, तच्च न पुष्करादवहननेन वर्णानुस्वारः
सम(न)तन्त्र्यायादौ । एवमन्यत्रापि वाच्यम् । तत्र तताभिधानः कुतपः क्रियतां समूह इत्याह **ततः कुतपविन्यास**
इत्यादि । परिग्रहो गायकस्य(भार्या)। तद्यथा गायकः कांस्यतालिकाहस्ताद्विपञ्ची अपूर्णतन्त्रीका कोणवादनीया
वीणात्वेकविंशतितन्त्रीका । चकारादन्यासां वीणानां संग्रहः ।


**तथैव चेति** अपरसुषिरपरिग्रहः । अथावनद्धराशिमाह **मार्दङ्गिक** इत्यादि मृदङ्गानीति पुष्कराणि,
पणवोऽन्तस्तन्त्रीको हुडुङ्काकारः । दर्दुरो महाघटाकारः । **तथैव** चेति वचनान्मर्दलकरटादिसंग्रहः । कांस्यतालिकास्तु
गीतवाद्ययोः साम्यापादनार्थाः, तत्कुतप एव युक्ताः ।। ३-५ ।।


अथ नाट्यकुतपमाह **अत्तमाधममध्याभि**रिति । उत्तमादिप्रयोक्तव्योचितः पात्रसमूह इत्यर्थः । तुः
पूर्वतो विशेषः, ततावनद्धयोः कुतपयोर्नियतदेशता पुष्कराध्याये वक्ष्यते । नाट्यकुतपस्य तु प्रयोगे माभूदव्यद्या(
दव्य) वधिरिति सन्निधिमात्रमुपयोगि न तु देशनियमः । तदाह **नानादेशे**ति प्रत्युपयोगोऽनेन कथित इत्यपरे
।। ६ ।।
</details>

<details><summary>Notes</summary>



[^1]: **भ**--एव 

[^2]: **म**--ततश्च.....नद्धैश्च 

[^3]: **उ**--कृतश्च यः 

[^4]: **भ**--तते, **र** --N एवं 

[^5]: **भ**--गायनी--संपरिग्रहः, **र**--
गाता पाणविकस्तथा N: गाता वादयिता तथा 5a: N वैपञ्तिकश्च विज्ञेयो 

[^6]: **ड**--वादक एव च. 

[^7]: **ड**--बुधैः,


[^8]: **र**--विधिर्ज्ञेयः 

[^9]: **र**--त्रिभिः, 

[^10]: **र**--एवं हि नाट्यकुतपो. 

[^11]: **च**--समाश्रयः, **र**--समाश्रितः
</details>

<pb n="004"/>

1एवं गानं च वाद्यं च नाट्यं च विविधाश्रयम् ।  
अलातचक्रप्रतिमं कर्तव्यं नाट्ययोक्तृभिः2 ।। ७ ।।  

<details><summary>Abh</summary>


नन्वेते त्रयः समूहाः किं परस्परमनपेक्षा एव, नेत्याह **एवं गानं च वाद्यं** चेति । त्रयोऽप्येते समूहा
एकीभावं नेया इति यावत्, न पुनरेको गायको मार्दङ्गिक उत्तमपात्रमित्यादिना पुरुषा एव दर्शिताः ।


ननु गानादीन्याशङ्क्याह **विविधा आश्रया** यस्येति । नहि प्रयोक्त्रनपेक्षित्वं गानादीनां वदति ।
उक्तं च.......यत्नमिति संपाद्यमिति यावत् । तस्मादत्र यत्न इत्येतदेवाह । यस्माद्द्विविधाश्रयं
भिन्नेन्द्रियग्राह्यविविधक्रियारूपं, तस्माद्यत्नेनास्यैकता तत्संपाद्या, येनैकबुद्धिविषयता सामाजिकस्य गच्छेत् ।
अलाततेजःकणो हि न वस्तुतो युगपदनेकदेशसम्बन्धी, लाघवयत्नेन तु तथा तथा साम्यमापादितम् । एवं
प्रयोगोऽपि तथापि नैकक्रियात्मा साम्यापादनाय.......
त्नेन तु तथा सम्पादित इत्येतदाह **अलातचक्रप्रतिम**मिति ।


ननु सामान्याभिनयेऽध्याये एतदुक्तं, सत्यं, तत्त्वभिनयविषयं, इदं तु गीतवाद्यनाट्यानां परस्परस्य
विषयम् । ननु कस्मात्त्रयो राशयः कृताः इत्याशङ्कमानेन नैवापसारयति **एवंगानं** चेति नाट्यं तावदुपरञ्जनीयम् ।
सामान्याभिनयेऽभिनयबलादेकत्वं नीत एको राशिरिति । नात्र विवादः । स्वरगतिराशिश्चान्योन्य-
संमिलितोऽलातचक्रवत्कायः । विविधाश्रयोऽपि वीणावंशगात्रगतोऽपि वाद्यविधिरेकीभावं नेय इति त्रयाणामप्यथ
ग्रासीकरणमिति युक्तमुक्तम् ।


नन्वेवं राशित्रयेऽस्मिन्नेकीभूते प्रयोगसम्यक्त्वापतितलक्षणासिद्धिर्भवति, तथा च गीतवाद्यदोषा अपि
सिद्धिविघातका उक्ताः । ततश्च सिद्धिस्वरूपं गेयाधिकारस्य पश्चाद्वक्तव्यम् । अत एव हि
गीतवाद्यनाट्यकृतासिद्धिरित्युक्तेति किं प्रधानं किमङ्गमिति भागे संशय्यते । पूर्वमेव तु सिद्धिनिरूपणे एतावता
प्रयोगत्वमिति परिज्ञातम् । तस्योपरञ्जनीयतोक्ता भवति, मध्यावस्थितेन च सिद्धिनिरूपणे
आकाङ्क्षिवदुपरञ्जाकवर्गोऽपि स्पष्ट एव भवति ।


अन्ये तु मन्यन्ते-गीतातोद्यविहीनादपि प्रयोगात्पठ्यमानादपि दशरूपकाद् भवति सिद्धिरित्यनेन
सूचितमिति । तत्तु न सम्यगिव, तावती ह्यपरिपूर्णता नाट्यस्य, परिपूर्णं च सर्वानुग्राहि नाट्यस्वरूपमभिधित्सितं
मुनेः । तत्र च गीतवाद्ययोरेव प्राधान्यमित्यवोचाम ।
</details>

<details><summary>Notes</summary>



[^1]: **र**--तस्मान्नाट्यं च वाद्यं च रसभावविभावकम् 

[^2]: **र**--योगसंश्रयम्
</details>

<pb n="005"/>

1यत्तु तन्त्रीकृतं प्रोक्तं 2नानातोद्यसमाश्रयम् ।  
गान्धर्वमिति 3तज्ज्ञेयं स्वरतालपदात्मकम् ।। ८ ।।  

<details><summary>Abh</summary>


किं चैवं सति सिद्ध्यध्याये गीतवाद्यवैषम्यादि किमर्थमुच्यते, प्राक्तन एव समाधानमार्गो युक्तः ।
उपरञ्जकोपकृतस्य नाट्यस्य नाट्यतेति भेद्यत्वात्तत्पश्चादुपात्तम् । गानं त्वादौ तच्छेषभूतं तु मध्ये वाद्यमिति
क्रमः नाट्यानुसारेण त्र्यश्रचतुरश्रविनिर्णयः, अपि तु गानानुसारेणेति गानमुपरञ्जकमपि सन्नाट्यं
व्यवस्थापयदेवोपरञ्जयतीति युक्त एष एव रङ्ग इति टीकाकारः । तदेतन्न विदामः । नहि नाट्यमनाश्रित्य
किंचिदपि प्रवर्तते । गानस्यापि नाट्यानुसारेणोपयोगादिति गत्यध्यायदिशैव त्र्यश्रादिव्यवस्था भेदादित्यास्ताम्
।। ७ ।।


तत्र ततातोद्यस्वरूपं प्रधानवदभिधातुं पीठबन्धं करोति **यत्तु तन्त्रीकृतं प्रोक्त**मिति । विपञ्ची-
वीणादिभेदानां नातोद्यतेति टीकाकारः । तदयुक्तम् । सामान्येन तन्त्रीकृतत्वेन सर्वसंग्रहे तदनुक्तसमत्वादस्यार्थस्य
तस्मादेवमित्यस्मत्सम्प्रदायः । नानातोद्यनिरूपणसमाश्रयं यस्य, तानि हि तद्गतं रूपमुपाकारतया आश्रयन्ते,
तेन तदेव प्रधानं तच्च गान्धर्वमिति । गान्धर्वो मितिर्मानं वर्तनमन्तर्भावो यस्य गान्धर्वे तदन्तर्लीनमिति यावत् ।
क्रम इत्याह स्वरतालपदलक्षणं हि तद्गान्धर्वम् , एवं भूतक्रममेव स्वराद्यात्मम् । एवं ततमध्य--एव गायको
गणितः सपरिग्रहः । इह चैतदर्थमेव तन्त्रीकृतमित्युक्तं तन्त्रीप्रधानमित्यर्थः । गान्धर्वशास्त्रं च प्रमाणमस्येति
**गान्धर्वमिति**।। ८ ।।


सामभ्यो गीतमिति कथितं सामानि चात्र कारणकारणानि । गान्धर्व हि सामभ्यस्तस्माद्भवं गानं न
तुल्ये स्वराद्यात्मकत्वे गानं गान्धर्वेऽन्तर्भूतमिति का भाषा । विपर्ययोऽपि कस्मान्न भवति, तादाम्यमेव वा कथं
न स्यादित्याशङ्कां शमयितुमाह **अत्यर्थमिष्टं देवाना**मिति । अनेनादित्वं सूचितम् । देवा हि कथमिष्टं विजह्युः ।
तथेति तेन देवतापरितोषद्वारेण प्रीतिं ददातीत्यदृष्टफलत्वं दर्शितम् ।


यस्मात् यद्रूपाच्च देवानामींश्वराणामिन्द्रियमनस्संवेदनप्रभृतीनां, आतोद्यमानत्वेन व्यवहारेण
गच्छतानेनेति देववाद्यानां, अत्यर्थमर्थातिक्रमेण बाह्यशब्दादिविषयोल्लङ्घनेन ......मिष्टमिच्छायजनं च
परसंवित्संगतिलाभलक्षणमुपलक्षणम्, तथा तेन प्रकारेण प्रतीतेरपवर्गोचितानन्द--
स्वभावविशेषेणावर्जितमित्यपवर्गफलत्वं दर्शितम् । तथातिक्रान्तं धनादिनिरपेक्षं चेदं देवानां यजनं
</details>

<details><summary>Notes</summary>



[^1]: **भ**--यत्र तन्त्रीगतं. 

[^2]: **ड**--तत, **र**--नानावाद्य **द**--नानाभाव, 

[^3]: **ड**--विज्ञेयं...पदाश्रयम्.
</details>

<pb n="006"/>

अत्यर्थमिष्टं देवानां 1तथा प्रीतिकरं पुनः2 ।  
गन्धर्वाणां3 च यस्माद्धि तस्माद्गान्धर्वमुच्यते ।। ९ ।।  


अस्य4 योनिर्भवेद्गानं5 वीणा वंशस्तथैव च ।  
एतेषां चैव वक्ष्यामि 6विधिं स्वरसमुत्थितम् ।। १० ।।  

<details><summary>Abh</summary>

पुराणयोगादिभ्योऽधिका प्रीतिर्गान्धर्वाच्छंकरस्येति । **गन्धर्वाणामिति** प्रयोक्त्रुपलक्षणं, तेन ह्यत्यन्तं
संवित्प्रवेशलाभेन तु गातुः फलयोगो गन्धत्वात् । तदाह--
'सकृत्प्रयुक्तापि हि नन्दयन्ती यथाविधि ब्रह्महणं पुनाति' इति प्रयोक्त्तृगतमत्र मुख्यं फलम् ।


ननु गान इव मुख्यतया श्रोतृनिष्ठं तेन गन्धर्वाणां प्रीतिवर्धनमिति सम्बन्धः । तथापि च श्रूयमाणं
प्रीतिवर्धनमित्येवमनादित्वाद्दृष्टादृष्टफलत्वाच्च प्रधानं गान्धर्वं गन्धर्वाणां प्रयोज्यमिति व्युत्पत्त्या, एवं देवानामिष्टं
प्रीतिकृद्गन्धर्वाणां गान्धर्वमिति सम्बन्धः । तस्माच्च प्रीतिमेव विशेषेण वर्धयति यत्तद्गानमित्यध्याहारः । गानं हि
केवलं प्रीतिकार्ये वर्तते । तेन तादात्म्यं तावदयुक्तम् । नवमहाफलस्यानादेः स्वतः फले कल्पिते तदन्तर्भाव इति
विपर्ययोऽपि निरस्तः । स चायं गान्धर्वविवेको ध्रुवाध्याये नृत्तेऽस्माभिर्दर्शयिष्यते । इह इव तु दर्शितो वाचोयुक्त्यन--
भिज्ञानमधुनैव हि संमोहे हेतुः स्यादिति ।


**अत्यर्थमिष्टं देवाना**मित्यनेन गां वाचं धारयतीति गान्धर्व, गन्धर्वाणामिदमिति च । यथाह
**विशाखिलाचार्यः**-- "पुरा स्वर्गप्रनष्टा (वाचं) देवेभ्यः" इति तन्निदर्शनेनैव दर्शितम् । प्रीतिवर्धनमिति च
**नारदीय**निर्वचनं सूचितम् । "गेति गेयं विदुः धेति धातुः प्रवादजमिति, वाक्यस्य संज्ञेति, रेफस्तु वाद्यस्योपलक्षणं
काकुप्रवादनमिति वा' तदेवं निर्वाचनात्पर्यायेण श्लोक इति टीकाकारः । अत्र तु न करोतु व्याख्यात एव ।
तस्मादुपाध्यायैरिदमुक्तं--नन्विदं गान्धर्व कुत उद्भूतं गानस्य च सामहेतुकत्वात्कथं पूर्वमुक्तम् । किं च
गानस्यैवोपयोगाल्लक्षणं वक्तव्यं न तु गान्धर्वस्येति शङ्कां शमयितुमाह **अस्य योनिर्भवेद्गानमि**त्यादि । अस्य
गान्धर्वस्य । **गान**मिति सामयोनिगीतिषु समाख्या । **वीणे**ति महाव्रतोपयोगिनी औदुम्बरी, **वंश** इति
नारदादिगुरुसंतानानुयायीति गान्धर्वस्य प्रभवः । किंच, गानवीणावंशादयोऽयं तत्कुतपभेदो वक्तव्यत्वेनोपक्रान्तः,
स एवास्य गान्धर्वस्य योनिर्हेतुः, इहाभिधास्यमानत्व इति शेषः । तत्कुतपोपयोगित्वादिह गान्धर्वमभिधास्यत
</details>

<details><summary>Notes</summary>



[^1]: **रद**--तेषां.....भवेत् 

[^2]: **न**--विवर्धनम् 

[^3]: **र**--वै यस्मात् 

[^4]: **र**--तस्य 

[^5]: **ज**-- गात्रं, **र**--कण्ठ्यं


[^6]: **भ**--द्विविधं स्वरसंयुतम्
</details>

<pb n="007"/>

गान्धर्वं त्रिविधं विद्यात्स्वरतालपदात्मकम् ।  
त्रिविधस्यापि1 वक्ष्यामि लक्षणं कर्म चैव हि ।। ११ ।।  

<details><summary>Abh</summary>

इति यावत् । ब्रह्मगीते लोकप्रवाहसिद्धं प्रगीतगातृगेयमेव प्रसूतिहेतुरिति श्लोकार्थस्य तात्पर्यमित्यन्ये ।
टीकाकृत्तु गानं प्रधानं तदुपकारकौ वीणावंशाविति । गुणप्रधानतानिर्णयोऽस्य तात्पर्यं व्याख्यानाद्रथन्तरं
गायत्रीमत्र गायन्तीत्येतत्समर्थने तु यो महान् संरम्भः टीकाकारेण कृतः स प्रकृतोपयोवैकल्यादनेकार्थत्वेन
गायते उपचाराश्रयेण सुसमर्थत्वात्सिकताचर्वणप्रायः । न रथन्तरमिति यदि यदा निरूपाणि तदा
स्वरसंनिवेशेन

[^....]: नयतीत्ययमर्थः । अथ गीतिरेव तदा सामान्यविशेषभावः स्वरानिति स्वाधारभूतपदव्यवच्छेदकं
वचनम् "स्वे प्रतिष्ठं गगन" मितिवत् । मन्दस्य नलत्वेऽपि तत्प्रमितं स्वरवाचकत्वं तद्गीत्याधारे निष्ठत्वं चेति
तत्राप्यदोषः । न चानेन प्रकृतं किंचिदुक्तमित्यलम् ।। ९--१० ।।


ननु यदुक्तं गान्धर्वं कथं तस्य गानादावुपयोग इत्याह एतेषां चेति । चोऽप्यर्थे । तथेति पूर्वारब्धात्सम्बध्यते ।
तेन हि गान्धर्वप्रकारेणैषां भावादीनां स्वरसमुत्थितं स्वरविषयमेव विधिं वक्ष्ये न त्वन्यम् ।। १० ।।


ननु कोऽन्योऽस्तीत्याशङ्क्याह **गान्धर्वं त्रिविधं विद्या**दिति । त्रिभ्यः स्वरादिभ्यो विधा विधानं
यस्य । आश्रितवाची विधाशब्द इति **चिरन्तनाः** न त्वत्रविधाशब्दः प्रकारार्थः । एवं हि सति
पृथक्पृथग्गान्धर्वव्यवहारो भवेत् । न चैवं, तथा च **विशाखिलाचार्यः** "स्वरपदतालसमवाये तु गान्धर्वम्"
इति । आत्मग्रहणेनैषां मिश्रीभावः । पदं स्यात्कारणमवधानं सूचयति । एतदेव युक्तं, नहि स्वरतालपदतुल्यतया,
इदं भागनिविष्टमवधानं भाति, येन समूहमध्ये गण्येत । इति कर्तव्योपयोगि हि तत्तत्र मिश्रीभावः प्रधानगुणभावे
नैव भवति । तत्र पूर्वनिपातादेव प्राधान्यं सूचयति । तेन स्वराः प्रधानं, तालो नामात्मा तत्साम्येनोपकारकः
"तल प्रतिष्ठाकरणे" इति ताल एवैतदाह । ततोऽपि दूरं पदं पदशब्देनैव तस्याधारतालाभः । तदुक्तं **दत्तिला**चार्येण--
"पदस्थः स्वरसंघातस्तालेन सुमितः" (I.3) इति तेन पदताला यादृशा गान्धर्वेण तादृशा गाने स्वरत एव
तु भूयसा ततोपयोगीति तात्पर्यम् । अवधानं योगरूपं तच्चात्र नोपयोगि । परिवर्तकेष्ववनद्धे--पूर्वरङ्गे तत्र हि
देवतापरितोषादेव सिद्धिः । तदेतदुक्तं--


गीतिज्ञो यदि योगेन नाप्नोति परमं पदम् ।  
रुद्रस्यानुचरो भूत्वा तेनैव सह मोदते । इति **केचित्** ।  
</details>

<details><summary>Notes</summary>



[^1]: **दर**--एव.
</details>

<pb n="008"/>

1द्वयधिष्ठानाः स्वरा 2वैणाः शारीराश्च प्रकीर्तिताः ।  
3एतेषां संप्रवक्ष्यामि विधानं लक्षणान्वितम्4 ।। १२ ।।  


5स्वरा ग्रामौ मूर्च्छनाश्च तानाः स्थानानि वृत्तयः6 ।  
7शुष्कं साधारणे8 वर्णा9 ह्यलङ्काराश्च धातवः10 ।। १३ ।।  


श्रुतयो 11यतयश्चैव 12नित्यं स्वरगतात्मकाः ।  
दारव्यां समवायस्तु13 वीणायां समुदाहृतः ।। १४ ।।  

<details><summary>Abh</summary>


तस्यार्थस्य अशब्दत्वादवधानाद्विना कुत्रापि सिद्धेरयोगात् । **लक्षणं** चतुःश्रुत्यादिस्वरूपम् । **कर्मेति**
योजनात्मिका क्रिया ग्रहांशादिरूपतया, यतो जात्यादि योगोद्भवस्तत्र, तत्कुतपस्य सात्मकत्वेऽपि रङ्गभागस्य
गानवृत्तान्तत्वं यद्वीणाशरीरवंशानामारोहणमवरोहणं च । प्राणाभिहननेनैव हि तीव्रातीव्रेण शरीर इव वंशेऽपि
स्वरनिष्पत्तिः । वीणायान्तु आदर्शे वामदक्षिणविपर्यासवत्तारमन्द्रविपर्यास इत्याशयेनाह **द्वयधिष्ठानाः स्वरा वैणाः
शारीरा**श्चेति । वैणानां प्राधान्यात्पूर्वमुद्देशः । दर्शितं च तद्विधानमिति संपादनम् । लक्षणेन गान्धर्वलक्षणेनानुगतम्
।। ११--१२ ।।


तत्र वैणानां स्वराणां प्रकारानुद्दिशति **स्वरा ग्रामावि**त्यादि । संक्षिप्यावगमो यतः इति समवाय उद्देशः ।
स च स्वरगतः स्वरविषय आत्मा यस्य व्यस्तसमस्तादिरूपं हि स्वराणामेवेष्टमुद्दिष्टम् । दारुणोऽपत्यं वीणा वाग्रूपा
भगवतीति दारवी । तेन तत्र न

[^.....]: प्रत्ययः । 'दारुणो ह्यसौ जाता वाक् एत......स्म । गां प्रनष्टा"
मित्यादिना **विशाखिलाचार्यः** प्रादीदृशत् । तदाधारत्वाच्च काष्ठमयोऽपि सन्निवेशो वीणेत्युच्यते । एवं शरीरे
वीणा वाग्रूपा हि सरस्वती वीणा शब्देनोच्यते । **मूर्च्छना**...


शारीर्यां दारव्यां च तुल्या मूर्च्छना । **तानं** तु शारीर्यां संभवदपि न प्रयोगार्हमसुखावहत्वात् ।
अभ्यासार्थं च तत्प्रयोगेष्वन्यूनाधिकवैणस्वरवशेनैव तत्सिद्धेः । अत एव शारीरस्वरप्रयोगा--
</details>

<details><summary>Notes</summary>



[^1]: **भदर**--अयं श्लोको न वर्तते 

[^2]: **ड**--ज्ञेयाः वैणाः शारीरकास्तथा. 3 **म**--तेषांतु. 

[^4]: प्रमुभाभ्यामपि विधिं स्वरसमुत्थितम्.


[^5]: **भ** --इतः पूर्वमिदमर्धं विद्यते-- अतस्तालगतस्यापि संप्रवक्ष्यामि वो द्विजाः **ड**-- स्वराश्च श्रुतयो ग्रामा मूर्च्छनाः स्थानसंयुताः


[^6]: **र**--सुतय एव च. 

[^7]: **ड**--स्थानं साधारणे चैव जातयो ऽष्टादशैव च, वर्णाश्चत्वार एव स्युरलङ्काराश्च धातवः। अलङ्काराश्च
वर्णाश्च गीतयश्च शरीरजाः । आवास्त्थनिष्क्रामो विक्षेपश्च प्रवेशकः । शम्याः तालः संनिपातः परिवर्तः सवस्तुकः । मात्रा
विदार्यङ्गुलयो यतिः प्रकरणं तथा । गीतयोऽवयवा मार्गाः पन्यागश्च पाणयः । इत्येकविंशतिर्गे विधयो विधिस्तालगतो बुधैः ।
व्यञ्जनानि.....तद्धिताः कृतः । 

[^8]: **र**--साधारणं 

[^9]: **द**--वर्णो. 

[^10]: **द**--जातयः । 11.**ज**--जातयः, **र** --वृत्तयः. 12.
**र**--विधिः स्वरसमाश्रयः, 

[^13]: **र**--दासोऽयं.
</details>

<pb n="009"/>

स्वरा ग्रामावलङ्कारा 1वर्णाः 2स्थानानि जातयः ।  
साधारणे च शारीर्यां वीणायामेष संग्रहः ।। १५ ।।  


व्यञ्जनानि स्वरा वर्णाः सन्धयोऽथ विभक्तयः ।  
नामाख्यातोपसर्गाश्च निपातास्तद्धिताः कृतः ।। १६ ।।  


छन्दो3 विधिरलङ्कारा ज्ञेयः पदगतो विधिः ।  
निबद्धं चानिबद्धं च द्विविधं तत्पदं स्मृतम् ।। १७ ।।  


4ध्रुवस्त्वावापनिष्क्रामौ विक्षेपोऽथ प्रवेशनम् ।  
शम्या तालः सन्निपातः परिवर्तः सवस्तुकः ।। १८ ।।  

<details><summary>Abh</summary>

शक्तोऽपि हृदयापरिगृहीतः स्वरविशेषः शक्नोति वैणस्वरान् प्रयोक्तुम् । **वृत्तय**श्च धातूनाम् । शुष्कस्य वानुग्राहक
आधारः, धातुशुष्कप्रयोगस्य वीणायामेव सुखावहः । ततो (धातुभिः शारीरस्वर) उपजीव्यते । (तत्तु)
**अलङ्कारजातमिति** वक्ष्यते । श्रुतयश्च वीणायामेवोपयोगिन्यः, साधारणास्तन्त्र्युत्कर्षणापकर्षणस्य तन्मूलत्वाच्च।
तथा च वीणैरुपस्रुति....संख्यालाभे प्रमाणत्वेन वक्ष्यते । अत एव वीणेवीनं समस्तस्य स्वरगतस्य प्रकारस्याभ्यासे
प्रयोगे चोपयोगिनस्तत्र संक्रान्तस्य चारुत्वात्स्वतः शब्दात्मकं पदमपि । तत्स्थमित्यभिप्रायेण ।। १३--१५ ।।


एवं विशिष्टः स्वरतालेन मेय इत्याशयेन च पदगतमुद्दिशति । तालगतं पृथक्कृत्य **व्यञ्जनानी**त्यादि ।
व्यञ्जनानि-अज्झल्रूपाणि उपादेयत्वेनात्र ज्ञेयानि । पदजातेन स्वरप्रयोगो व्यवसीयेताक्षरधर्मत्वात्स्वरस्य ।


अन्ये त्वाहुः व्यञ्जनानीति द्योतकानि निपाता गृह्यन्ते झण्टुमित्यादि । अकारादयस्तु पाणिकासुर--
क्तगान्धार्यादिजातिषु च दृश्यमानाः **स्वराः** अचः **वर्णाः** अज्झल्समुदायाः, **सन्धयः** संहिताकार्याणि । **विभक्तयः**
सुप्तिङ्गः, **उपसर्गाश्च** प्रादयः **निपातः**

[^...]: हेयाः परुषप्रायाः । अन्ये तूपादेयविभागेन ज्ञेयाः, **अलंकारा**
उपमावेसरादयः । **अनिबद्धमिति** गद्यं पृथगर्थं वा तद्विपरीतं **निबद्धम्** । एतच्च **स्मृतं** वाचिकाभिनय एवास्य
व्यञ्जनादिभेदस्योक्तत्वादिति भावः । यद्यनुक्तं कुलं वा स्मरत्वं वा विभाव इत्यादि च तद्यथावसरं वक्ष्यते ।
**ध्रुवस्त्वित्यादिना** तालगतमुद्दिश्य **गान्धर्वसंग्रहो ह्येष** इत्यन्तेनोद्देशत्रयमेकविषयी--
करोति । अत्र च **प्रकरण**शब्देन मद्रकाद्युक्तविस्तरमिति लक्षणपरीक्षात्मकम् । **निबोधते**त्यने--
</details>

<details><summary>Notes</summary>



[^1]: **र**-- स्थानविधिः 

[^2]: **र**--श्रुतिसाधारणक्रिया । अलङ्कारा वर्णाश्च गीतयश्च शरीरजाः, 

[^3]: **ड**--वृत्तानि जात्यश्च नित्यं
पदगतात्मकाः --**भ**--छंदोभिधानं च तथा 

[^4]: **भडर**-- अवापत्वथ निष्कामो........
</details>

<pb n="010"/>

मात्रा 1प्रकरणाङ्गानि विदारी यतयो लयाः ।  
गीतयोऽवयवा मार्गाः पादमार्गाः सपाणयः ।। १९ ।।  


2इत्येकविंशातिविधं ज्ञेयं तालगतं बुधैः ।  
गान्धर्वसंग्रहो ह्येष विस्तरं 3तु निबोधत ।। २० ।।  

तत्र स्वराः

षड्जश्च ऋषभश्चैव गान्धारो मध्यमस्तथा ।  
पञ्चमो धैवतश्चैव 4सप्तमोऽथ निषादवान् ।। २१ ।।  

<details><summary>Abh</summary>

नोहापोहकौशलशालिनी बुद्धिरत्र भवतामुपयुज्यत इति दर्शयन्नुद्देशक्रमो लक्षणादौ मया नादृत इति । तथाहि--
ग्रामानन्तरं श्रुतिः, स्थानान्तरं साधारणे जातिं च लक्षयिष्यति न चैष उद्देशस्तवोद्देशो नामापि नानुसृतः । उद्देशे
तु प्रयोजनं न लक्षणावकाशवितरणम् । अत्रापि तु व्युत्पत्त्या अन्यासां सुखेन विधिसाधारणमात्रमिति तेन
स्वरादीनामुद्देशक्रमेणातन्त्रत्वं यद्वयाख्यातं टीकाकारेण तन्मन्दफलत्वं शक्यं दूषणमश्लिष्टं च । तथापि स्वरेषु
सत्स ग्रामौ तदाश्रया मूर्च्छना ताना इति युक्तम् । यत्तु स्थानानां तदनन्तरमभिधाने कारणं निरूपितम् । न
स्थानं स्वरस्य स्वरापोहकारी किन्तु तारादि संज्ञामात्रे .......यदि तत्र स्थाने निष्पत्त्या तथा संज्ञा । तर्हिं
तारमन्द्रमध्यमव्यतिरिक्तस्वरस्वरूपाभावात्स्वरूपोपकारत्वमेव कथितं स्यान्नवेति निबन्धने कृतं स्यात् ।
शुष्कानन्तरं साधारणमुद्दिष्टं, शुष्क....र्तित्वख्यापनायेत्यपि न किञ्चित् । न हि काकल्यन्तरयोः शुष्क एव
प्रयोगोऽल्पनिषादगान्धारादिजातिषु तद्धिनियोगात् । जातिसाधारणं तु जातीनां किंचिदैकाग्र्यं मन्यन्ते ।
सदृशं रूपमित्यस्यापि कः शुष्केऽवसरः । श्रुत्यपेक्षिणः स्वराः तात्किमकाण्डे ता उद्दिष्टा इति चोदयित्वा यत्प्रत्युक्तं
शारीरापेक्षयैव तु न दारव्यां ते स्वरा इति तदसंगतप्रायम् । एतावता हि दारव्यां नास्ति श्रुत्युपयोग इत्युक्तम् ।
तात्किं ताभिरुद्दिष्टाभिःग्रामविभागाय ता इति चेत्तत्सविध एवोद्देश्या इत्यलम् । तन्नात्र क्रमसमर्थनेन प्रयसितव्यः
।। १६--२० ।।


तत्र स्वरान्वक्तुमाह **तत्र स्वरा** इति । तेषूद्दिष्टेषु मध्ये स्वरा उच्यन्त इति शेषः । न....वोपतापयोः
स्वर आक्षेप इत्यनयोः स्वरशब्दः, तेन शब्दस्वभावां चित्तवृत्तिमध्यस्थता--
रूपस्वास्थ्यावस्थापरित्याजनेनोपतापयन्तो हृद्यतातिशयवशात् स्वतामाक्षिपन्तः स्वविषये अभिधानं कुर्वतः
</details>

<details><summary>Notes</summary>

1.डरज विदार्यलङ्गुयो यतिः प्रकरणं तथा

[^....]: 

[^2]: इति द्वाविंशको ज्ञेयो विधिस्तालगता द्विजाः **भ**--इत्येवं विंशति.


[^3]: **ड**-- च 

[^4]: **ड** --निषादः सप्त च स्वराः.
</details>

<pb n="011"/>

<details><summary>Abh</summary>

स्वरा इत्युक्ताः । वर्णसाम्यादपि निरुक्तिमाहुः । स्वयं स्वेष्वेव जातिरागभाषाभेदेषु राजन्त इति स्वराः । अथ
स्वरैर्नियतमानन्तर्य द्योतयति **ऋषभ** इति । एतदनन्तरमेव शब्दस्तु
निकटगान्धार.....अन्तराभिधानभेदान्तरसम्भवादत्र भेदो नास्त्येव ऋषभ इति दर्शयति । काकल्यन्तरस्वरवशा
त्तु कथंचिद्भवतीति च शब्दश्चैवश्च, धैवतश्चैवेत्यत्रापि निपातौ योज्यौ । एतच्च स्वरसाधारणमिति तदभिधानावसरे
तन्निदर्शयिष्मामः । तत्रान्तरालश्रुतिषु नियतसंख्याकासु ईर्षद्यो वायुना स्पर्शस्तन्महिम्ना यः स्वरः श्रुतिस्थाने
स्निग्धत्वरक्तत्वलक्षणो धर्मः तस्याश्रयभूतायाः श्रुतेरुपरञ्जाकः स एव स्वर इति केचित् । षड्जश्रुतिरेवेत्यपरे,
समूह इत्येके । वयं तु श्रुतिस्थानाभिघातप्रभवशब्दप्रभावितोऽनुरणनात्मा स्निग्धमधुरः शब्द एव स्वर इति
वक्ष्यामः । अत्र **नारदाद्या** नामनिर्वचनमकार्षुः--

"नासां कण्ठमुरस्तालु जिह्वां दन्तांश्च संश्रितः ।  
षड्भ्यस्तज्जायते यस्मात्तस्मात् षड्ज" इत्यादि (१--५७)  

तदनुपयोगान्मुनिना न स्वीकृतम् । वीणायां च तथा भावाभावेऽपि षड्जादिदर्शनात् । यत्तु केचित्प्रतिसमादधते--
वीणायाः प्रतिबिम्बत्वात्तत्र समानेन्द्रियग्राह्यो यः शारीरस्वरसमूहस्तमेव प्रतिबिम्बमर्पयितुमर्हतीति,
तदत्यन्तमसाम्प्रतम् । वीणा हि देहस्य प्रतिबिम्बमिति केयं भाषा, न हि
दर्पणसंक्रान्तप्रतिबिम्बशरीरप्रतिच्छन्दकसदृशी वीणा वीणेत्युपालम्भः । न च मुकुरवद्देहस्य प्रतिबिम्बनस्थानं, न
हि स्वरस्य वीणायां स्वरेणैकेन्द्रियग्राह्यत्वायोगात् । नभसीव च तत्र प्रतिश्रुत्यात्मनः शब्दप्रतिबिम्बस्यासंक्रमणात् ।
न च वीणास्वरे शारीरस्वरं प्रतिबिम्बमर्पयतीति दृष्टम्, द्वयोः स्वरयोरनुपलम्भात् । शारीरस्वराभावेऽपि
वैणस्वरप्रवृत्तेः शारीरस्वरः वैणस्वरप्रतिबिम्बमित्यसदेव पृथक्प्रयत्ननिष्पाद्यम् । एवं हि नियमितपीडितं
ञ्यङ्गुलिसमभिघातोत्थितशब्दानन्तरसंभवाद्रणनात्मा स्वरः । तत्र न च तत्र नासादिकरणषट्कमस्तीत्युक्ते
प्रतिबिम्बत्वोत्तरीकरणमसदेव, केवलमौत्तराधर्यविपर्यासात् । स्वगतशरीरस्वरानुसारेण च सारणोपयोगिन
उत्कर्षापकर्षणसंभवात् प्रतिबिम्बत्वमुक्तम् । सप्त इति वचसा काकल्यन्तरस्वरौ न पृथक्स्वराविति दर्शयति ।
सप्त स्वरा इति च संभववशादिति च वक्ष्यामः । अन्ये तु 'तत्सवितुर्वरेण्यं' इति सप्तवर्णा 'नि ग रि ध म प स'
स्वरैर्ब्रह्मणा पूर्वमुदीरिता इति साप्तस्वर्येऽभिप्रायमाचक्षते । निर्णेष्यामश्चैतत् ।


अत्र केचित् चोद्यं प्रति समादध्युः--श्रुतिक्रमाभिव्यङ्गयाः स्वरा इति श्रुतय एवादौ वाच्या
इति चोद्यम्, तत्रोतरं--भवेदेवं, यदि ध्वनिनादसंज्ञिताः श्रुतय एव नियत--
श्रुत्यन्तरत्वेन गृह्यमाणा स्वरा (इति) । न ह्येवं, श्रुतयो ह्युच्चनीचतया अपि स्वराश्रया एव प्रतीयन्ते । यथा
</details>

<pb n="012"/>

<details><summary>Abh</summary>

भट्टमातृगुप्तः--


(जायते) सहजेनैव समस्तः श्रुतिविस्तरः ।  
स्वराधिष्ठानतो याति श्रीत्रपीयूषसारताम् ।। इति ।।  


श्रुतेरेव च स्वरत्वे चतुर्थस्वररूपोपलक्षितो यः षड्जग्रामे पञ्चमः स मध्यमग्रामे यदि तृतीयः श्रुतिरूपस्तदा
स पञ्चमस्वर इति कथं, न हि तृतीयं चतुर्थमेकमेव ग्रामद्वयस्य, धैवतस्यायमेव न्यायः काकल्यन्तरयोश्च
निषादगान्धारता कथम् ।


पुष्पसाधारणे काले कोकिलो वक्ति पञ्चमम् । (**नारदीयशिक्षा** १-५-४) इति एतच्च कथं भवेत् ।
(नासाकण्ठा)दौ नियता श्रुतिरूपा अभावात् । भावे हि सर्वे स्वरा स्युः । श्रुतिक्रमापेक्षिणि च स्वराणामात्मलाभे-
ऽन्योन्याश्रयं कस्याचिदवधिभूतस्य प्रागसिद्धेः तस्मात् ग्रामविभागार्थमेव श्रुतिकीर्तनं तद्गतसंवाद्यादि वि(वेचनं)
कथं तद्गतेषु रागेषु नैव स्वराणां नियतोर्ध्वादिकमनया शरीरसाम्यं भवतीति दर्शयितुमिति श्रुतयः
स्वरेभ्योऽनन्तरमुक्ताः । एतदाश्रयेणैव **विशाखिलाचार्यो** ग्रामानन्तरं श्रुतीरुद्दिशाति स्म । ता हि परं यो...अत
एवं **सामवेदे** ग्रामविभागाभावात्तदुपयोगिन्यां **नारदीयशि**क्षायां तदभिधानमौत्तराधर्यमात्रमेव तूक्तम् (--) यः
सामगानां (नार १-५-१) इत्यादिना । दीप्तायताद्यश्च पञ्चश्रुतयः पृथक्स्वरादीनां प्रयुक्तिविशेषसाध्या
उक्ताः । **अन्ये** त्वाहुः--श्रुतेरेव स्वरत्वाभावात् श्रुतिक्रमाभिव्यड्ग्याः स्वभावेन पूर्वं उद्देश्या भवेयुरिति । अत्रोच्यते-
यदि श्रुतिशब्देन समीरणसंयोगी स्थानविशेषो विवक्षितो, "व्यस्तानि तानि षट्षष्टिं विद्यात्" इति नीत्या
तत्सर्वमेत .....नमेव । कश्चित् स्थानं स्वरं मन्यते । न चास्य रूक्षता वा स्निग्धता वा धर्मः समीरणः तदभिघातयोरेष
एव न्यायः । अथ श्रुतिभिरिति न स्थानविशेषसमीरणसंयोगी प्रभवो विवक्षितः, तद्गतश्च रक्तताख्यो धर्मःस्वर
इति । तदा तत्रापि पञ्चमधैवतानुपपत्तिरिति समानत् । न हि तुर्यस्थानसंयोगोद्भूतस्य ध्वनेर्यो धर्मः स
तृतीयस्थानसंयोगोद्भूतस्य धर्मिवदेव, तद्धर्माणां नैयत्यात् । नह्यन्यधर्मोऽन्यस्य धर्मः । एतेन काकल्पन्तरौ
व्याख्यातौ । कोकिलो वक्ति पञ्चममित्यादि चात्र सुतरामुपपन्नम् ।


ननु तथाभूतस्थानाभावे तत्स्थानप्रभवस्य शब्दस्य यो धर्मः स भावितुमर्हति धर्मिणोऽसद्भावो हि तत्र
कारणाभावात् । तुच्छं चैतत् उज्जोता अभिघातजाच्छब्दादनन्तरं योऽनुरणनलक्षणोऽन्यः शब्द उपजायते स
तावन्निसर्गस्निग्धमधुराकारः । तर्हि रज्ज्वा तन्त्र्यामाहतायां पाषाणे कांस्ये वा हते तद्भावाभावौ स्फुटं लक्ष्येते ।
</details>

<pb n="013"/>

<details><summary>Abh</summary>

तदेवायमसौ समुदायापेक्षः स्वरांशो नाम प्रयोगात्समुदायापेक्षादपर एव । ततश्च य एवानुरणनात्मा
चतुर्तस्थानसंयोगोद्भवेन शब्देन जनितः स एव तृतीयस्थानोद्भूतेनापि जनयिष्यते । केवलमुच्चजनितत्वादुच्चत्वं
तस्यैव लक्ष्यते । मन्द्रषड्जो मध्यतालषड्जस्येव । एवं तदेवानुरणनं कोकिलादिशब्देन जनितेन
तन्त्र्यङ्गुलीसंयोगमल्लककोटिघातादिप्रभवेनापि शब्देन जन्यत इति युक्तम् ।


ननु कारणभेदाज्जातेन शब्देन कथं तज्जातीयोऽनुरणनशब्दः क्रियते । मैवं, कारणे नियमादर्शनाद्वा,
अयःस्फटिकारणिविद्युदादिकारणभेदसंजातोऽपि ह्यग्निर्धूममेकजातीयं जनयति । बीजकन्दोदितकदलीद्वयादौ
वा कारणभेदेष्वप्येककार्यता दृष्टा । वृश्चिकादौ च । तत्राप्यस्ति सूक्ष्मो भेदः, धूमत्वं तु, तदेवेहाप्यस्तु । लक्ष्यते
च वीणास्वरोऽयं मल्लकस्वरोऽयमिति, षड्जत्वेन त्वभेदः । अत एवैषां गातॄणामभिघातृशब्दो नानुरणनं जनयति ।
तेन शब्दं सममपि कुर्वाणा अपरिपूर्णा इत्युच्यन्ते । घातशब्दस्यानुरणनशब्देन तीव्रत्वाभ्यधिकेऽतिरक्तता,
साम्ये साम्यं वैपरीत्ये वैपरीत्यम् । यस्य च षाष्टिस्थानसमीरणाभिघातप्रभवा अपि शब्दा अनुस्वारस्वरूपं
स्वरात्मकं शब्दं जनयेदेवं परिपूर्णोत्कृष्टशारीरकमूर्त्ततारतम्ये तु निकृष्टता । अनेन च कारणा
भेदोद्धोषेणेतरेतराश्रयमपि प्रयुक्तम् ।


यदि स्वरेषु श्रुतयः सर्वथैवोपकारिण्यः ग्रामयोर्विभागोऽपि कल्पनीयत्वात् ग्रामयोगितयैव
ग्रामोपयोगित्वात्पश्चादभिधानम् । न तु ध्वानिक्रमनिरपेक्ष एव शरीरे प्रयत्नः, प्रगीतस्य परं क्रमो लक्ष्यते,
आशुभावितत्वात् । स तु नास्ति, अप्रगीते क्रमस्य संवेदनात् तथा ह्यप्रगीते षड्जं निर्वि

[^.....]: । एषा जनमधिकं
वा......ति । आरोहावरोहेति तावत् स्वरज्ञः शिक्षयति । अभ्यासकालगतं तन्त्र्युत्कर्षापकर्षाणि
वादिसंवादिवद्यावत्स्वरजननसमर्थशब्दविशेषोत्पात्तिस्थानलाभोऽस्य भवति । (ततः) एवं
''उत्कर्षापकर्षणस्थानभेदेन श्रोत्रगोचराभिलक्षणीयो विशेष उपजायते । तावती श्रुतिरेका परमाण्वनुस्थाने
ख्यापितापि तस्या लक्षणीयत्वात् **दत्तिलाचार्यो**ऽपि ध्वनिशब्देनानुस्थानमेवाभ्यघात् ।


"षड्जत्वेन गृहीतो यः षड्जग्रामे ध्वनिः"(I--२२) इति ।  


श्रुतिनिदर्शनं तु वीणायां स्फुटम् । तदपि षड्जग्राममध्यमग्रामयोः क्रमोपक्रमपञ्चमस्वरेणेत्याशयेन
पञ्चाच्छुतयो निर्दिष्टाः । तत्र प्रयत्नवशात्कस्मिंश्चिदभिहते स्थाने जातेऽभिघातजाच्छब्दाच्छब्दान्तरेऽनुस्वानात्मनि
स्वरे तदध्यवहितस्थानाभिघातो यदि स्यात्संकीर्ये (या?)ताम् । पूर्वापरे स्वरे स्थानगतो यथा तत्र संकीर्णभावस्तथा
</details>

<pb n="014"/>

चतुर्विधत्वमेतेषां विज्ञेयं गानयोक्तृभिः1 ।  
2वादी चैवाथ संवादी विवादी चानुवाद्यपि 3 ।। 22 ।।  

<details><summary>Abh</summary>

स्वरगतोऽपि तद्विभागलाभार्थं मध्ये वर्जनीयस्थानभागोऽन्यत्र स्वर इति द्विश्रुतिकस्य सम्पत्तिः । स्थानद्वयेन
व्यवधौ त्रिश्रुतिकस्य, त्रयेण चतुःश्रुतिकस्य, ततः परं चतुरादिव्यवधानेऽतिप्रयत्नवशाद्द्वैस्वर्यमिति
पञ्चश्रुतिकादेरसंभवः । तत एव श्रुतिद्वयोत्कर्षो द्विश्रुतिकयोरेव गन्योरुक्तः । एकश्रुत्युत्कर्षस्तु नोक्तः,
स्थानसांकर्येण स्वरसांकर्यप्रसङ्गादिति ह्युक्तम् । चतुःश्रुतित्रिःश्रुतिर्द्विःश्रुतिरिति क्रमेणानर्थश्रुतिरेव । ततोऽपि
चतुःश्रुतिस्त्रिःश्रुतिरिति षड्जप्रधानत्वात् षड्जग्रामः सरिगमपधनि, मपधन्यादिमध्यमग्रामः । चतःश्रुतिस्त्रिः-
श्रुतिर्द्विःश्रुतिरिति । तथा हि-एकस्मिन्नेवोरसि ऊर्ध्वाधरतया सप्तस्वराः तथा हि चतुःश्रुतिकात्पूर्णांदाद्यात्,
तद्रुतरूपादेकैकं निस्कासं प्रक्रमेण पुनश्च प्रकृतिभूतपूर्वरूपस्पर्शैश्चत्वारः सरिगमाः । तथैव स्थाने ऊर्ध्वस्पर्शे
पधनिसाः, केवलं षड्जेन द्वितीयं स्थानं स्पृश्यत एव । मन्द्रस्पर्शवतः स्थानं स्वराणाम् । एवं कण्ठस्थाने
शिरसि च । तेषु सर्वथा ताद्रूप्यसंक्रमणात्त्वंशादिव्यपदेश एव, तत्स्थानगतानां तु सादृश्यपरत एवं संवादत्वं
वक्ष्यते । तेन परमार्थतः तत्र एव स्वराः -सरिगाः, पधनयः । मध्यमस्तु ध्रुवकस्थानीयो मध्यमत्वादेव । चतुः-
श्रुतिरुदात्तः उच्चत्वात्, द्विःश्रुतिरनुदात्तः नीचैस्त्वात् । त्रिश्रुतिःस्वरितः मध्यवर्तितया समाहारत्वात् । तथा हि
-स्वरित एव कम्पितत्वं व्यवहारन्ति श्रोत्रियाः । इहाप्यलङ्कारेषु त्रिश्रुतेः कम्पनं वक्ष्यते । तस्योर्ध्वाधः स्वरस्य
स्पर्शनेऽपि स्वरताक्षमत्वाच्चतुःश्रुतेर्हि नोर्ध्वमस्ति, द्विःश्रुतेर्नाधरमिति कं पथं कम्पः ।। २१ ।।


अथ सार्वप्रयोगसाधारणं स्वराणां योजनां ज्ञातुं चातुर्विध्यं दर्शयितुमुपक्रमते **चतुर्विधत्वमेतेषा**मित्यादि ।
एवकारेण वा न्यायतोदितस्य स्थितिप्रयोग इत्याह । चशब्देन संवादिनस्तत्स्पृष्टे संभवमाह । एवशब्देन संवादिनो
हि नियतःसंभवः । **अथ**शब्देनानन्तर्यद्योतकेन संवादिनो वादिनश्चानुपलपनम् । **विवादी चेति** चकारेण विवादिनं
प्रत्यवज्ञा, **अनुवाद्यपी**त्यपिशब्देनानुवादिनः संवादिधर्मोपजीवनम् । अत एवास्य सर्वपश्चादुपादानम् । तथा
हि-अनुवादिवादिसंवाद्यनुपलपनं सहते, न च भूयस्तरोऽस्य प्रयोग इति ।। २२ ।।


ननु प्रयोगात्मरागा धर्मा ग्रहादयश्च अल्पत्वादयः,.......अन्ते तद्गृहप्रसङ्गभेदोऽपि वक्तव्यः ।
</details>

<details><summary>Notes</summary>

1.**र**--ज 

[^2]: **ड**--श्रुतियोगतः 3.**र**--संवाद्यथानुवादी च तथा वादिविवादिनौ **ड**--अनुवादी विवाद्यपि
</details>

<pb n="015"/>

<details><summary>Abh</summary>

1तत्र यो यदंशः स तदा वादी । ययोश्च 2नवकत्रयोदशकमन्तरं तावन्योन्यं संवादिनौ ।
तद्यथा--षड्जपञ्चमौ, ऋषभधैवतौ गान्धारनिषादवन्तौ 3षड्जमध्यमाविति षड्जग्रामो ।
मध्यमग्रामेऽप्येवमेव । षड्जपञ्चमवर्जं पञ्चमर्षभयोश्चात्र संवादः । अत्र श्लोकः-

संवादो मध्यमग्रामे पञ्चमस्यर्षभस्य च ।  
षड्जग्रामे तु4 षड्जस्य संवादः पञ्चमस्य च ।। २३ ।।  

5विवादिनस्तु ते येषां 6द्विश्रुतिकमन्तरं तद्यथा--ऋषभगान्धारौ, धैवतनिषादौ7 ।
वादिसंवादिविवादिषु स्थापितेषु शेष8स्त्वनुवादिनः [अनुवादिसंज्ञकाः यथा--
षड्जस्यर्षभगान्धारधैवतानिषादाः,ऋषभस्य मध्यमपञ्चमनिषादाः, गान्धारस्यापि
मध्यमपञ्चमधैवताः, मध्यमस्य धैवतपञ्चमनिषादाः पञ्तमस्य धैवतस्य
षड्जमध्यमपञ्चमाः षड्जग्रामे । मध्यमग्रामेऽपि मध्यमस्य
धैवतनिषादर्षभषड्जगान्धाराः, पञ्चमस्य धैवतनिषादर्षभगान्धाराः धैवतस्य
षड्जर्षभगान्धाराः, निषादस्य षड्जभौ, षड्र्जषभगान्धारौ ।।] 9तत्र वदनाद्वादी
10संवदनात्संवादी, 11विवदनाद्विवादी, 12अनुवदनादनुवादीति । एतेषां 12aच
13स्वराणां 14न्यूनत्व14aमधिकत्वं वा 15तन्त्र्युपवादनदण्डेन्द्रियवैगुण्या15aदुपलभ्यते
16स्वरविधान17 मेतच्चतुर्विधत्व18मिति ।


अथ द्वौ 18aग्रामौ19षड्जग्रामो मध्यमग्रामश्चेति । अत्राश्रिता द्वाविंशातिश्रुतयः
20aस्वरमण्डलसाधिताः20 । 21तद्यथा--
</details>

<details><summary>Notes</summary>



[^1]: **म**--यो यस्य यदंशं स्पृशति स तदा तस्य वादी ड--त्रांशः **र**--त्रयो यत्रांशः स तत्र **द**--शाः 

[^2]: **र**--नवत्रयोदशकं परस्परं
श्रुत्यन्तरे......षड्जमध्यमौ वा प्रविशतस्तौ संवादिनौ 

[^3]: **भ** --मध्यमषड्जौ. 

[^4]: **र**-च. 5.**ड**--विवादिनस्तु ते येषां
द्विश्रुतिस्वरमन्तरम् (इत्यर्धश्लोकः) 6.**र**--विंशतिकं. 

[^7]: र--निषादवन्तौ. 

[^8]: टनडढ--मातृकास्वेव. 

[^9]: **म**--वादनात् भ
स्थायित्वं वादि. 

[^10]: **म**--संवादात्. 

[^11]: उ--वकादित्वात्. 

[^12]: **भ**--अनुवादनात् **न**-- अनुवादात्. 12a.च -- not
read in'N' 

[^13]: **मयच**--मातृकास्वेव. 

[^14]: **न**--ऊनादिकत्वं. (च--न्यूना)ड--मूर्छनाधिकत्वं(?) 14a(N). न्युनाधिकत्वं
-then वा not read in 'N' 

[^15]: **भ**--तत्प्रवादन. **प**--तन्त्रीवादन. 15a.N: उपजायते; 16.उ--इत्येतत्
स्वरविधानं चतुर्विधम्. 

[^17]: **च**--एवं 

[^18]: N **भ**--प्रकारमिति. 18a-N. द्वौ -- not read; 19.N ड--षड्जो
मध्यमश्चेति 20a.N: स्वर. --not read in 'N' 

[^20]: **भ**--साधिका--**च** --मण्डनस्य. 

[^21]: **नच**--यथा.
</details>

<pb n="016"/>

<details><summary>Abh</summary>

स्यादेतत् । ग्रहन्यासापन्यासास्तावद्वादिनैव प्रायेण गृहीताः । तद्गृहा**दन्यास्सन्यापसापन्यासाः** इति हि शुद्धासु
वक्ष्यामः । षाडवौडुविताल्पत्वानि विवा (द्यनुवादिभिन्ना) नि, बहुत्वं संवादिना, तारमन्द्रस्य न्यासापेक्ष इति
। इदं चासत् । शुद्धासु जातिषु भवेदेवं, अन्यत्र तदभावात्कथमनेन संग्रहः । अनुवादी सर्वत्रावधिरित्यवश्यं
वक्तव्यः । तर्हि ग्रहः सुतरां वाच्यः, तेन विना हि न कोऽपि (रागव्यापा)रः प्रवर्तते । उच्यते --उत्तमे
तत्साधारणयोजनोपयोगीदमुच्यते । एतावतैव च जातिवर्गे भाषाद्युन्मीलनं भवति ग्रहापन्यासादि
वैचिञ्यमन्तरेणापि । तथा हि --कुत्रचित्स्वरे भूयस्तूच्चार्यमाणे संवादिनि च तदनुवर्तिनि च तदनुचयना (वदन
?) शालिनि चानुवादिनि च किंचित्प्रयोगभाजि विवादिनि कृतस्वरूपमासीदेति रागस्याभिव्यक्तिः । यथा
"साधपा पसपा सनिरिपा सनिसास मासासं पापासा धानिनिरीनिनीसारि" इत्यत्र षड्जवादिनी (गान्धार)
निषादयोः संवादिनि, मध्यामादावनुवादिनि, अभिव्यक्तो मालवकैशिकः । एतदेव हि (प्रयोग) सर्वस्वम्,
ग्रहादियोजनं तु वैशिष्टयावहं, गान्धर्वे तु विशिष्टादृष्टसिद्धये । एतच्च वक्ष्यामः ।


तत्र वादिनं लक्षयति **यो यदांशस्तदा वादीति । यदे**ति यत्र प्रयोगात्मनि काले वदते स एव
स्फुटत्वेन भासमानः शब्दा....वादिनं बाहुल्येनोच्चारणमस्यास्तीति च वदति च तारमन्द्रादिव्यवस्थादीनिति
च लक्षणं त्वत्रैव सूचितम् । **अन्ये** त्वंश इति पर्यायमाहुः । अपरे तत्सिद्धये "यो यदांशं स्पृशती" ति पठन्ति ।
तच्चासत् । --अंश एव हि वादीति **दत्तिलाद्याः** (I--18) न चांशलक्षणं पृथगुपयोगीति तत्रैव वक्ष्यते ।
अ.....भावप्रधानान्निर्देशः ।


संवादिलक्षणमाह **नवकत्रयोदशकमन्तर**मिति । एतच्च स्वराभिधानम् । **अन्ये** त्वाहुः --अल्पा
(ष्टौ) नवेति नवका अष्टका उच्यन्ते । स एव त्रयोदशका द्वादश । एतावत्यः श्रुतय (स्तयो) रन्तरं ययोस्तौ
**संवादिनाविति ।** उपाध्यायास्त्वाहुः --**अन्तरमिति** स्वरूपं नान्तरालं, तेन नवश्रुतिकं यस्य स्वरूपं स्वरस्य,
यस्य च त्रयोदशश्रुतिकत्वं स्वरूपं, तौ स्वरौ परस्परसंवादिनौ । सव......यथा द्वाविंशतिः
षड्जोऽनन्तरश्रुतित्रयेणान्तरश्रुत्या तथेहोच्यते । एवं नवश्रुतिस्त्रयोदशश्रुतिश्च ।


नन्वेवं चतुःश्रुतेरधिकोऽप्यस्ति । किं बहुना, षड्जान्निषादः प्रयुज्यमानोऽष्टादशश्रुतिकः स्यात् । मैवं,
तावतीनां श्रुतिलाभे....तत्स्पर्शिपवनाभिहननजनितनादांशोपयोगः । ततः स्वरे तत्कृतश्च श्रुतिसंख्यानियमः ।
अत एव निरन्तरध्वन्यंशश्रवणे विरूपस्वरश्रवणम् । तत एव तिस्रः श्रुतयः ऋषभ इत्यादि वक्ष्यते, न तु तृतीया
</details>

<pb n="017"/>

<details><summary>Abh</summary>

श्रुतिरिति । तत्र **विशाखिलाचार्य**प्रभृतिभिः, 'स्वसंवेद्ये परमे श्रुतिधाम्नि समवधानं जपवद्दीयमानं विशिष्टादृष्टाय
प्रयोक्तुर्भवति" इति दर्शितम् । तदुक्तं **भट्टतोतेन** "श्रुतिः स्वरः स्वसंवेद्या" इति, गाने श्रोतॄणां सर्वत्रापि
स्वरूपावभासः । तदाह. "श्रूयमाणास्तु गृह्यन्ते गंभीरा इव" इति । न चावयवैः स्वरः, नापि संचयः
यौगपद्याभावात् । क्रमिकत्वेऽपि हि नैरन्तर्यात्, नाशुभविकृताद्यौगपद्याभिमानः क्रमिकश्रुतिजनितसंस्कारविशेषे
चान्ये श्रुतिस्थाने स्वरसमुदाय इत्यास्तां तावत् । प्रकृतं ब्रूमः ।


इहोल्लङ्घनीयस्वीकरणीयश्रुत्यपेक्षया नवत्रयोदशश्रुति च स्वरूपमुक्तम् । अन्योऽन्यस्येति वचनं
तावद्यस्य संवादिनौ मा भूतामिति समानश्रुतिकत्वेन संवदनात्संवादिनौ । वीणायां च
षड्जादिस्थानेऽङ्गुल्यन्तरपीडनपूर्वकमभिहन्यमाने तत्सम्पाद्यमिति व्यवहारः, संवादिनः तत एव न जातुचिल्लोपः
कार्यः । अन्वर्थसंज्ञा (याः स्वरयोरेव न श्रुत्योः परस्परसंवादित्वं) यता मध्यमनिषादयोर्न संवादित्वं सत्यपि
त्रयोदशनवान्तरत्वे अत एव षड्जमध्यमायां (जातौ) मध्यमेंऽशे न षाडवस्य निषादलोपकृतस्यापवादः ।
मध्यमग्रामे च न ऋषभधैवतयोः, तेन कैशिक्यां धैवतेंऽशे ऋषभकृतस्य न षाडवस्यापवादः । ननु च संज्ञात एव
लब्धिरूपेति लक्षणेन, मैवं, एवं हि षड्ज (मध्यम) ग्रामयोरन्यत्र समयोः संवादिता स्यात्, सधयोश्च, साधारणप्रयोगे
च निसयोः गमयोरित्यपि न दोषः । तस्मादुभयसंवादित्वे प्रयोजकम् । अमुमेवाभिप्रायं प्रकशयितुं
स्वकण्ठेनोदाहरणोपन्यासं करोति **यथे**त्यादि । सम, सप, ऋध, गनि, षड्जग्रामे । अन्यत्र तु ऋधप इत्यपास्य
ऋध ननु परिगणनं चेत्किम् । यथेति वचनस्य सिद्धिसादृश्येनोदाहरणान्तरसङ्ग्रहाय स्यात् । स चेह नास्ति ।
तत्राहुः -- उभयमनेन क्रियते, येन प्रकारेणायं संवादिक्रमो न लुप्यते स यत्नो गान्धर्वे कर्तव्यः । तेन
काकल्यन्तरप्रयोगेऽपि षड्जादीनां न श्रुत्यपहारः कार्यः । अत एवाल्पत्वम् । यत्र निगयोस्तत्र साधारणप्रयोगः
षड्जमध्यमान्तर्गमनमिव हि तयोः, तदा गाने तु साधारणवशात् संचारः श्रुतानां कैश्चिदेव चेत्संवाद्यस्ति ततः
संवाद्यनुपलपनमंशेन स्वधर्मोपलब्ध इति संवाद्यन्तरं लुप्यतां नाम । तथा च षड्जादिव्यपदेशः षड्जेऽप्यंशे
पञ्चमलोपकृतमौडुविकं भजत एव । तस्मान्न षड्जमध्यमौ......सामिति बिन्दुप्रयोगे च समं वदनं
निषादतन्ञ्यामस्यास्तीति तयोरपि (वि) संवादित्वमेवेति । **यथे**त्युदाहरणप्रदर्शनार्थमङ्गे तु परिगणनमिति ।
एतदेव युक्त**मित्यभियुक्ताः**। श्रुतिसंचरणवशाल्लब्धेऽपि चित्रसंवादो दृश्यते, यतः...........।। २३ ।।
</details>

<details><summary>Notes</summary>

*. उच्यतेऽ त्रान्तरः कार्यः संवादिधैवतस्य सः । न चान्तरोल्पप्रयोगादसंवादी भवेदिह । काकल्यन्तरयोरल्पप्रयोगत्वं
मतं सताम् । (कुम्भ--II)
</details>

<pb n="018"/>

<details><summary>Abh</summary>


अथ विवादिनो लक्षयति **विवादिनस्तु त** इति । अन्तर्हितस्वरूपतो गनिद्विश्रुति श्रुतिरूपं तेन द्विःश्रुति
(गान्धा)रो निषादश्च स्वरान्तराणां विवादिनौ सर्वेषामेव तथा बहुवचनम् । स्वरान्तराण्यपेक्ष्य विवादित्वाभिधानं
धर्मभेदात् । **ऋषभगान्धारौ धैवतनिषादाविति** चतुर्विधयोरुपादानं नैकटयात् । अन्ये
तूदाहरणत्वलाभाद्यथापेक्षयैव श्रुत्योर्विवादित्वमाहुः । तच्चासत् । सर्वस्वरस्य विवादिनः सतो भाव्यं
सपक्षविपक्षमध्यस्थैः । तथापि षड्जेंऽशे तस्य मपौ संवादिनौ, ऋधावनुवादिनौ, ऋषभे धमनिगाः पमसाः गान्धारे
निः (वादी)त्येतु, नास्ति विवादी, निषादस्य संवादित्वात्, पञ्चास्यानुवादिनः । एवमन्यदनुसर्तव्यम् ।


यत्र वादी स्वामी, अमात्य इवेतरोऽनुयायी संवादी, अरिवद्विवादीत्वल्पः, अनुसारिपरिजन इव
योगवादी चेति विभागः । अनुवादिनं लक्षयति **वादिसंवादी**त्यादि । स्पष्टम् । अथैषां नामभिर्वचसां निर्वचनान्याह
**वदनाद्वादीत्यादि** ।


ननु वीणायां तावत्सरीधेति श्रुतिक्रमविरामाच्च संवाद्यादिविभागस्य च वीणायामनियतोऽपि दृशयत
इत्याशङ्कयाह--**एतेषामित्यादि ।** एतच्च संवाद्यादीनां स्वराणामिति । यथा संवादित्वाभिमतयोरपि षड्जमध्यमयोः
समत्वमधिकत्वं वा त्रयोदशकनक्कान्तरापेक्षया । विवादिनश्च यदुपयोगिन्यन्तरं तदपेक्षयैव विवादकत्वं,
अनुवादित्वमपि ऊनाधिकत्वेऽपि घटते । तथा हि ऋषभेंऽशे न्यूनश्रुतिः षड्जस्यानुवादी स्यात् ।
गान्धारश्चाधिकश्रुतिर्विवादितां जह्यात् । संवाद्यादीनां च षड्जमूलत्वे वादित्वमप्यसमञ्जसं भवेत् । संवाद्यादिषु
प्रभुत्वमेव हि वादित्वम् । एवमूनाधिकत्वे नामुना विघटितं चे.....तत्कारणदोषे कृशा
तन्त्रीस्वरितभरिताप्युत्कर्षमपकर्ष वा याति, आर्द्रत्वशोषत्वादिदोषात् उपवादतन्त्रीबन्धनस्थानं तदपि
शिथिलतादिदोषाणां सारणानामतः ? दण्डोऽपि नमनोन्नमनस्वभावः तथैवेन्द्रियं वागिन्द्रियं च तादृशमेव
तच्चोपलक्षणं सारिकाङ्गुल्यादीनामपि दोषेण तथोपलभ्यात् ।


एवं स्वरा उक्ताः । तत्र स्वरमात्रं कुत्रचिद् दृष्टादृष्टयोरुपयोग्यपि तु तत्समूह एव तु प्रयो [ग उपयोगी ।
तत्स्वराणां समूहो ग्राम] इत्युच्यते । स एव च द्विविधः पञ्चमभेदादिति दर्शयितुमाह--**अथ द्वौ ग्रामा**विति
गान्धारग्रामं निरस्यति । मध्यमस्यानाशित्वमिति तावत् प्रधानं नियतं च, तत्संवादित्वं षड्जस्येति सोऽपि
प्रधानः । पञ्चमस्तु न मध्यमस्य संवादी कदाचित्तुल्यश्रुतिकत्वा.....क्तमेव । **दत्तिलाचार्यस्तु** मूर्च्छनानां
</details>

<pb n="019"/>

तिस्रो द्वे च चतस्रश्च चतस्रस्तिस्र एव च ।  
द्वे चैवाद्य 1चतस्रश्च षड्जग्रामे भवेद्विधिः ।। २४ ।।  


2चतुःश्रुतिर्भवेत् षड्ज ऋषभस्त्रिश्रुतिः स्मृतः ।  
द्विश्रुतिश्चैव गान्धारो मध्यमश्च चतुःश्रुतिः ।। २५ ।।  


पञ्चमस्तद्वदेव स्यात् त्रिश्रुतिर्धैवतो मतः ।  
द्विश्रुतिश्च निषादः स्यात् षड्जग्रामे विधिर्भवेत् ।। २६ ।। 3  

<details><summary>Abh</summary>

षड्जस्वरप्राधान्येन च प्रथमादिव्यपदेशलाभात् षड्जमध्यमयोर्व्यपदेशहेतुत्वमाह--


स्वरौ यावतिथौ स्यातां ग्रामयोः षड्जमध्यमौ ।  
मूर्च्छना तावतिथ्येव तद्ग्रामावत एव तौ ।। इति  


एतत्तु फाल्गुप्रायं प्रथमादिव्यपदेशस्य कुत्रचिदप्यनुपयोगादागममात्रसारत्वात्प्राधान्यम्, गणनादित्वाच्च
प्राधान्यादितरेतराश्रयापत्तेः ।


**अत्रिश्रिता** इति ग्रामस्वरूपलाभहेतव इत्यर्थः ।


ननु स्थानभेदेन षड्षष्टिः तत्कथं द्वाविंशतिरित्याह--**स्वरमण्डलस्य** स्वरसमूहस्य सप्तकस्य द्वाविंशत्येव
सिद्धिः । तत एव स्थानान्तरे स्वरमण्डलत्वामिति चक्र मुच्यते । तच्च परिमण्डलं
(**आ**) **ङ्गिरसकाश्यपादि**भिर्मुनिभिर्दिर्शितम् । श्रुतिश्च नाम श्रोत्रगम्यं वैलक्षण्यं यावता शब्देनोत्पद्यते । ननु
कालंशः श्रुतिः चतुःश्रुतिकस्यापि बिन्द्वाद्यलङ्कारादौ मितकालावस्थानाद् द्विश्रुतिकस्यापि स्थायिवर्णप्रयोगे--
ऽनल्पकालत्वादेशः स्यात्, घण्टाशङ्खादि श्रुतेश्च चिरकालत्वात् । एतन्न, शब्दावयवो न श्रुतिरित्युक्तमेव ।


ननु यद्युभयत्रापि द्वाविंशतिः श्रुतयः तर्हि को विभाग इत्याशङ्क्याह--**तिस्रो** द्वे चेत्यादि । विधिरिति
श्रुतिविभाग इत्यर्थः ।। २४ ।।


अत्र विनियोगेन स्वरान्विनियोक्तुमाह--**चतुःश्रुतिः स्यात् षड्ज** इत्यादि **स्मृत** इत्यन्तेन ।। २५ ।।


नामधेयानां विभाग आप्तप्रसिद्धयेनि दर्शयति । **धैवतो मत** इति नास्य कदाचन षड्जग्रामे लोप इति
यावत् ।


तत्र गान्धर्वे श्रुतावेवान्त्यां स्वरस्फुटतां दायिन्यामवघातव्य इति **विशाखिलाचार्य**प्रभृतय ऊचुः । "श्रुतयः
</details>

<details><summary>Notes</summary>



[^1]: **ड** -- चतस्रश्च षड्जाख्यग्रामे **श्रुतिनिदर्शनम्** **भ**-- श्रुतिदर्शनात् 

[^2]: श्लोकद्वयं **मचप** -- मातृकास्वेव. 

[^3]: vs.
२४.२५,२६ not read in 'N' N has: द्वे चतस्रश्च षड्जाख्ये ग्रामे श्रुतिनिदर्शनम् ।। ५ ।।
</details>

<pb n="020"/>

मध्यग्रामे तु 1aपञ्चमः श्रुत्यपकृष्टः कार्यः । 1bएवं 1स्वश्रुत्युत्कर्षादपकर्षाद्वा 2यदन्तरं
3मार्दवादायतत्वाद्वा तत्प्रमाणं श्रुतिः निदर्शनं4त्वासामभिव्याख्यास्यामः । 2a यथा
द्वे वीणे तुल्यप्रमाणतन्ञ्युपवादनण्डमूर्च्छने कृत्वा5षड्जग्रामाश्रिते कार्ये ।
तयोरन्यतरस्यां6 पञ्चमस्यापकर्षे7 श्रुतिं मध्यमग्रामिकीं कृत्वा8 तामेव च पञ्चमस्य
श्रुत्युत्कर्षवशात् षड्जग्रामिकी कुर्यात् । 9एकश्रुतिरपकृष्टा भवति । पुनरपि
तद्वदेवापकर्षेत्10 यथा गान्धारनिषादवन्तावितरस्यामृषभघैवतौ11प्रवेक्ष्यतः
द्विश्रु12त्यधिकत्वात् पुनरपि तद्वदेवापकृष्टायां धैवतार्षभावितरस्यां पञ्चमषड्जौ प्रवेक्ष्यतः
त्रिश्रुत्यधिकत्वात् । तद्वत्पुनरपकृष्टायां पञ्चममध्यमषङ्जा इतरस्यां
मध्यमगान्धारनिषादवन्तः प्रवेक्ष्यन्ति चतुःश्रुत्यभ्यधिकत्वात् । एवमेतेन श्रुतिनिदर्शनेन
द्वौ ग्रामिक्यौ द्वाविंशतिश्रुतयः प्रत्यवगन्तव्या ।13
अथ मूर्च्छनाः द्वैग्रामिक्यश्चतुर्दश--13a

आदावुत्तरमन्द्रा स्याद्रजनी चोत्तरायता ।  
चतुर्थी शुद्धषड्जा तु पञ्चमी मत्सरीकृता ।। २७ ।।  

<details><summary>Notes</summary>

1a N: श्रुत्यपकृष्टः पञ्चमः 1b.N: तस्यापकर्षणं मध्यमग्रामे पञ्चमस्य श्रुत्युत्कर्षाद्वा यदनन्तरमार्दवत्वादायतत्वाद्वा
तत्प्रमाणं श्रुतिनिदर्शनं तासामभिव्याख्यास्यामः । 

[^1]: **डभ** -- पञ्चमस्य श्रुत्यपकर्षोत्कर्षाभ्यां र-- तस्यापकर्षणे, 

[^2]: **च** --
यदन्तरं **न** यदनन्तरं 2a. The whole passage in N has many variants It reads as:
यथा द्वे वीणे तुल्यप्रमाणे तन्ञ्यापवादने मूर्च्छने षडूजग्रामाश्रिते कार्ये । तयोरेवान्यतरीणे मध्यग्रामिकी कृत्वा
पञ्चमस्यापकर्षात् श्रुतितामेव पञ्चमवशात् षड्जग्रामिकीं कुर्यात् । एवं श्रुतिरवकृष्टा भवति । पुनरपि तद्गदेवापकर्षणात् ।
गान्धारनिषादयन्तौ ऋषभधैवतो प्रवेक्ष्यन्ति । तद्गदेवापकर्षणात् । पञ्चमर्षभधैवतषड्जैः प्रवेक्ष्यतः द्विश्रुत्यधिकत्वात् ।
पुनरवकृष्टाभ्यां पञ्चममध्यम षड्जगान्धार निषादवन्तः इत्येतस्यां प्रवेक्ष्यन्ति चतुःश्रुत्यभ्यधिकत्वात् । एवमेतेन श्रुतिनिदर्शनेन
द्वौ ग्रामिक्यौ द्वाविंशतिश्रुतयः प्रत्यवगन्तव्या । अत्र श्लोकाः भवन्ति--
"षड्जश्चतुःश्रुतिर्ज्ञेयः ऋषभस्त्रि श्रुतिस्तथा ।
द्विश्रुतिश्चैव गान्धारो मध्यमश्च चतुःश्रुतिः ।। ६ ।।
चतुःश्रुतिः पञ्चमश्च धैवतस्त्रिश्रुतिस्तथा ।
निषादो द्विश्रुतिश्चैव षड्जग्रामे भवन्ति हि ।। ७ ।।


[^3]: मार्दवायत्वं तावत् प्रमाण 

[^4]: र-- तासां 

[^5]: य -- मातृकायामेव 

[^6]: **न**-- अन्यतरां, र--अन्यतरीं 

[^7]: र-- कर्षात् 8.
**ड**-- कुर्यात् 

[^9]: **भ**-- एवं 

[^10]: **न**-- कर्षणात् भ-- कर्षात् **ब**--कर्षणे 

[^11]: **भ**-- धैवतार्षभौ 

[^12]: **र**-- अभ्यधिक 13.
N ड--अत्र श्लोका भवन्ति--
षड्जश्चतुःश्रुतिर्ज्ञेय ऋषभस्त्रिश्रुतिस्तथा ।
द्विश्रुतिश्चैव गान्धारो मध्यमश्च चतुःश्रुतिः ।
चतुःश्रुतिः पञ्चमः स्यात्रिश्रुतिर्धैवतस्तथा ।
द्विश्रुतिस्तु निषादः स्यात्षङ्जग्रामे स्वरान्तरे ।।
चतुःश्रुतिस्तु विज्ञेयो मध्यमः पञ्चमः पुनः ।
त्रिश्रुतिर्धैवतस्तु स्याच्चतुःश्रुतिक एव च ।।
निषादषड्जौ विज्ञेयौ द्विचतुःश्रुतिसंभवौ
ऋषभस्त्रिःश्रुतिश्च स्याद्गान्धारो द्विश्रुतिस्तथा ।।
अन्तर निदर्शनमपि व्याख्यातम् । 13a. N: यथा
</details>

<pb n="021"/>

<details><summary>Abh</summary>

स्वरान्तरगता" इति, "सप्ताश्रयतया स्वरगता" इति, "अन्तरगतास्त्वन्या" इति, गाने तु श्रोत्रसुखावहोऽनेन
विभागेन प्रयोजनम्। तदाह **मातृगुप्तः**--

हीयमाने स्वरे श्रोतुः स्वसंवेद्योऽणुशः क्रमः ।  
श्रूयमाणः पुनर्नाद एक एवाद्य रञ्जितः ।। इति ।।  

तेन गाने प्रधानतयेह विवक्षिते चतुरश्श्रुतिरिति साधारण्युक्तिः कृतायां तु गान्धर्वपक्षमपि स्वीकुर्वते । तिस्रश्चतस्रः
श्रुतयः आश्रयान्तराद्वोभयात्मकतया यस्येति ।। २६ ।।


अथ मध्यमग्राममाह **मध्यमग्रामे त्विति** । चतुश्श्रुतौ पञ्चमे षड्जस्यैव द्वावमात्यकल्पौ मध्यपञ्चमौ
संवादिनौ भवत इति। मध्यमस्यापि संवादिनोऽपि संविदिव व्यपदेशहेतुता । पञ्चमे तु श्रुतिन्यूने मध्यमस्याप्येकः
संवादी षड्जस्यापीति । इदं तावत्....मध्यमस्य त्वन्यदस्ति प्राधान्यं (अपि) विना शुद्धत्वकृतमिति तत्र
नैव व्यपदेशो मध्यमग्रामनियमेन इति न किं चतुश्श्रुतिकेनानेकेन तावत्प्रधानेन भवितव्यम् । पूर्णत्वात् तच्च
स्वरद्वयमेव पञ्चमस्य चतुश्श्रुतिकत्वविरमात्काकल्यन्तरयोश्चतुश्श्रुतिकत्वं विकारो न स्वभावः । तुल्यं
चानाशित्वमिति द्वावेव ग्रामौ । तत्र मध्यमा तृतीयस्यामपि श्रुतौ तथाविधानुरणनव्यञ्जनात्मकनादनिष्पत्तिः
यथाविध पड्जग्रामे चतुर्थ्यां माभूत् । केवलसंस्थाननीचत्वान्नीचा । तल्लक्ष्यते । तत एव श्रुत्यपमान एवासौ
पञ्चमो भवति । श्रुतेर्हि कम्पो भवतीत्युक्तम् । तथा चाहुः--

वेदश्रुतिः पक्वकपित्थकल्पः कृशप्रवातोन्मुखतां प्रपन्नः ।  
यतिश्रुतिः कम्प इवैष भाति यद्वा श्रुतिः स्वाद्भुतरागानिष्ठः ।। २ ।।  

तत एवाल्पपनिषादगान्धार.....ति.....काकल्यन्तरयोः प्रयोगः ।। त्रिश्रुतेश्च कम्पितकुहरितरेचितयोगः । निगयोश्च
विवादित्वं रक्त्यन्तरानुवृत्तेः । एवं **श्रुत्यपकृष्टः पञ्चम** इति मध्यमग्रामस्य लक्षणम् । स च पञ्चमः प्रधानः न तु
मध्यमग्रामे कदाचिदपि लोप्यत इत्यर्थः । अन्ये तु ग्रामयो र्धै वतपञ्चमावलोप्याविति ।
एतदाश्रयत्वान्मध्यमगतेरित्यत्राह ।


अथ केयं श्रुतिर्नामेत्याशङ्क्याह--**एवं श्रुत्युत्कर्षापकर्षाच्चेति** । मार्दवं तन्त्र्याः शिथिलीकरणं
विपरीतत्वमायतत्वं क्रियत इत्याह । श्रुतेः शब्दस्य श्रोत्रग्राह्यस्य उत्कर्षस्तीव्रता अपकर्षो मन्दता,
तद्धेतुत्वान्मार्दवायते तु द्वे अपि तथोक्ते । एवं तीव्रमन्दत्वहेतुभ्यां मार्दवायतत्वाभ्यां यदन्तरं यो विशेषावबोधः
प्रमाणं निश्चायकं यस्याः सा श्रुतिः । प्राक्तनस्य ध्वनेर्वैलक्षण्यं यावता हीनेनाधिकेन या तीव्रमन्दात्मना रूपेण
लक्ष्यते सा श्रुतिरित यावत् । यद्यपि परमाणुतोऽप्युत्कर्षापकर्षो वा भवेद् ध्वनेर्विशेषस्तथापि नासौ गृहीतुं
पार्यते ।
अत एव यत्रोत्कर्षापकर्षो न कौचिद् ध्वनीनां ग्राह्येते तत्रैका श्रुतिरिति, यदाह **परमाचार्यः**
</details>

<pb n="022"/>

<details><summary>Abh</summary>

"एकश्रुतिदूरात्सम्बुद्धौ" इति ।


नन्वलाबूवीणादौ तथाभूतानां श्रुतीनां विशेषलेशानामनैयत्यं दृश्यते । ततः किं नियतश्रुतिविभाग
उक्तः । न तु वीणायामसौ निश्चीयते (इति) । तन्न, तन्नाप्यसौ नियत एव, अनैयत्यग्रहणं तु मिथ्या । यत्तु
दण्डविभागस्य दूरादूरत्वविभागविप्लव इति चेयं नैयत्यालक्ष्यते, तत्रापि
वामनोऽनन्तपुरुषविभागविशेषोपलक्षणीया श्रुति.....नैवास्तु को विरोधः अत एव लक्षणीयस्यैव विशेषस्य
श्रुतिरूपतामिति ग्रहणं विशेषणमुपात्तमुत्कर्षशब्देन, प्रकरणाच्चापकर्षस्यापि लभ्यत इति । वीणाद्वये स्थिते
एकस्यां वीणायां तन्त्र्यामुत्कृष्टायां स्वरस्योत्कर्ष (र्षो) परस्याः स्थितवीणातन्त्रीस्वरस्यापकर्षो लक्ष्यते । तस्मिंश्च
लक्ष्यमाणेऽपकर्षे द्वितीयवीणास्वरस्योऽत्कर्षो लक्षणीयो भवति । आयतत्वादुत्कर्षापकर्षौ लक्ष्यौ भवतः । एवं
मार्दवादपि वीणाद्वयायत्तमेवेदमुत्कर्षापकर्षेत्वं दर्शयितुं यथासङ्कख्यं शङ्कां निराकर्तुं मार्दवायतत्वाद्वेत्युक्तम् ।
अन्यथोत्कर्षायतत्वमार्दवाभ्यामिति ब्रूयात् । **प्रमाणेति** वदन्न न कालकला श्रुतिर्नापि नादांशो न चायुर्न स्थानं
च करणमिति दर्शयति । तेन वक्ष्यमाणोच्चनीचविभागो ध्वनिरेका श्रुतिरिति तात्पर्यम् । एवमेकस्याः श्रुतेः
स्वरूपमभिधाय श्रुतिसंख्यास्वरूपं यथालक्षणीयं यथा भवति तथा दर्शयितुमुपक्रमते **निदर्शनं** **त्वासा**मिति ।
आसामिति बह्वीनां, **निदर्शनमिति** निश्चिततया दृश्यन्ते येनोपायेन तन्निदर्शनम् । यथा हि --प्रथमदर्शनेन
रक्तयोर्जात्याजात्ययोरेव चोत्कर्षापकर्षवतोर्विशेषो गृहीत एव । किं तु
परस्परविशेषादिदृक्षावधानप्रयत्नबलात्तद्विलोक्य द्वितीयस्य विलोकनं पुनः प्रथमस्य
पुनद्वितीयस्येत्यनेनानुसन्धानबलेन निश्चितस्तद्विशेषप्रत्ययो जायते योऽसावभ्यधिक इति भण्यते । प्रकृतेऽपि
तन्त्रीद्वये उत्कर्षापकर्षवति (कस्मिंश्) चिदाकृतेः यः शब्दः प्रतीयते, तस्य परस्परविवेका--
यावधारयिष्णोर्दोलागमनवद्यत्पुनः पुनराकर्षणं तत्कृतोऽनुसन्धानबलेन........परमः प्रत्ययः स्फुटं तद्गतविशेषग्राही
जायेत । तन्निदर्शनमित्युक्तम् । तत्र प्रथमा (सारणा) साधुकारं ध्रुवकवीणां साधयति, द्वितीया श्रुतेरियत्तां,
तृतीया श्रुतिचतुष्कं बोधयति, चतुर्थी श्रुतिषट्कं पञ्चमी द्वादशकमिति सारणापञ्चकमिति तात्पर्यम् । ग्रन्थस्तु
व्याख्यायते । **प्रमाणं** आनाहपरिणाहौ, तन्त्रीणां तुल्यात्वं सङ्ख्यया स्थौल्यादिना चेति केचित् ।
अतश्चतुर्दण्डशब्दः पुनरुक्तः । तस्मादयं विग्रहः । तुल्यप्रमाणतन्त्र्युपपादनदण्डमूर्च्छना ययोर्वीणयोरिति । मूर्च्छनायां
च प्रमाणसङ्ख्यैव मन्तव्या दण्डतन्त्र्यादिसाम्यं स्वरस्वरूपं व भिनत्ति केनाप्यंशेन तेन तथा कर्तव्यम्, येन
द्वयेऽपि एकविंशद्भासेते ।
स्वराणां कस्यचिदपि वैलक्षण्यं यस्य प्रतिभासनात्तत्रैका ध्रुवकस्थानीया अचलसारणा वीणायामपरस्यां
</details>

<pb n="023"/>

<details><summary>Abh</summary>

पञ्चमतन्त्री श्रुतिमात्रं शिथिलीकार्या । तदा मध्यमग्रामो जायते । अनन्तरं मध्यमादीनां सर्वस्वराणां श्रुतिमेकां
पातयेत्, येन षड्जग्राम एव भवति । एवं ध्रुवकवीणायां चलवीणायां वा स्वरेषु भण्यमानेषु श्रुतिरधिका न्यूना
च प्रत्यक्षेणानुसन्धानबलाल्लक्षणीया भवति । तदाह **पञ्चमश्रुतिरपकृष्टा भवति** सर्वस्वरेभ्य इति शेषः । सा च
प्रत्यक्षगम्या गुणवतीति भावः । यद्यपि परमाणुमात्रेंऽपि स्थानान्तरे योगिप्राय (समाधि)समधिगम्यध्वनिवैलक्षण्यं
भवति, तथापि यद्बैलक्षण्यं श्रुतिशब्दवाच्यमिति दर्शयन् श्रुतिसङ्ख्यापरिज्ञानार्थं श्रुतिचतुष्टयोपलब्धं दर्शयति ।
पुनरपि च **तद्वदेवापकर्षेदिति** चलवीणायां पञ्चमोपक्रमं सर्वस्व(राणा) मेकां श्रुतिं पातयेत् येषु चलवीणागतौ
गान्धारनिषादौ ध्रुववीणागताभ्यां धैवतर्षभाभ्यां समस्थानतयापकर्षत्वं गच्छतः यतो ध्रुवकवीणायां द्वाभ्यां
श्रुतिभ्यां सर्वे स्वरा अधिकाः । एवं धैवतवैलक्ष्येण गान्धारनिषादयोरन्यवीणागतधैवतर्षभसाम्यं जायते । तदेव
श्रुतिरित्युक्तं भवति । अत एव श्रुत्यादिव्यवहारोऽपि लक्ष्यो यो दृश्यते न स निर्मूलः । तथाहि
तावन्न्यूनाधिकत्वे......रे विनाशो भवतीति विशिष्टप्रत्युपयोगाच्छुतिरित कथ्यते । पूर्वादिषु नैवमिति । एवं
श्रुतेश्च स्वरूपं ज्ञातम् । गान्धारनिषादगं प्रत्येकं यच्छुतिद्वयं तच्च धैवतर्षभमिश्रीभावाभिज्ञानेन स्फुटमेवोपलब्धमिति
तच्छुतयः प्रत्यक्षीभूता भवन्ति । पुनरपि चलवीणायां श्रुतिर्यदापकृष्यते सर्वस्वरेभ्यस्तदा च वीणागतौ धैवतर्षभौ
ध्रुववीणागताभ्यां पञ्चमषड्जाभ्यां यथाक्रमं साम्यं गच्छतः । यतो ध्रुववीणायां स्वरास्तिस्रः श्रुतिभिरधिकाः ।
एवं स्वरद्वये प्रत्येकं श्रुतित्रयं स्फुटीकृतमिति षट् श्रुतय उपलब्धाः । त्रयो ध्रुववीणायां सर्वस्वरेभ्यः श्रुतिमवकर्षणेन
तद्गताः पञ्चममध्यमषड्जा ध्रुववीणागतैर्यथाक्रमं मध्यमगान्धारनिषादैः स्थानसाम्यं मिलन्ति । यतस्तस्या
वीणायाः सर्वे स्वराश्चतसृभिः श्रुतिभिरधिकाः । एवं स्वरत्रये प्रत्येकं चतस्रः श्रुतयः स्फुटीकृता इति द्वादश
श्रुतय उपलब्धा भवन्ति । तेन चतस्रः षट् द्वादशेति द्वाविंशतेः उपलभ्यो जातः । ऋषभ (धैवता) भ्यां च गनी
द्विश्रुत्यधिकाविति श्रुतिद्वयपातनेऽवश्यं तयोस्त (त्र) प्रवेशः । रिधौ च सपाभ्यां द्विश्रुत्यधिकौ, धमपाश्च निगमेभ्यः
चतुश्रुत्यधिका इति तावतीकानां श्रुतीनां.....परवर्तिनि स्वरे प्रवेशयेत् । स तु द्विश्रुत्यधिकत्वादित्यादयस्त्रयो
हेतवः प्रवेशनीयस्वरविशेषादपि व्याख्यात एव । तदाह **एवमेतेन श्रुतिनिदर्शनेति** । त.........स्यादित्येव
द्विश्रुतिः । एवं श्रुतेःस्वरूपमुपलब्धम् । अत्र **द्वे द्वयोरिति** ताः श्रुतिषु त्रिपु । एवं ध्रुववीणाश्रुतेरियत्तात्र (स्फुटीकृता)
भवति । द्विश्रुतिमिस्त्रिश्रुतिचतुश्रुतिस्वरस्वरूपं च श्रुतेरियत्ता (निर्धारणा)	स्फुटीकरणार्थं
प्रस्तारादेव दृश्यते । तत्र दण्डप्रस्तारेण केचिद्दर्शयन्ति द्वाविंशता रेखाणाम् । अन्ये तु मण्डलप्रस्तारमाहुः ।
</details>

<pb n="024"/>

1अश्वक्रान्ता तथा षष्ठी सप्तमी चाभिरुद्गता ।  
षड्जग्रामाश्रिता ह्येता विज्ञेयाः सप्तमूर्च्छनाः ।। इति ।। २८ ।।  

आसां षड्जनिषादधैवतपञ्चममध्यमगान्धारर्षभा आनुपूर्व्या
आद्याः स्वराः ।2

षड्जे चोत्तरमन्द्रा स्यादृषभे चाभिरुद्गता ।  
अश्वक्रान्ता तु गान्धारे मध्यमे मत्सरीकृता ।। २९ ।।  


पञ्चमे शुद्धषड्जा स्याद्धैवते चोत्तरायता ।  
निषादे रजनी च स्यादित्येताः षड्जमूर्च्छनाः ।। ३० ।।  

अथ मध्यमग्रामे--

सौवीरी हरिणाश्वा च स्यात्कलोपनता तथा ।  
शुद्धमध्या तथा मार्गी पौरवी हृष्यका तथा ।  
मध्यमग्रामजा ह्येता विज्ञेयाः सप्तमूर्च्छनाः ।। ३१ ।। 3  

<details><summary>Abh</summary>

तिर्यगूर्ध्व च पञ्चषड्रेखा इत्येकादशोभयतो द्वाविंशतिः ।


एवं ग्रामद्वयं तदुपयोगि च श्रुति सद्भावे स्वराणां श्रुतिनियमप्रामाण्यमभिधाय क्रमप्राप्तां मूर्च्छनामाह--
**अथेति सम्य**गिति क्रमानतिक्रमेणोर्ध्वं यच्छूयमाणमवरोहणं तदुपलक्षितस्वरसप्तकस्वरूपवहो मूर्च्छना । मूर्च्छना
हि समुच्छ्राये पठ्यते । अत एवोपसंहारे स्वराः क्रमयुक्ता इति विशेषयिष्यति । अक्रमत्वे मूर्च्छनात्वं मा भूदिति ।
तथा हि षड्जादारोहणं निषादान्तं, धैवतात्पञ्चमान्तं, पञ्चमान्मध्यमान्तं, मध्यमाद्गान्धारान्तं,
गान्धारादृषभान्तमृषभात् षड्जान्तं, षड्जश्च द्वितीयसप्तकान्तरतारस्पृष्टो भवति ।


नन्वेवं सप्त मूर्च्छनाः, सत्यम्, पञ्चमस्य श्रुत्यपकर्षे सप्ताद्याः, तदाह **द्वैग्रामिक्य** इति । पञ्चमे चापकृष्टे
संवाद्यनुवादिव्यवस्था लोप्या लोप्या स्वरव्यवस्था चान्यैव सम्पाद्यत इति भूयानेव भेदो जायते । तत्र मध्यमाद्गान्तं,
गादृषभान्तं, ऋषभात्सान्तं सान्निषादान्तं, निषादाद्धान्तं धात्पान्तं, पान्नान्तमिति सप्त । तत्र नामनिर्देशो
वैदिककर्माङ्गमिति दर्शितम् । तथा हि श्रूयते, "उत्तरमन्द्रया स्वत्वं संहृतास्तिस्रो गाथा गायेत् ।" ताः पत्यो
वां पाटालिकाभिरुपगायन्ति" इत्यादित इति । **षड्जग्राम** इति ।। २७--२८ ।।


मध्यमग्रामे सप्त । तत्र प्रत्येकं मूर्छनायाश्चत्वारो भेदाः । षड्जादिपूर्णाः सप्तस्वराः, षट् स्वराः षाडवः, षट्
</details>

<details><summary>Notes</summary>

1 N: अश्वक्रान्ता च विज्ञेया तथा चैताभिरुद्भवा । 2 N: reads इति after स्वरा । 3 N: reads two verses:
सौवीरी हरिणाश्वा (च) स्यात्कलोपनता तथा । शुद्धमध्या तथा चैव मार्गवी पौरवी तथा ।। १० ।।
हृष्यका चेति विज्ञेया सप्तमा द्विजसत्तमाः । मध्यमग्रामजाः ह्येता विज्ञेया सप्तमूर्च्छनाः ।। ११ ।।
</details>

<pb n="025"/>

आसां मध्यमगान्धारर्षभषड्जनिषादधैवतपञ्चमा आनुपूर्व्या आद्याः स्वराः1 ।।
मध्यमेन सौवीरी, गान्धारेण हरिणाश्वा, आर्षभेण कलोपनता, षड्जेन शुद्धमध्यमा,
निषादेन मार्गी, धैवतेन पौरवी, पञ्चमेन हृष्यकेति । एवमेताः स्वरक्रमयुक्ताः संपूर्णाः
षाडवौडवीकृताः स्वरसाधारणकृताश्चेति मूर्च्छनाश्चतुर्दश भवन्ति । अपि च1a--

क्रमयुक्ताः स्वराः सप्त मूर्छनेत्यभिसंज्ञिताः ।  
2aषट्पञ्चस्वरकास्तानाः षाडवौडुविताश्रयाः2 ।। ३२ ।।  


साधारणकृताश्चैव काकलीसमलङ्कृताः ।  
अन्तरस्वरसंयुक्ता मूर्छना ग्रामयोर्द्वयोः ।। ३३ ।।  

<details><summary>Abh</summary>

अवन्ति ये प्रयोगं ते स्वराः षाडवाः । तेषु भवः प्रयोगः षाडवाः । तत्प्रयोगात् पञ्चस्वरा औडुविकाः, उडवो
नक्षत्राणि, वान्ति गच्छन्त्यस्मिन्निति उडुवमाकाशं, तेन पञ्चसंख्या, तैः सप्त लक्ष्यन्ते । पञ्चमं महाभूतं हि तत्र
सा संख्या सञ्जाता । येषां कृते औडुविताः स्वराः, तेषु भवत्प्रयोगः औडुवितः । तद्योगान्मूर्छना तथा । यदि वा
तन्नवकस्येयं संख्या औडुवी सा येषां संजाता मध्यस्थीयः पञ्चम आकाश उडुव इत्यपि प्रयुज्यते, तथा च
प्रयोक्ष्यते । कदाचिच्चौडुवे एता इति स्वरलोपे चैकदेशविवृतत्वेऽप्यनन्यतया भासना सैवासौ मूर्च्छना ।
अल्पनिषादगान्धारप्रयोगे तु काकल्यन्तरस्वरयोगात्साधारणकृत एत वै कारिकाद्वयेन संग्रहीतुमाह--


क्रमयुक्ताः स्वराः सप्त मूर्छनेति समाहिताः।  
षट्पञ्चस्वरकास्तानाः षाडवौडुविकाश्रयाः ।। इत्यादि ।  


**सप्ते**ति पूर्णा इत्यर्थः । **क्रमयुक्ता** इति क्रमेणारोहणं तथैव स्वराणामवरोहेणेन च पुनप्याहरणमिति
क्रमः । तेन युक्ताः सम्यगाहिताः । तन्यते विचित्रीक्रियते प्रयोगविस्तरो यैस्ते **ताना** इति । मूर्छतिता ? परिविशिष्टं
नामैवं भेदत्रयं संगृह्य तुरीयभेदमाह **साधारणकृताश्चेति।** एवकारेण विकृतत्वेऽप्यनन्ततामाह **च**कार उत्तरत्र
संबध्यते ।
तल्लक्षयति **काकलीसमलंकृता। अन्तरस्वरसंयुक्ता** इति चकार एतदनन्तरं द्रष्टव्यः । उपसंहरति **मूर्च्छना**
</details>

<details><summary>Notes</summary>

1 N: र--तत्र षड्जग्रामे षड्जेनोत्तरमन्द्रा, निषादेन रजनी, धैवतेनोत्तरायता, पञ्चमेन शुद्धषड्जा, मध्यमेन मत्सरीकृता,
गान्धारेणाश्वक्रान्ता, ऋषभेणाभिरुत्कृतेति । अथ मध्यमग्रामे-- 1a. N: च not read in 'N'. 2a. N: षड्जपञ्चकाः
स्वराः तत्र 

[^2]: N: र--वसंज्ञिताः
</details>

<pb n="026"/>

द्विविधैव1 मूर्च्छनासिद्धिः 2तत्र षड्जग्रामे द्विश्रुत्युत्कर्षाद्धैवतीकृते गान्धारे
मूर्च्छनाग्रामयोरन्यत्वम् । तद्वशान्मध्यमादयो यथासंख्येन निषादित्वं प्रतिपद्यन्ते ।
तद्वन्मध्यमग्रामे धैवतमार्दवाद द्वैविध्यं तुल्यश्रुत्यन्तरत्वाच्च संज्ञान्यत्वम् । मध्यमग्रामे
हि चतुःश्रुतिकमन्तरं पञ्चमधैवतयोः तद्गान्धारोत्कर्षाच्चतुःश्रुतिकमेव भवति । शेषाश्चापि
मध्यमपञ्चमधैवतनिषादषड्जर्षभा निषादषड्जर्षभगान्धारमध्यमपञ्चमत्वं प्राप्नुवन्ति
तुल्यश्रुत्यन्तरत्वादन्तरनिदर्शनमपि श्रुतिनिदर्शने प्रोक्तम् ।
<details><summary>Abh</summary>

**ग्रामयोरिति** ।। ३३ ।।


अत्र वैणिकस्योपदेशार्थमाह द्विविधैकमूर्च्छनायाः षड्जग्रामिक्या द्विविधाया मध्यमग्रामिक्यो द्वितीयेन
प्रकारेण युक्ताया यथासिद्धिर्भवति तथोच्यते । विविधेनोत्कर्षेणापकर्षेण भाजा एकस्वरेण मूर्च्छनानां विचित्राणां
सिद्धिः । तत्र षड्जग्रामे मूर्छना यावतिथी जाता तावतिथ्यैव मध्यमग्राममूर्च्छना यथा संपद्यते तथा दर्शयति तत्
षड्जग्रामेऽपि श्रुत्युत्कर्षाद्धैवतीगान्धार इति गान्धारतन्त्र्यां द्विश्श्रुत्युत्कर्षपर्यन्तश्चेत्पीडनम् । अतस्तदेतदेव
सर्वं संपन्नम् । स हि तदा चतुश्श्रुतिको मध्यमग्रामिको धैवतो भवति । पमधनिस स्वराणि ? समगस्वराः
सम्पद्यन्ते । मध्यमो द्विश्श्रुतिको जातश्चेन्निषादोऽसौ पञ्चम एव ऋषभस्त्रिश्रुतिकत्वात् । गान्धारे संपन्नः स
ऋषभः । सस्वरा? मपसनिसरिसरूपत्वं याति ? । अत्र हेतुमाह **तुल्यश्रुत्यन्तर**त्वादिति । **संज्ञान्यत्व**मित्यनेन
प्रयत्नान्तरमत्र न किञ्चिदिति दर्शयति । संज्ञान्तर स्वरे ग्रामे मूर्च्छनायाश्च तुल्यश्रुत्यन्तरत्वं स्पष्टयति
**अन्तरनिदर्शनमपी**ति ।। अपि शब्दाद्वक्तव्यमपि सदित्यर्थः । **श्रुतिनिदर्शन**मिति । द्वे वीणे इत्यत्रैव मूर्छनानां
पूर्णावस्थोक्ता ।। तानावस्थामाह--


**तत्र मूर्च्छिताश्रिता** इति । मूर्च्छिनामाश्रिता यतस्तासामेव तेऽवस्थाविशेषाः । तत्र सरिनिप
</details>

<details><summary>Notes</summary>



[^1]: **ड**-- द्वधैक.


[^2]: N: **र**-- तत्र द्विश्रुतिविप्रकर्षात्, गान्धारे धैवतकृते मूर्छनाग्रामयोरन्यत्वं, षड्जग्रामे मध्यमग्रामेऽपि एवं क्रमात् द्वैविध्यं
भवति, तुल्यश्रुत्यन्तरत्वाच्च संज्ञान्यत्वे तद्वत् चतुःश्रुतिकमन्तरं पञ्चमधैवतयोः तर्द्गाधारोत्कर्षाच्चतुश्श्रुतित्वमेव भवति.
</details>

<pb n="027"/>

तत्र मूर्च्छनाश्रितास्तानाश्चतुरशीतिः । तत्रैकान्नपञ्चाशत् षट्स्वराः पञ्चत्रिंशत्
पञ्चस्वराः । लक्षणं तु 1षट्स्वराणां सप्तविधं षड्जर्षभनिषादपञ्चमहीनाश्चत्वारः
षड्जग्रामे । मध्यमग्रामे तु षड्जर्षभगान्धारहीनास्त्रयः । एवमेते 2षट्स्वराः सर्वासु
मूर्च्छनासु क्रियमाणा भवन्त्येकान्नपञ्चाशत्तानाः । पञ्चस्वराणां तु पञ्चविधमेव ।
लक्षणंषड्जग्रामे षड्जपञ्चमहीनः, आर्षभपञ्चमहीनः, निषादवद्गान्धारहीन इति त्रयः
। मध्यमग्रामे तु गान्धारनिषादवद्धीनः, ऋषभधैवतहीन इति द्वौ । एवमेते पञ्चस्वराः
सर्वासु मूर्च्छनासु क्रियमाणास्तानाः पञ्चत्रिंशद्भवन्ति ।
द्विविधा च तानक्रिया तन्त्र्यां प्रवेशान्निग्रहाच्च । तत्र प्रवेशनं 3मधुर--
स्वरविप्रकर्षादुत्तरमार्दवाद्वा4 । निग्रहस्त्वसंस्पर्शः मध्यमस्वरेणैव5 तु मूर्च्छनानिर्देशः
कार्यो भवति 6अनाशित्वान्मध्यमस्य निग्रहे7 पर्यग्रहे वा । इदं च प्रयोक्तृश्रोतृसुखार्थं
च मूर्च्छनानानात्वम् । मूर्च्छनातानप्रयोजनमपि स्थानप्राप्त्यर्थम् । स्थानं च त्रिविधं
पूर्वोक्तलक्षणं काकुविधाविति ।8
<details><summary>Abh</summary>

इत्येषामन्यतमेन हीनाः षट् (स्वर) मूर्च्छनाः सप्त चतुर्भिर्गुणत्वे अष्टाविंशतिस्तानाः । सरिग इत्येतेषामन्यतमेन
हीना मध्यमूर्च्छना एकविंशतिस्ताना इत्येकान्नपञ्चाशत् षाडवाः । औडुविकास्तु षड्जग्रामे एकविंशतिः अन्यत्र
तु चतुर्दशेति पञ्चत्रिंशत् । उभयतश्चतुरशीतिः वीणायां यदा तानक्रिया तदालोप्य स्वरतन्त्रीत्वं क्रियते यदि
तावत्कौशलं न स्पृश्यते यदि वा शिथिलीकरणे समस्वरसाम्यं पीडनेन चोत्तरस्वरसाम्यं नीयते । तदाह
**द्वि(वि)विधे**ति तानार्थक्रिया उपाय इत्यर्थः । अपरस्य ऋषभापेक्षया षड्जस्य विप्रकर्षः । पीडनमृषभतापादनम् ।
तस्यैव निषादापेक्षयोत्तरमन्द्राया निषादतापादनं तदत्र यो बलवान् प्रयोगे भवति तत्र अलपोप्योन्तर्भावः स हि
घृष्टतामेवं व्रजेत् ।


ननु त्रिषु स्थानेषु सप्तस्वरा इत्युक्तं काकुविधाने (तत्र कतमं स्वरसप्तकमवलम्ब्य) मूर्छना
कार्येति ये संशेरते तान्प्रत्याह **मध्यमस्वरेण त्वि**ति जातावेकवचनम्, मध्यैरेव स्वरैरित्यर्थः ।
वैणग्रहणं शरीरे अप्रगीतस्यापि स्थानलाभार्थम् । अन्ये तु वीणायां

[^...]: 

[^...]: 

[^...]: ....
</details>

<details><summary>Notes</summary>



[^1]: **ड**-- षाडवादीनां 

[^2]: **उ**-- अपि षाडवासु 

[^3]: **र**-- मधुरस्वरप्रकरणात् 

[^4]: **र**--च 

[^5]: **र**-- स्वरेण तु वैणेन


[^6]: **र**-- अनाशितत्वात् 

[^7]: अपग्रहे 

[^8]: **ड**-- विधाने.
</details>

<pb n="028"/>

<details><summary>Abh</summary>



[^...]: 

[^...]: प्यसंभवात् बन्धस्यैव च स्वरे संभाव्यमाने दोषे मूर्च्छति नोपयोगीति मन्यमाना वैणवेनेति
पठन्ति । **कार्य** इति करणांशो भवतीत्यर्थः । **अनाशितान्मध्यमगते**रिति स्वरसप्तकस्येति विशेषः । **निग्र**हो
मन्द्रक्रिया तारक्रिया प(र्यग्रह) इति केचित्तेन मन्द्रतारक्रिये वक्ष्येते । मध्यमापेक्षया शक्यक्रिया। नान्यथेत्युक्तं
भवति । निश्शेषेण ग्रहः सर्वस्थानप्राप्तिः । परितः समन्तादग्रहः सर्वस्थानानामप्राप्तिः तेन पूर्णशारीरकस्येतरस्य
वा मध्यमसप्तलाभस्तदस्तीत्येव मन्ये । चतुर्थस्वर एव कण्ठ्यो मध्यमात्रेत्यपरे । अपूर्णस्वरायां वीणायामवश्यंभावी
मध्यमसप्तकः । किं च यदा षड्जलोपेन तानक्रिया षड्जग्रामे कृता तथा कथं मूर्छना संख्याज्ञानमित्याशङ्क्याह
**मध्यमस्वरेणे**ति । निग्रहोऽस्पर्शे पर्यग्रहे वा ? प्रवेशे सत्यपि मध्यमस्वरो यतः अविनाशी अतस्तदपेक्षया
ज्ञायते । कुतः स्थानात् षड्जे लुप्त इति मध्यद्विचतुर्थेन षड्जेन भवितव्यमिति न तानलाभः । तदाह **दत्तिलः**--


एवं कृतेऽपि तानत्वे गणयित्वा विनाशिनम् ।  
विद्वानेतावतिथ्येषा मूर्च्छनेत्यवधारयेत् ।। (१--३७)  


ननु प्रथमायां सप्तभ्यां च मूर्च्छनायां षड्जे लुप्ते रिगमपधनिरूपं भवतीति दुर्ज्ञातो विशेषः । सत्यं,
लेख्यभेदो नास्ति । एषु न पुनरस्त्वेव तथा हि--यदि तावत्सरिगमपधनि इति मूर्छनान्तरं निसरिगमपधानीति
मूर्च्छना निषादेन पूर्वकेणैव क्रियते, नतु सप्तकानन्तरं गतस्य स्वरस्यानुप्रवेशः । तदात्वे षड्जलोपे प्रथमासप्तभ्योर्न
भेदः । न च तदा **दत्तिलाचार्य**कथितं क्रमरूपत्वं निर्वाहकम् । तानत्वापत्तेश्च मूर्च्छनासु भूयसी स्यात् । यदा तु
सरिगमपधनीति प्रयुज्य द्वितीयमूर्च्छना षड्जाधरवर्तिना मन्द्रसप्तकगतेन निषादेनारभ्यते निसरिगमपध इति
पुनर्निषादाधोवर्तिना धैवतेन, ततस्तदधरेण पञ्चमेण यावदृषभेण, तदा मन्द्रसप्तके क्रमेणाक्रम्यमाणे मध्यसप्तके
वापचीयमाने मन्द्रगतेषु षर्ड्जभादिषु निषादान्तेषु श्रुतेषु सप्तमी लुप्तमूर्च्छनेति ज्ञायते । मध्यगतेषु ष षट्सु प्रथमं
तारसप्तकेन मूर्च्छनायां क्रमेण....म

[^...]: वरोहतः यदाप्येवमेव क्रमः सगरिमपनि इति प्रयुज्य षड्जाधःस्थान
एव निषादो धैवतः पञ्चमो मध्यमो गान्धार ऋषभ इति क्रमः । तदा यद्यपि सप्तकान्तरस्पर्शो नास्ति तथापि
षड्जस्य स्थिरस्थाने तदुपरिगतस्थानादेवर्षभे प्रयुक्ते रिगमपधनीति श्रुते प्रथममूर्च्छना लुप्तषड्जे....ति
सुज्ञातमेव । यदा तु षड्जस्थानमृषभेण क्रान्तं तदाधरवर्तिनः षड्जस्य सम्भावनैव नास्ति । रिगमपधनीति श्रुते
</details>

<pb n="029"/>

<details><summary>Abh</summary>

जानात्येव तारषड्जेनात्र भवितव्यम् । स च न श्रूयत इति सप्तमीयं मूर्च्छना लुप्तषड्जेति । अत्र च पक्षद्वयेऽपि
क्रमरूपतासिद्धस्थानप्राप्तिश्च स्फुटैव । निग्रहश्च मध्यमग्रामे पञ्चमस्य श्रुतिहानेः । एवं पञ्चमेन ऋषभ इत्यस्य
पर्यग्रहणं, असंवादित्वाद्यस्मिन् स पर्यग्रहः षड्जग्रामस्तत्रोभयत्रापि न मध्यमो विनाशी । मध्यमाद्गतेः प्राप्तिरस्य
पञ्चमस्य, तस्य निग्रहे मध्यमग्रामे नाशः । तथा पर्यग्रहे मध्यमग्रामे अनाशः षड्जग्रामे नातिन्यूनो
नात्युच्चमध्यमागतिस्त्रिश्रुतिस्तस्माद्विनाशः ।


ननु ऋषभस्याप्यनाशित्वं स्यादित्याशङ्क्याह--**निग्रहे** निषादस्य ग्रहणे कर्तव्ये यस्त्रिश्रुतिः स धैवत
इति यावत् । तदुक्तं **दत्तिलाचार्येण**--


पञ्चमं मध्यमग्रामे षड्जग्रामे तु धैवतम् ।  
अनाशिनं विजानीयात्सर्वत्रैव तु मध्यमम् ।। (१--२०)  


ननु रि इति व्यञ्जनं कथं स्वरस्यानुकारः । ननु सकारादयोऽपि किंरूपाः । ननु ऋषभशब्दस्य
नापमाद्यः तर्हि षड्जशब्दस्य सकारो न प्रथम इति । सङ्केतमात्रं हि तत् । रिऋइत्युभयथाप्यदोषः ।


अन्ये तु **दत्तिलादि**मतं मुनेर्नेष्टं, मध्यम एवालोप्योऽस्य मध्यम इत्याचक्षते । ननु च मूर्च्छनास्तावत्
जाज्जतिग्रहभाषवन्न प्रयोगोपयोगिन्यः, तानाश्च कुतप उपयुज्यन्ते, तानोक्तस्वरातिरिक्तानामपि जातिषु
लोपाभावाद् दृष्टत्वात् । तथा हि षड्जमध्यमा षड्जग्रामे जातिः, तस्या षाडवो गान्धारेण । न च षड्जग्राम
--तानेषु गान्धारो गणितः, सरिनिपानामेव लोप उक्तत्वात् । तानेषु च परिगणितेषु पञ्चमस्य मध्यमग्रामेऽन्यत्र
धैवतस्योभयत्रमस्यालोपित्वं पुनः किमर्थम् ? कूटतानाश्च ये प्रदर्शिताः पूर्वं पञ्चसहस्राणि त्रयस्त्रिंशच्चेति,
तथैतेषां प्रस्तारो नष्टोद्दिष्टे संख्या चेति वितत्याचार्यैः कथिताः । तत्र नष्टोद्दिष्टसंख्यापरिज्ञानयोरवगमे
करणमुपदर्शितम् । तस्य च लक्षणं यथा 'अन्त्यस्यैकान्त्याद्भेदसंख्याम्' इति । **शङ्करो**क्तकरणास्तु साधारणा
इति टीकाकारैर्दर्शिताः ।


अथ नष्टोद्दिष्टज्ञानार्थश्लोकाः तत्र पूर्वमुद्दिष्टम् ।

मूलक्रमान्तस्थानं यत्पूर्वेण तदपेक्षया ।  
क्रान्तं यावतिथेनैव लोष्टं तावतिथं त्यजेत् ।।  

ते चेह न दर्शिता इति सर्वं गर्भीकृत्य मुनिः साधारणं वचनमाह **प्रयोक्तुं/?/ श्रोतुसुखार्थं च**
</details>

<pb n="030"/>

<details><summary>Abh</summary>


अधःस्थानं तदङ्कस्थान्मौलेरङ्कैः परिस्थितः ।  


पुनर्निर्दिष्ट एतस्य पूर्वान्त्या--तथा वदेत् ।।  


एवमुद्दिष्टतो ज्ञेया संख्या नष्टक्रमः पुनः ।  
ज्ञायते संख्यया तत्र मौलैकाङ्कोपरिस्थया ।।  


एककोष्टक एवाधःस्थाने यावतिथस्ततः ।  
तस्य तावतिथेनैव पूर्वेणाक्रान्तिमादिशेत् ।।  


अनेककोष्टके त्वर्थे संख्यायाः प्रतिबोधकः ।

[^..]: 

[^...]:  

**मूर्च्छनाताननानात्व**मिति । यत्तावदुक्तं मूर्च्छना तानानां कुत्रोपयोग इति तत्रेदमुक्तं मूर्च्छनार्थं च तानरूपं,
यदुक्तं प्रयोक्तॄणां सुखार्थं, यतस्ते श्रोतार आगमार्थविद इत्यर्थः । एतदुक्तं भवति--मूर्च्छनानां यद्यपीहागमे
नास्त्युपयोगः, तथापि दृष्टसामक्रियायां वा स्फुट एवोपयोगः । तथा हि दर्शितं, 'उत्तरमन्द्रया तिस्रो गाथाः"
इति, तानानां, "अग्निष्टोमीयमाद्यं स्याद् द्वितीयं वाजपेयिकं" इत्यादिनामनिरूपणद्वारेणैव **वायुपुराणादौ**
यज्ञोपयोगी सामऋग्गाथोपयोगः प्रदर्शितः । अग्निष्टोमिकसामेन शिवं स्तुत्वा तत्फलमिति च प्रयोक्तृरदृष्टं
श्रूयते । तथा "सदस्यमग्निष्टोमसाम शृण्वतः" पातकैर्मुच्यते लोकान् जयति" इति,


दक्षप्रोक्तं पठेद्यश्च शृणुयाच्छृद्धषड्जया ।  
प्रत्यहं सन्ध्ययोस्तौ तु रुद्रलोकं गमिष्यतः ।।  


इति च प्रयोक्तॄणां चादृष्टद्वारेण सुखोत्पादकं प्रत्युपयोगो दर्शितः ऋग्गाथा सामोपयोगादेव
**नारदीयशिक्षा**यां पुराणादौ च तानपर्यन्तमेव स्वरमण्डलं दर्शितम्, मूर्च्छनानां च यन्नानात्वं तदुपनियमद्वारेण
दर्शितं तच्छ्रोतृसुखलक्षणं अर्थं प्रयोजनं कर्मभूतं प्रयोक्तृयुक्ते तच्छीलम् । एतदुक्तं भवति-- यद्यापि जातिषु
षाडवौडुविका नियता एव गणितास्तथा च रागभाषावैचित्र्यं श्रोत्रसुखजनकमुन्मूलयितुं स्वातन्त्र्येण स्वरलोपो
मध्यमवर्जः प्रदर्शितः ।


यच्चोक्तं कूटतानाः किमिति नोक्ता इति । तत्र कूटत्वं तावन्न किंचित्प्रयोक्तृसुखार्थत्वं तेषामपि समानम्
। केवलं परिगणितचतुरशीतिन्यायेन, नियते कर्मणि विशिष्टदेवतापरिपोषणाय । एवं मा भूदुपयोगः सामान्यात्मना
तु दृष्टोपयोगोऽस्त्येव । यच्चोक्तं गणाना न कृतेति तत्रानन्त्यात्का गणाना । यदाह--
'**अनन्ता वाङ्मयस्याहो गेयमध्ये च चित्रता इति** (**माघ**--II--3) (पूर्णस्वराणां षाडवौडुविकादीनां)
</details>

<pb n="031"/>

साधारणमिदानीं व्याख्यास्यामः।1तत्र साधारणं नामान्तरस्वरता, 2कस्मात्,
द्वयोरन्तरे3 भवति यत्तत्साधारणम् । यथा--

छायासु भवति शीतं प्रस्वेदो भवति चातपस्थस्य ।  
न च नागतो वसन्तो न च निः 4शेषः शिशिरकालः ।। ३४ ।।  

इति कालसाधारणता5 । तत्र द्वे साधारणे जातिसाधारणं स्वरसाधारणं च ।
<details><summary>Abh</summary>

अन्योन्यमेलने द्वात्रिंशोत्यादिक्रियमाणे वाचस्पतेरप्यशक्यं परिगणनम् । स्यादेतत्--तेन किं प्रयोजनमिति ।
तन्न, यतस्तदपि सम्यक्प्रयोक्तरि सति श्रोतॄणां तु सुखजनकमेव । युक्तं चैतदिति दर्शयति **मूर्छना
तानप्रयोजनमपीति** । मूर्च्छना तानानां ऋग्गाथासामभ्य आनीय यदि प्रकर्षेण योजनं स्थानानां विशेषरक्तिदायिनां
प्राप्त्यर्थं

[^...]: 

[^...]: 

[^...]: 

[^...]: हितषडजस्थानसञ्चरणं स्वाततन्ञ्यलाभे तदुदीर्यमाणे स्वरप्रयोगः श्रीतॄणां
सुष्ठुतमं रञ्जको भवति । प्रयोक्तॄणां च स्वयं श्रुण्वतां सुखं जायते । श्रुतित्वलाभद्वारेण

[^..]: 

[^...]: 

[^...]: ....


[^...]: 

[^....]: पुष्पः........स्वसम्यङ् निर्वाहो ग्रामरागभाषादौ । पूर्णत्वे संपूर्णक्रमाक्रमयुक्तमूर्च्छनाप्रयोगे
झटिति रागप्राप्तिः, अपूर्णत्वे तु रागतानप्रयोगे वर्जनम् । प्रत्येकं ग्रामरागादौ सर्वेषां मूर्च्छनादीनां बहुधा प्रयोग
इति मूर्च्छनानात्वं युक्तम् । न हि इयत्ता काचिदिति स्थितम् ।


स्थानप्राप्तर्थमित्युक्तं, तत्र किमिदं स्थानं नामेत्याशङ्क्याह--**स्थानं त्विति** । पूर्वमुक्तं **पूर्वोक्तं**
विस्पष्टम् । यत्त्रिविधत्वेनोक्तं काकुविधानेन तच्च षट्षष्टिभेदः, संक्षेपतस्त्रिधा सद्वर्णाङ्गालङ्कारयोगः प्रयोक्ष्यते।


एवं मूर्च्छनातानानां स्वस्थानं व्याख्याय साधारणकृतं नाम चतुर्थं तद्भेदं व्याख्यातुमुपक्रमते
**साधारणमित्यादि** । अन्तरे भवः अन्तरः स्वस्थानच्युतपरस्थानसंक्रान्तः स चासौ स्वरक्तत्वं न तु विस्वरं,
तस्य भावः साधारणमिति । भावप्रधानो निर्देशः साधारण्यमिति यावत् । तथा अन्तरे भवं
जातिविभागसाधारणत्वात्स्वरा यत्र प्रयोगे तद्भावो जातिसाधारणः स्वस्य सामान्यलक्षणम् । **कस्मादिति**
किमत्र लौकिकेऽनुगमो अस्ति तेनेति प्रश्नः अस्तीत्याह **द्वयोरन्तर** इत्यादि। छायायामुपविष्टस्य शीतं भवतीति
वसन्तस्य पूर्णत्वं,
</details>

<details><summary>Notes</summary>



[^1]: **र**-- वक्ष्यामः. 

[^2]: **र**-- तस्मात्. 

[^3]: **ड**-- अन्तरं यत्, **प**--द्वयोरन्तरयोर्वा । 

[^4]: **र**--न चावे. 

[^5]: **र**--साधारणात्.
</details>

<pb n="032"/>

स्वरसाधारणं काकल्यन्तरस्वरौ । तत्र द्वि1श्रुत्यत्कृष्टो निषादः काकलीसंज्ञो
भवति । तद्वद्गान्धारोऽन्तरस्वरसंज्ञो भवति ।


जातिसाधारणमेकांशानामविशेषाज्जातीनां समवायात्प्रत्यंशं
लक्षणसंज्ञानमिति। स्वरसाधारण द्विविधं द्वैग्रामिकं कस्मात् साधारणोऽत्र स्वरविशेष
इति कृत्वा षड्जत्वासाधारणमुच्यते । एवं मध्यमेऽपि । अस्य तु
प्रयोगसौक्ष्म्यात्कैशिकमिति द्वितीयं नाम निष्पद्यते । 2कलत्वाच्च काकलीसंज्ञो भवति,
विकृतत्वाच्चानंशः आप्तोपदेशाच्च सप्तभ्यो नान्यो निषादवानेव । यथा हि षण्णां
रसानामन्यतमः क्षारसंज्ञितस्तथा निषादः काकलीसंज्ञो गान्धारश्चान्तरस्वरसंज्ञो भवति।
भवतश्चात्र--

अन्तरस्वरसंयोगो नित्यमारोहिसंश्रयः ।  
कार्यो ह्यल्पो विशेषेण नावरोही कदाचन ।। ३५ ।।  


क्रियमाणोऽवरोही स्यादल्पो वा यदि वा बहुः ।  
जाति़रंग श्रुतिं चैव निहन्यादन्तरस्वरः3 ।। ३६ ।। इति ।।  

<details><summary>Abh</summary>

आतपे स्वेद इति शिशिरस्य स्वरूपात्प्रच्यवनम् । एतदेवाह **न च नागत** इति । अनागमनमात्रव्यावृत्तिर्न तु
पूर्णतेत्यर्थः । निश्शेष इत्यनेन नष्टः न वा संपूर्ण इत्यर्थयोः स मध्यवर्तीकालः साधारणः, तद्वद्द्वयोः स्वरयोः
मध्यवर्ती सस्वरसाधारणः।। ३४ ।।


एतमेव विभागं दर्शयति डु इति । तेन तानश्रुतिसाधारणं यदेके प्राहुस्तन्न सोढं भवति । निषादस्य
षड्जग्रामे षाडवौडुवितत्वेन लोपः, गान्धारस्य त्वौडुवित्वेन, विपर्ययौ मध्यमग्रामे तद्विशेषानाश्रयणे
लोप्यत्वमात्रात्। यदि तानसाधारणं तन्न, किञ्चिदेतेनोक्तं स्यात् । श्रुतिसाधारणं न
किञ्चिन्निषादगान्धारव्यतिरेकेण हि नान्यपरो लोपदशायाः श्रुत्युत्कर्षं भजते ।


प्रथमं व्याचष्टे **तत्र साधारण**मिति । एतौ क्रमेण लक्षयति **श्रुत्युत्कृष्टो निषाद** इति । तत्र संज्ञावग्रहणे
भेदमाह व्यवहारार्थमिमे भिन्ने संज्ञे परमार्थतस्तु द्वयोरपि तीव्रतरत्वात्काकलीत्वम् । यद्वक्ष्यति "**कलत्वाच्च
काकली संज्ञा**" (**ज्ञ**) इति । द्वयोरपि चान्तरस्वरत्वम्, यदुक्तं--"**साधारणं नामान्तरस्वरता**" इति ।
</details>

<details><summary>Notes</summary>



[^1]: विश्रुति. 

[^2]: N: **उ**-- नयन्ते त्वन्तरस्वराः 

[^3]: **न**-- जातिमिदानीं.
</details>

<pb n="033"/>

<details><summary>Abh</summary>

द्वितीयं लक्षयति **जातिसाधारणमेकांशानामविशेषादिति** । एकोंऽशो यासां जातीनां तासां यो विशेषहीनः
प्रयोगः स वाद्यंशानुलपनलक्षणान्तरमार्गरूपस्तुल्यः । कमवलम्ब्य जातिसाधारणं स्थितं नत्वेवं तस्मिन् भागो
जात्योरभेद एवैकोऽसाधारणोत्याशङ्क्याह **जातीनां तु समवायात्प्रत्यंशलक्षणसंज्ञानमिति** ।
ग्रहन्यासादिदशकस्य यः समवायस्ततो हेतोर्जातीनामंशे विचित्रेऽपि लक्षणमसाधारणं शक्यं ज्ञातुम् , यदाह
**न्यासान्तरभागौ तु विशेषकाविति** । तुर्व्यतिरेकमाह, तेन नाभेद इति भावः । ग्रहादिभागानां लक्षणपरिज्ञानं
जातिसाधारणमिति केचिदेव प्रघट्टके व्याचक्षते **स्वरसाधारणं द्विविधमि**त्यादिना । काकल्यन्तरयोर्ग्रामद्वये
प्रयोगमुजानाति, निषादगान्धाराल्पत्वदशायां नामान्तरं च विधत्ते । स्वरद्वयं षड्जग्रामे षड्जसाधारणं,
अन्यत्र मध्यमसाधारणमिति। तच्चेदं फल्गुप्रायं लक्ष्यते, मूर्च्छना हि स्वरसाधारणकृता भवतीत्युक्ते
किमनेनाभ्यधिकमुक्तं भवति । अन्ये तु ग्रामद्वये व्यवस्थां प्रदर्शयितुमिदं, तथा हि, षड्जग्रामे षाडवकरत्वेन
निषादः काकली, औडुविते गान्धारोऽन्तरस्वर इति षड्जसाधारणं मध्यमग्रामे विपर्ययेणेति प्राहुः । तदनेनापि
किञ्चिदाशयितं भवति । यच्चेदमुच्यते यस्य कैशिकमिति तद्यदि काकल्यन्तरयोस्तथापि निषादगान्धारगतस्य
ग्रामभेदे षाडवौडुविचतप्रकारस्य तदुचितप्रकारस्य तदुभयथापि षड्जकैशिक्यां पूर्णस्वरायां कैशिक्यां च
ऋषभधैवतलोपोजातषाडवौडुवितायां न दृश्यते । शुद्धभिन्नगौडमालवषड्जकैशिकानामपि
कैशिकीजातिसम्भवमुद्देशा.....भ्यां समयाश्च **काश्यपमुनि**प्रभृतिभिश्च दर्शितम् ।
तस्मादित्थमेतदित्यस्मत्परमगुरव **उत्पलदेवपादा** मन्यन्ते इह तावत्तिस्रो द्वे चतस्र इत्यादिना स्वस्थानस्वरूपमुक्तं
तच्चरा

[^...]: 

[^...]: 

[^...]: त्वात्पारमार्थिकं प्राकृतरूपमुच्यते । षड्जश्चतुश्श्रुतिक इत्यादौ यावन्निषादो द्विश्रुतिरिति
यथा संपूर्णावयवं प्राणिनां रूपं तेषामेव त्वन्यथा रूपद्वयेऽपि शुद्धं रूपं छिन्नपुच्छमिव शुनो द्विपुच्छत्वं वा तत्र
गान्धारनिषादयोर्विवादित्वात्तदुपक्रमे च विकृतिरुक्ता च, तद्विकृत्या च षड्जमध्यमावपि विकृतौ, पञ्चमस्य
त्रिश्रुतिकामिधाने दर्शितैव विकृतिः । तद्द्वारेण धैवतस्यापि ऋषभस्य तु विकृतिर्वक्तव्या । एतदेव दर्शयति
**स्वरसाधारणं द्विविधं द्वैग्रामिक्यमि**ति । यदेतत्काकल्यन्तरलक्षणं द्वयोरपि ग्रामयोः स्वरसाधारणमुक्तं
तद्द्विविधम् । अत्र पृच्छति--कस्मात् । अयं भावः। यदि तत्काकल्यन्तरभेदाद् द्विविधत्वं तर्हि पूर्वमेवोक्तमिति,
किं पुनरु/?/क्ते्या । अथान्यतः प्रकारा द्विविधता स तर्हि वक्तव्य इति, इतरोऽपि तं प्रकारमाह **स्वरसाधारणमत्र
स्वरविशेष इति कृत्वा षड्जसाधारणमुच्यते** इति । यदा निषादः श्रुतिमेकामुत्कृष्यते ऋषभश्च, तदा
</details>

<pb n="034"/>

<details><summary>Abh</summary>

निषादस्त्रिश्रुतिः, षड्जो द्विश्रुतिः, ऋषभस्तु चतुश्श्रुतिरिति, तदा षड्जसाधारणौ द्वाभ्यां
निषादर्षभाभ्यामुपजीवितो यतः सम्पन्नः ततः षड्जसाधारणम् ।


गान्धारो यदैकां श्रुतिमुत्कृष्यते पञ्चमश्च मध्यमग्रामिको मध्यमश्रुतिमेकां गृह्णाति धैवतस्तु चतुश्श्रुतिक
एव मध्यमग्रामतायां हानिः, तदा मध्यमस्योपजीव्यत्वान्मध्यमसाधारणम् ।


ननु निषादगान्दारयोर्द्विश्रुत्युत्कर्षणे साधारण मुक्तं कथमधुनैकश्रुत्युत्कर्ष इत्याशङ्क्याह
**साधारणमस्येति**। स्वरस्वयः (?) प्राक्तनरूपाद्विशेषो वैलक्ष्यण्यात्मा स एव स्वरसाधारणतायां प्रयोगः ।
अनेन चैतत्सूचयति सर्वेषां स्वराणामुच्चनीचत्ववैचित्र्यकृतोक्तिविशेषात्केवलं गान्धर्वे नियमं (म) दृष्टसिद्ध्यै
एकश्रुतित्वं स्वराणां दर्शितम्, वैचित्र्यन्तरं तु रागभाषादौ लक्ष्ये दृश्यत एव । तथा च **वृद्धकाश्यपः** --


**काकल्यन्तरयोगेन चतुस्त्रिद्वयेकतः श्रुतीन् ** ।  
**स्वरान्सर्वान्प्रयुञ्जीत रागाभाषासु सर्वथाः** ।।  


**स्वराः षड्जादयः सप्त तथा चोत्कृष्टपञ्चमः** ।  
**अथ धैवततश्चान्यः काकल्यन्तरसंज्ञकौ** ।।  


**षड्जमध्यमगान्धाराश्चत्वार इति सर्वथा** ।  
**जातिष्वेते प्रयोक्तव्याः स्वराः पञ्चदशैव तु ** ।।  


अस्य लक्ष्येऽसंभवं दर्शयितुं संज्ञां करोति **अस्य तु प्रयोगस्य सौक्ष्म्यादिति** । तुस्त्ववधारणे, अस्यैव
षड्जमध्यमसाधारणस्येत्यर्थः) । सौक्ष्म्यवैचित्र्यनिपुणसाध्यता च । कैशिकमिति सुकुमारहृद्यप्रयोगात्मिका हि
कैशिकी सा विद्यते यत्रेत्याकारः । कशेर्वा कैशिकम् । पाताग्रसौक्ष्म्याद्वेति पृथक्प्रयासोऽयं तत्र षड्जगान्धार्याश्च
षड्जकैशिकी जातेति । मध्यमग्रामांशोऽप्यस्या उपजीव्यत इति चतुःश्रुतिकधैवतं प्रतिपद्यते । दौर्बल्याच्च
ऋषभधैवताभ्यां चतुश्श्रुतिकाभ्यां भवितव्य यथाकल्पं निषादगान्धाराभ्याम् । (।) वक्ष्यति हि--


**दौर्बल्यं चात्रकर्तव्यं धैवतस्यर्षभस्य च** । इति (२८-- ) स्वयं चैष षड्जग्रामेणेति पञ्चमेन
चतुःश्रुतिकेन भवितुं युक्तमिति । कैशिकप्रयोगे षड्जसाधारणगमनायोगात् षड्जकैशिकीकैशिक्यपि
स्वयंमध्यमग्रामगा, तेनात्र चतुश्श्रुतिर्धैवतः, ऋषभोऽपि चतुश्श्रुतिः, दौर्बल्यं ऋषभस्यात्रेति वक्ष्यते, लोप्यत्वं
चर्षभधैवतयोरिति चतुश्श्रुतिकतया भाव्यम् । धैवत्यार्षभीवर्जाश्च सर्वजातयोऽसाधारणमिति
</details>

<pb n="035"/>

1जातीरिदानीं वक्ष्यामः ।

स्वरसाधारणगतास्तिस्रो ज्ञेयास्तु जातयः ।  
मध्यमी पञ्चमी चैव षड्जमध्या तथैव च ।। ३७ ।।  


आसामंशास्तु विज्ञेयाः षड्जमध्यमपञ्चमाः ।  
यथा स्वदु2र्बलतरव्यत्यासात्पञ्चमे तथा ।। ३८ ।।  


जातयोऽष्टादशेत्येवं ब्रह्मणाभिहितं पुरा ।  
तास्त्वहं वर्तयिष्यामि ग्रहांशादिविभागतः ।। ३९ ।।  

<details><summary>Abh</summary>

षड्जग्रामानुप्रवेशाच्चतुश्श्रुतिकत्ववशात्पञ्चमेन । भवितव्यमिति कैशिकापरपर्यायं षड्जमध्यमसाधारणं
तत्स्थानमप्यस्ति, तद्गतातिदेशात्तु कैशिकभिन्नकैशिकादिग्रामरागोष्विति सर्वं सुस्थम् । एतदेव
**मतङ्गाचार्या**दिभिर्ग्रामसाधारणमित्युक्तम् ।


श्रुतिसाधारणं तु सर्वस्वराणामनियतश्रुतिकत्वम् । ननु निषादस्य काकलीति कस्मान्नाम, आह
**कलत्वा**च्चेति । चकार ईषदर्थे नैको सादेशः । (?) ईषत्कलस्तीव्रभावोऽस्मिन्निति काकली इति, यदि वा
**गौरादित्यादीकारः** काकलीसंज्ञे इति पाठे निषाद एवं षड्जत्वं नाप्राप्तः छिन्न पुच्छ एव श्वेव । अत एव
विकृतत्वेन प्राधान्याभावादनंशः । ननु सप्तभ्यो माभूत्, अन्यो निषादस्तु विकृतोऽसौ न षड्ज इति । किमत्र
कारणम् । आह । **आप्तोपदेशा**च्चेति । चकारो हेत्वन्तरगतिकारं द्योतयति । पूर्वं हि निषादधीप्ररूढायां तद्बुद्धिर्जातेति
प्राथम्यात्तेनैव व्यपदेशः । अत्र दृष्टान्तमाह लवणरस एव तीव्रः क्षार इति कथ्यते **चाणक्यादि**भिस्तु मधुररसं,
मध्यमादृषभगतौ चान्तरास्य प्रयोगादान्तरस्वरत्वम् ।


अथात्र साधारणे उक्ते शेषं कारिकावल्यामाह **भवति चात्रेति** । साधारणे अन्तरस्वराद्य आरोही
मध्यमस्तं संश्रित्य तत ऋषभं जिगमुषुणा यदि आन्तरस्वरः प्रयुज्यते तदासौ सम्यक्छ्रतौ योगो भवति ।
सदाल्पकार्यस्तु विषय एव तस्य विनियोगः । **नावरोही**ति तस्यादाविति शेषः । तेनान्तरस्वरो प्रयुक्ते न नयावरोही
ऋषभः, स मे......न योज्य इति । अन्तरस्वरेण संयोगो यस्य मध्यमस्य तादृग्यदाप्रयुक्तस्तदा आरोहणमेवकार्यम्।
मध्यामादन्तरस्वरं प्रयुज्य मध्यम अन्यत्र वा आरोहणमेव कार्यम ।। ३५ ।।


नन्वारोहणं कदाचिन्नावरोहीति यदुक्तं तदेव दृढयति **क्रियमाणोऽवरोही स्यादिति** ।
**अल्पो बहुभिरिति**।......विपुलो वा विस्तरकालस्थिति.....त्रादर इत्यर्थः । **जाती**त्यदृष्टं, रागमिति
रात्रिदृ (रक्तिर्दृ)ष्टफलं, **श्रुतीति** प्रत्युपकारवैरस्यं नयत इति नाशयतीत्यर्थः । **अन्तरस्वर**शब्देन चात्र काकल्यपि
संगृहीत इति कृतोऽप्यमेव क्रमः ।। ३६ ।।
</details>

<details><summary>Notes</summary>



[^1]: N: जातीनिदानीं --after वक्ष्यामः N has अत्र 

[^2]: N: स्वर......व्यत्यासत्पञ्चमी चेति ।
</details>

<pb n="036"/>

षाड्जी चैवार्षभी चैव धैवत्यथ निषादिनी ।  
षड्जोदीच्यवती चैव तथा वै षड्जकैशिकी ।। ४० ।।  


षड्जमध्या तथा चैव षड्जग्रासमाश्रयाः ।  
अत ऊर्ध्वं प्रवक्ष्यामि मध्यमग्रामसंश्रिताः1 ।। ४१ ।।  


गान्धारी मध्यमा चैव गान्धारोदीच्यवा तथा ।  
पञ्चमी रक्तगान्धारी तथा गान्धारपञ्चमी ।। ४२ ।।  


मध्यमोदीच्यवा चैव नन्दयन्ती तथैव च ।  
कर्मारवी च विज्ञेया तथान्ध्री कैशिकी मता ।। ४३ ।।  


स्वरसाधारणगतास्तिस्रो ज्ञेयास्तु जायतः ।  
मध्यमा षड्जमाध्या च पञ्चमी चैव सूरिभिः ।। ४४ ।।  


आशामंशास्तु विज्ञेयाः षड्जमध्यमपञ्चमाः ।  
यथास्वं दुर्बलतरं व्यत्यासात्त्वत्र पञ्चमी ।। ४५ ।।  

<details><summary>Abh</summary>


षड्जं काकलीं प्रयुज्य तमेव स्वरान्तरं वारोहो--....किमित्युक्तम् । तत्प्रसङ्गादाह। **जातीरिदानी**मिति।
जायते शुद्धभिन्नगौडरागसाधारणभाषाविभाषात्मकं रीतीसप्तकं दृष्टसिद्धिर्भावरसोपरेञ्जनं च यतस्ततो जातयः।
**ब्रह्मणेति** आप्तागममसस्यानन्यथाभावमाह । **वर्तयिष्यामि** हृदये वर्तमानाः प्रविशन्ति लक्षणक्रमेण
ग्रहांशतारमन्द्रषाडवौडुविकादि विभागोक्तेन प्रकाशयिष्यामीत्यर्थः। षड्जग्रामगतं श्रुतिविभागं सम्पद्यते
चोपजीवतीति तदाश्रयाः । एवं मध्यमग्रामाश्रया अपि स्थिताः । **तिस्रः** स्वरगता एव । तासु हि नाषादगान्धारयोः
षाडवौडुवितकरत्वमिति पूर्वावस्थायां वक्रावपि तौ दुर्बलत्वाद्विकृतौ काकल्यन्तरात्मानौ भवतः । तेन
स्वरसाधारणस्यायतितत्वादत्रापि प्रयोगः ।। ३७--४४ ।।


तथाहि (शुद्धषड्जा) यां काकलीप्रयोगो दृश्यते(इति) निदर्श्य अनंशत्वे दौर्बल्यात्तत्रासां कोंऽशः
साधारणविषय इत्याह **आसामंशा** इति । **यथास्वमिति** षड्जमध्यमसप्तांशास्तत्र निषादगान्धारयोस्तावदंशयोः
नास्ति साधारणं समपेषु सातिशयस्तत्प्रयोगः, मध्यमाया अप्येष विधिः, स हि द्विश्रुतिवर्जं पञ्चांशांशाः ।
पञ्चम्यास्तु ऋषभपञ्चमावंशौ आद्ये......वितं येन पञ्चम एवास्यां काकल्यन्तरयोगप्रसंगादस्यामन्यदाह
**दुर्बलतरस्य व्यत्यासे** दुर्बलत्वगात्रं कर्तव्यम् । तेन षाडवकारिणो गान्धारस्य स्थाने दुर्बलेनान्तरस्वरेण यत्र
भाव्यं तत्रासौ दुर्बलतरः कर्तव्यः । औडुवितकारिनिषादस्थाने दुर्बलतरकालीसङ्गो दुर्बलः काकली कर्तव्यः
इति ।। ४५ ।।
</details>

<details><summary>Notes</summary>



[^1]: N: मध्यमग्रामसंश्रयाः ।।
</details>

<pb n="037"/>

1aस्वरजातयः शुद्धा विकृताश्च । तत्र शुद्धाः षाड्जी, आर्षभी, धैवती,
निषादिनी च षड्जग्रामे । गान्धारी मध्यमा पञ्चमीती मध्यमग्रामे । एताश्चान्यूनस्वराः1
स्वस्वरांशग्रहन्यासापन्यासाश्च ।


विकृता लक्ष्यन्ते तेभ्योऽन्यतमेन द्वाभ्यां बहुभिर्वा लक्षणैर्विक्रियामुपगता
न्यासवर्जं विकृतसंज्ञा भवन्ति। न्यासविधावप्यासां2 मन्द्रो नियमः विकृतास्वनियमः।
तत्रैकादशसंसर्गजा विकृता अपरस्पर3 संसर्गादेकादश निर्वर्तयन्ति । यथा--


शुद्धा विकृताश्चैव हि समवायाज्जातयस्तु जायन्ते ।  
पुनरेवाशुद्धकृता भवन्त्यथैकादशान्यास्तु ।। ४६ ।।  

<details><summary>Abh</summary>


अथासां जातीनां विभागमाह **स्वरजातय** इति स्वरनाम्न्य इत्यर्थः। तासां ग्रामविभागमाह **तत्र शुद्धाः
षड्जे**त्यादि। शुद्धानां लक्षणमाह **ता** इति । **अन्यूनस्वराः** पूर्णस्वराः यो (?) नामकारी स्वरांशादिरूपो (?)
यासाम् । चकारः समुच्चये । विकृतानां नैतल्लक्षणमित्याह **विकृता लक्ष्यन्ते एभ्य** इति । पूर्णग्रहोपन्यासेभ्यः ।
तदाह **न्यासवर्ज**मिति । **विकृतसंज्ञा** इति विकारे सम्यग्ज्ञानं विशेषतो यासां, तेन षाडवविकृता, ग्रहविकृता,
अंशविकृता, ग्रहांशोपन्यासविकृता इति विभागः ।


नन्वेवं (ग्रहाप) न्यासभागे शुद्धेतरविभागः कथमित्याह **न्यासविधावपीति** । तासां जातीनां मध्येऽ
पि याः शुद्धास्तासु नामकरी यो न्यासः नियमेन मन्द्रो भवति, विकृतासु त्वनियमः।
न्यासान्तरमार्गलक्षणेन....छायायिना रूपेण विकृत्वेऽपि तद्रूपाविभासः ।


नन्वेवं सप्तानां विभाग उक्तः, अष्टादश चोद्दिष्टा इत्याशंक्याह **तत्रेति** । एवं सप्तसु स्थितास्वित्यर्थः ।
तासां संसर्गादित्याह **विकृता** इति न तु शुद्धा इत्यर्थः । **एकादशेति** कर्मपदम् ।
एतदेव संक्षेप्तुमार्यामाह--


**शुद्धा विकृताश्चैव हि समवायाज्जातयस्तु जायन्ते** इति । निर्हेतौ समवायात् श्रुतिस्वरग्रहादिसमूहाद्यतो
जायते ततो जातय इति निर्वचनम् । शुद्धा विकृताश्चेति विभागः । एवकारेण शुद्धानामेव हि विकृतत्वम् । न तु
जात्यन्तरत्वमुक्तम् । **पुनरवे**ति शुद्धाभिर्विकृताः कृताः, ताभिस्त्वेकादशेति पुनः शब्दो व्यतिरेकार्थः।
</details>

<details><summary>Notes</summary>

1a. N: एतासां अष्टादशानां सप्तस्वरा....ताश्च द्विविधाः शुद्धाः विकृताश्च । तत्र शुद्धा षड्जग्रामे षाड्जी ऋषभी धैवती
निषादी च षड्जग्रामे । गान्धारी मध्यमा पञ्चमी इति मध्यमग्रामे । एतश्चान्योन्यस्वरत्वात् स्वस्वराः । संग्रहोपन्यासन्यासो
अन्यतमेन द्वाभ्यां बहुभिर्वोपलक्षणैः। विक्रियामुपगता न्यासवर्जं विकृतसंज्ञा भवन्ति । न्यासविधानमप्यासां मन्द्रो नियमः
विकृतास्वनियमः । तत्रैकादशसंसर्गजा विकृता अपरस्परसंसर्गादेकादश निर्वर्तयन्ति । 

[^1]: **र**--अरा । 

[^2]: विधानमध्यासां।


[^3]: **र**--संयोगात् ।
</details>

<pb n="038"/>

1तासां यन्निर्वृत्ताः स्वरेष्वथांशेषु जातिषु च जातिः ।  
2तद्वक्ष्यामि यथावत्संक्षेपेण क्रमेणेह ।। ४७ ।।  

3षाड्जीमध्यमाभ्यां निवृत्ता ज्ञेया षड्जमध्यमा4 5षाड्जीगान्धारीभ्यां6 7ष्डजाकैशिकी,
8गान्धारीषड्जधैवतीभिः षड्जोदीच्यवा, षड्जागान्धारी मध्यमाधैवती --
भिर्गान्धारोदोच्यवा, धैवतीपञ्चमीमध्यमागान्धारीभिर्मध्यामोदीच्यवा,
गान्धारीमध्यमापञ्चमीनिषादवतीभी रक्तगान्धारी, गान्धार्यार्षिभ्यामान्ध्री,
पञ्चम्यार्षभीगान्धारीभिर्नन्दयन्ती, निषादवत्यार्षभीपञ्चमीभिः कार्मारवी,
पञ्चमीगान्धारीभ्यां गान्धारपञ्चमी, धैवत्यार्षभीवर्जाभिः कैशिकी ।।

[ स्यात्षड्जमध्यमाभ्यां निर्वृत्ता षड्जमध्यमाजातिः ।  
गान्धारीषाड्जीभ्यां संयोगात्षड्जकैशिकी चापि ।।  


षाड्जीगान्धारीभ्यां धैवत्या चापि या विनिष्पन्ना ।  
संसर्गाद्विज्ञेया सा षड्जोदीच्यवा जातिः ।।  


षाड्जी गान्धारी9 पञ्चमी तथा धैवती च खलु जातिः ।  
गान्धारोदीच्यवतीं जातिं निर्वर्तयन्त्येताः ।।  

<details><summary>Abh</summary>

एकादशैव नाधिकाः । **तु**र्व्यतिरेके, तासु परव्यतिरिक्ता नाम वाच्याः, न तु शुद्धाः भूतविकृतवत्कारणनामधेया
एव । **अथेति** समुच्चये कारणनामानुगमांशेन समुच्चितिः । तथाहि षड्जमध्यमयोश्च संसर्गजातिः षड्जमध्यमेत्युक्तम्।
अन्यास्तु भवन्तु जातय इति अंशरागविभाषादेशीमार्गादिषु प्रधानभूतान्तरमार्गन्यासाद्यनुगमबलेनानुगत--
प्रत्ययकारित्वादष्टादशमार्गन्यासानीत्यर्थः । अंशग्रहादिशतयोजनाया जायन्त इति जातय इत्यन्ये । जातेरसंप्रति
आभ्य इति वा सकलस्य रागादेर्जन्महेतुर्जातिरिति टीकाकारः।। ४६ ।।


ननु कया विकृतया का जातिरित्याशङ्काप्रसंगादन्यदप्यभिधास्यन् प्रतिज्ञां करोति **तासां यन्निर्वृत्तेति**
तयोः निर्वृत्तयोर्निर्वृत्ता तस्यामियं निर्वृत्तेति पञ्चमीसमासः कर्मधारयश्च । तत्रैकशेषावृत्त्यादिभिः यां
निर्वृत्तेत्यन्यप.....तत्र यत इत्यध्याहारः । स्वरेषु ग्रहापन्यासादिषु **यथाव**दिति यत्प्रकाररूपमर्हति तद्वक्ष्यामि।
एवमंशेषु स्वरग्रहणेन लब्ध्या अंशाः प्रधानात्पृथगुक्ताः । हानिषु च षाडवौडुविकात्मसु यथावदिति तत्प्रकाररूपं
तत्क्रमेणेत्युद्देशमप्यनादृत्य, **इहेति** जातिनिर्णये वक्ष्यामि ।। ४७ ।।
</details>

<details><summary>Notes</summary>

1.N: **र**--यासां यां । 

[^2]: N: **र**--तां । 

[^3]: N: **र**--आभ्यां । 

[^4]: N: **र**--जाति । 5.N: **र**--गान्धारीषाड्जीसंयोगात् ।
6.N: गान्धारीषाड्जीभ्यां संयोगात् 

[^7]: N: षड्ज (जा) कैशिकी वापि । 

[^8]: N: मध्यमा
9.N: गान्धारी षड्जाभ्यां धैवत्याश्चैव संगमात् ।
यां तु षड्जौदीच्यतीति ज्ञेया सा नामनी सद्भिः ।।
N does not read further. Two verses स्यात् &amp; षाड्जी ॰are also not read.
</details>

<pb n="039"/>

1aगान्धारपञ्चमाभ्यां मध्यमया विरचिता 1bच धैवत्या ।  
जातिस्तु मध्यमोदीच्यवेति सद्भिः सदा ज्ञेया ।।  


गान्धारीपञ्चमयोः सप्तम्याश्चैव रक्तगान्धारी ।  
गान्धार्यार्षाभिकाभ्यामान्ध्री संजायते जातिः ।।  


योनिस्तु नन्दयन्त्यास्त्वार्षभिका पञ्चमीं सगान्धारी ।  
कार्मारवीं निषादी सार्षभिका पञ्चमीं कुर्युः ।  


धैवत्यर्षभिकाभ्यां हीनां खलु कैशिकीं कुर्युः ।।]  


1परस्परविनिष्पन्ना ज्ञेया ह्येवं तु जातयः ।  
पृथग्लक्षणसंयुक्ता द्वैग्रामिकाः1c स्वराश्रयाः ।। ४८ ।।  


2चतस्रो2a जातयो नित्यं ज्ञेयाः सप्तस्वरा बुधैः।  
चतस्रः षट्स्वरा ज्ञेयाः स्मृताः पञ्चस्वरा दश ।। ४९ ।।  


मध्यमोदीच्यवा चैव तथा वै षड्जकैशिकी ।  
कार्मारवी च संपूर्णा तथा गान्धारपञ्चमी ।। ५० ।।  


3षाड्ज्यान्ध्री नन्दयन्ती च गान्धारोदीच्यवा4 तथा ।  
चतस्रः षट्स्वरा ह्येताः ज्ञेयाः पञ्च स्वरा दश ।। ५१ ।।  

<details><summary>Abh</summary>


तत्र निर्वृत्तीस्तावदाह **षाड्जीमध्यमाभ्या**मित्यादि **धैवत्यार्षभवर्जाभिः कैशिकी**त्यन्तेन । आदौ
तिस्रः षड्जग्रामे, एतच्च षड्जपूर्वपदत्वादेव लब्धम् । ग्रहादिसंर्गेऽपि ग्रामयोरसाङ्कर्यम् । ग्रामसाधारणस्य
कैशिकस्य तत्र बाहुल्येन प्रयोगः । स्पष्टमन्यत् ।


एतदुपसंहरति **अपरस्परनिष्पन्ना** इति संसर्गजा अन्योन्यं जनिताः । नन्वेवं षड्जमध्यमायां पृथग्ज्ञाप्यते
लक्षणमित्याह **पृथग्लक्षणेति** । ननु किं तेनेत्याह स्वरा ये ग्रहादिविभागस्तत्र नेयास्ते यत आश्रीयते लक्षणबलेन
द्वैग्रामिक्यमिति तिस्रः षड्जग्रामे अष्टावन्यत इत्यर्थः । यदि वा द्वैग्रामिकजात्युद्भवत्वात् तथेति, यदि वा
संसर्गजात्य एव स्वराश्रयास्तु स्वरमान्यः पृथग्लक्षणं शुद्धापेक्षया जात्यत्वं संसर्गदजापेक्षया च जनकत्वं भजन्ते ।। ४८ ।।


अथ हानिप्रकारं पूर्णषाडवौडुविकविभागं विवक्षुः पूर्णाः तन्नियमं तावदाह **चतस्र** इति ।
तत्र पूर्णाश्चतस्र आह **मध्यमोदीच्यवेत्यादि** । तत्र षाडवा आह षाड्जीत्यादिना । तद्व्यतिरिक्ताः शिष्यन्ते
</details>

<details><summary>Notes</summary>

1a. N: गान्धारीपञ्चमीभ्यां 1b. N: स 1.c.N:द्वैग्रामिक्यः (N) 

[^1]: N: (एवं not read in 'N' **ड** --व
परस्परोत्पन्ना विज्ञेया जातयो बुधैः 

[^2]: N: **र**-- आभ्यां चतस्रो नियमात् ज्ञेयाः सप्तस्वरा बुधैः (N) दशपञ्चस्वरा ज्ञेया
चतस्रश्चैव षट्स्वराः । 2a. N: आभ्यश्चतस्रो नियमात् ज्ञेयाः सप्तस्वराः बुधैः (N) 

[^3]: पञ्चमी नन्दयन्ती ......


[^4]: N: ॰रोदिच्यवी
</details>

<pb n="040"/>

नैषादी 1 चार्षभी चैव धैवती षड्जमध्यमा ।  
षड्जोदीच्यवती चैव पञ्च षड्जाश्रिताः स्मृताः ।। ५२ ।।  


गान्धारी रक्तगान्धारी मध्यमा पञ्चमी तथा ।  
कैशिकी चैव पञ्चैता मध्यमग्रामसंश्रयाः ।। ५३ ।।  


यास्ताः 2सप्तस्वरा ज्ञेया याश्चैताः षट्स्वराः स्मृताः ।  
कदाचित् षाडवीभूताः कदाचिच्चौडुवे मताः ।। ५४ ।।  


षड्जग्रामे तु संपूर्णा विज्ञेया षड्जकैशिकी ।  
षट्स्वरा चैव विज्ञेया3 षाड्जी गान्धारयोगतः ।। ५५ ।।  


संपूर्णा मध्यमग्रामे ज्ञेया 4कार्मारवी तथा ।  
गान्धारपञ्चमी चैव मध्यमोदीच्यवा5 तथा ।  
पुनश्च षट्स्वरा ज्ञेया गान्धारोदीच्यवा 6बुधैः ।। ५६ ।।  

<details><summary>Abh</summary>

दशैव तान् पञ्चस्वरा इति दर्शयति **ज्ञेयाः पञ्चस्वरा दशे**ति ।। ४९--५१ ।।


पञ्चस्वराणां विभागमाह **निषादिन्यार्षभी** चेत्यादि । **षड्जाश्रिता** इति षड्जग्राममाश्रिताः
।। ५२--५३ ।।


एवं मध्यमग्रामं अथ तदेव रूपताय निराकांक्षं करोति । **यास्ताः सप्तस्वरा** इत्यादि । याः सप्तस्वरा
मध्यमोदीच्यवाद्याश्चतस्रस्ता ज्ञेयास्तथैव नियमेनेति शेषः । तेन तासां न जातु हीनस्वरता । यास्तु
षड्जाद्याश्चतस्रस्ताः षाडवे चतारात् पूर्णत्वे ना [औ]डुविकाः कदाचिदौडुवे पञ्चात्मके तत्प्रयोगे या दशोक्तासाः
[?] कदाचित् षाडवे, चकारात्पूर्णत्वेऽपि । **मता** इति पाठे न छन्दोभङ्गः इति ।। ५४ ।।


पूर्णानां षाडवानां च ग्रामभेदेन स्वरूपमाह **षड्जग्रामे** त्विति । **गान्धारयोगत** इति गान्धारस्य
योगमंशत्वेन प्राधान्यमवलम्ब्य षाड्जी षड्जस्वरत्वेनोक्तापि सती पूर्णैव विज्ञेया । निषादो ह्यासां षाडवकृत्।
स च गान्धारांशे तत्संवादित्वादलोप्य एव । चोऽप्यर्थे, एवकारः पूर्णशब्दानन्तरम् । कार्माख्याद्यास्तिस्रो
मध्यमग्रामे पूर्णस्वरा एव, गान्धारोदीच्यवाद्यास्तु तिस्रः षाडवा, औडुविकाः कदाचित् । ।। ५५--५६ ।।
</details>

<details><summary>Notes</summary>

1.N: **ड**--निषादवत्यार्षभी च । **न**--निषादिन्यार्थभी चैव । 

[^2]: N: पञ्चस्वरा 

[^3]: (N): षाड्जयोगोपमा कृतिः ।।
4.N: कर्मारवी 

[^5]: N: ॰दीच्यवी 

[^6]: N: ॰दीच्यवी
</details>

<pb n="041"/>

आन्ध्री च नन्दयन्ती च मध्यमग्रामसंश्रयाः ।  
एवमेता बुधैर्ज्ञेया द्वैग्रामिक्योऽपि जातयः ।। ५७ ।।  


अत ऊर्ध्वं प्रवक्ष्यामि तासामंश1विकल्पनम् ।  
षट्स्वराः सप्तमे ह्यंशे नेष्यते(न्ते) षड्जमध्यमाः ।। ५८ ।।  


संवाद्यलोपाद्गान्धारे तद्वदेव हि नेष्यते ।  
गान्धारीरक्तगान्धारीकैशिकीनां तु पञ्चमः ।। ५९ ।।  


षड्जायां चैव 2गान्धारमंशकं विद्वि षाडवम्3 ।  
षाडवं धैवते नास्ति षड्जोदीच्यामथांशके ।। ६० ।।  


संवाद्यलोपात्सप्तैताः षट्स्वर्येण विविर्जिताः ।  
गान्धारीरक्तगान्धार्योः षड्जमध्यमपञ्चमाः ।। ६१ ।।  


सप्तमश्चैव विज्ञेयो येषु नौडुवितं भवेत् ।  
4द्वौ षड्जमध्यमांशौ तु गान्धारोऽथ निषादवान् ।। ६२ ।।  


ऋषभश्चैव पञ्चम्यां कैशिक्यां चैव धैवतः ।  
5एवं तु द्वादशैवेह वर्ज्याः पञ्च स्वराः सदा ।। ६३ ।।  

<details><summary>Abh</summary>


**अंशविकल्पनमिति** । अंशस्वरा विकल्प्यन्ते येन । अस्यां जातावयम् । अंशाः षा(ष)डवरोहिता
इति मीलनग्रन्थेन विचार्यते । तं वक्ष्यामः । **अङ्गविकल्पनमिति** पाठे अङ्गस्य षाडवौडविकरूपस्य विकल्पनं
कथनम् । अस्मिन्नंशे तन्नास्तीति । **सप्तम इति** । निषादे गान्धारे चांशे तद्वति ( ? ) षट् स्वरा नेष्यन्त इत्यर्थः।
अत्र हेतुः संवादिनो लोपाभावान्निषादेन न स्यात् षाडवः । स च गान्धारस्य संवादी । गान्धार्यादीनां तिसृणामृषभेण
षाडवत्वमुक्तम् । स च मध्यमग्रामे पञ्चमस्य संवादिती । तत्रांशे षाडवाभावे धैवतेंऽशें षड्जोदीच्यवायां न
षाडवः । ऋषभेण हि तत् । स च धैवतस्य संवादी षड्जग्रामे । एकीकृत्योपसंहरति **सप्तैता इति ।** नि ग प प प
ग ध इत्येतेंऽशाः । अषाडवाः क्रमेण षड्जमध्यमादिषु षड्जोदीच्यवाद्येषु । अथौडुवितशून्यानंशानाह ।
**गान्धारीरक्तगान्धार्योरित्यादि । सप्तम इति** । निषादः षड्जमध्यमाया यौ द्वावंशौ गान्धारनिषादौ तावन्नौडुविकौ ।
उपसंहरति **एवं तु द्वादशैवेति** । गान्धारीरक्तगान्धार्योरष्टौ षड्जमध्यमायां द्वौ पञ्चम्यां कैशिक्यां द्वाविति ।
अत्र क्वचिदंशसंवाद्यलोपो युक्तिर्लभ्यते । तदालाभे तु तथानिरूपणमेव हेतुः ।। ५७--६३ ।।
</details>

<details><summary>Notes</summary>



[^1]: **ड**--अङ्ग । 

[^2]: **र**--गान्धारमनंशं । 

[^3]: N: **र**--षाडवे । षड्जोदीच्यवती चैव दैवतेंशो न षाडवे । 

[^4]: षड्जमध्यमजांशेषु
। 

[^5]: N: एवं हि द्वादशे ते स्युः वर्ज्याः पञ्चस्वरे सदा ।।
</details>

<pb n="042"/>

तास्त्वनौडुविता नित्यं कर्तव्या हि स्वरा1श्रयाः ।  
2सर्वस्वराणां नाशस्तु विहितस्त्वथ जातिषु 3।। ६४ ।।  

<details><summary>Abh</summary>


इयती असंख्या भवतीति षष्टिस्तावदंशाः, तत्र चतसृणां जातीनां नित्यपूर्णानां नवांशाः अषाडवा
इति चतुःपञ्चाशत् । तेभ्योऽपि सप्त षाडवा

[^..]: सत इति सप्तचत्वारिंशत् षाडवाः चतस्रः पूर्णा एवेति
चतुर्दशानामन्यानां मध्ये चतस्रो **नौडुविका** इति तासां सम्बन्धिनो द्वादशांशा वक्ष्यन्ते, शिष्टानां चत्वारिंशत्,
ततोऽपि द्वादश औडुविकता (म) पवादयन्त इति त्रिंशदौडुविताः । एवं चत्वारिंशच्छतं विकृतानां संसर्गजानां
च द्वैग्रामिकानां च जातीनां स्वरनामधेयानां सप्तांशकः (षाड) वा इति सर्वतस्सप्तचत्वारिंशच्छतमंशकानामिति
ग्रामद्वयमुच्यते । लोके तु यौ षड्जग्रामे मध्यमग्राम इति गीतयस्तेन तेन ग्रामौ म नामधेयसादृश्यमात्रं तु तत्
**"जातिभिः श्रुतिभिश्चैव स्वरा ग्रामत्वमागताः"** इति ह्युच्यते । ग्रामो नाम विशिष्टश्रुतिकस्वरसमूहो मूर्च्छनात्मा
पूर्णापूर्वस्वभावस्वरगतग्रहांशादिविशेषमूहरूपजातिसमूहश्च ।


अथोच्यते । तत्तद्ग्रामोचितश्रुतिकस्वरपरिवारादिदर्शनमात्तन्मुख्यात्मकत्वलौकिकयोर्ग्रामरागयोरिति
तद्भवेत् । यदि षड्जमध्यमप्रधानता क्रमेण लक्ष्यते श्रुतिविशेषस्य च नौडुवितत्वमित्यलमवान्तरेण । **तुर्हेतौ** ।
यतो द्वादश स्वरा वर्ज्या अत एव स्वरा आश्रीयमाणाः प्राधान्येनांशकाया यदा आशुगान्धार्यादिषु भवन्ति
तदा नित्यमेव नौडुविता जातय इति संबन्धः ।


इदानीं वैचित्र्यार्थं प्रयोगकरणनियममाह **सर्वस्वराणामिति । जातिष्विति** समुदायापेक्षया
**सर्वस्वराणामिति** च । तथा हि कस्यांचिज्जातौ कस्यांचिज्जाचौ कस्यचिन्नाश उक्तः । यद्यपि च धैवतपञ्चमौ षङ्जमध्यमग्रामयोः
क्रमेणालोप्यौ तथाप्यन्यग्रामे लोपित्वमस्त्येव तयोरिति मध्यमव्यतिरिक्ताः सर्वे स्वरा नाशिनः मध्यमस्य तु न
क्वचिद्विनाशः । अन्ये तु धैवतपञ्चमयोर्ग्रामविभागेन यदनाशित्वं **विशाखिलाचार्यादिभि**रुक्तं नामुमन्यन्ते मुनेर्मध्यम
एवाविनाशी मत इत्याहुः ।


**श्रीमदुत्पलदेवास्त्वाहुः** । जातिलक्षणे वक्ष्यमाणे मध्यमस्य लोपो न क्वचिद्वक्ष्यते । तन्मध्यमस्य
नाशो न कर्तव्य इति किं प्रतिषेधेन । प्राप्तेरभावात् । सर्वस्वराणां नाश इत्यनेनापि न किंचित्कृतम् । नियमस्वरलोपस्य
</details>

<details><summary>Notes</summary>

1.N: सदा बुधैः । 2: N: सर्वस्वराणामें (मं?) शास्तु विहितास्त्वथ जातिषु ।। 

[^3]: N: **ड**-- जातयो बुधैः।
</details>

<pb n="043"/>

न मध्यमस्य नाशस्तु कर्तव्यो हि 1aकदाचन ।  
सर्वस्वराणां प्रवरो ह्यनाशी 1bमध्यमः स्मृतः ।  
गान्धर्वकल्पे विहितः 1सामस्वपि1c च मध्यमः2 ।। ६५ ।।  

3दशकं जातिलक्षणम्--

4ग्रहांशौ तारमन्द्रौ च न्यासोऽपन्यास एव च ।  
अल्पत्वं च बहुत्वं च षाडवौडुविते तथा ।। ६६ ।।  

<details><summary>Abh</summary>

यथास्वं जातिषु वक्ष्यमाणत्वात् । तस्मादयमत्र भावः । यथा वैचित्र्यार्थरागयोर्ग्रामरागत्वं नीयन्ते तदा षडपि
स्वराः षाडवौडुवितविधिना सर्वासु जातिषु स्वबुध्द्या ग्रामविभागे क्रमाल्लोप्याः । न तु मध्यमः कदाचनेत्यत्र
ग्रामरागवैचित्र्यमनेन सूचिनम् । अत्र युक्तिः । **स्वरस्वराणामिति** । सर्व एव मध्यमत्वादेव तुल्यस्थाननिविष्टः ।
स्वर इहोच्चावचस्वव्यवस्थाहेतुः मध्यम एकं नाम द्वितीयमर्थरूपम् । **गान्धर्वकल्प इति** । गान्धर्वशास्त्रं ईषदसमाप्ते
गांधर्वे ग्रामरागरूप इति वानेन भाषादेशीमार्गादिषु मध्यमस्यापि विनाशित्वमभ्युपगतं भवति । **विहित इति** ।
मङ्गलत्वात् । तथा हि **मातृगुप्तः** ।

प्रथमं मध्यामादेव वाग्देवी सर्वदेहिनाम् ।  
मङ्गल्यार्थं तदंशः स्यादारम्भे चौक्षषाडवः ।। इति ।।  

**सामस्वपीति** । तत्र ह्यसौ प्राथम्यान्नियतप्रयोगः । यदाह **नारदमुनिः** ।


**यः सामगानां प्रथमः स विशेन्मध्यमस्वरः** । इति ।  


"**वेणोर्मध्यम**" **इत्यन्ये** पठन्ति । अन्ये तु जातावेकवचनमिति मध्यमे कण्ठस्थाने यत्स्वरसप्तकं
तदविनाशी सर्वस्य तत्सम्भवात् । तारमन्द्रस्वरास्तु सर्वे पित्तश्लेष्माद्युपहतशिरोवक्षसामसुलभप्रयोगा इति व्याचक्षते
।। ६४--६५ ।।


ननु जातिष्वित्युक्तम् । तत्र केयं जातिर्नाम । उच्यते । स्वरा एव विशिष्टसंनिवेशभाजो रक्तिमदृष्टाभ्युदयं
च जनयन्तो जातिरित्युक्ताः । कोऽसौ सन्निवेश इति चेदाह । **दशकं जातिलक्षणमिति । ग्रहांशाविति**।
द्वन्द्वेन प्रायोंऽशस्यैव ग्रहत्वमुत्सुष्टम् । **तारमन्द्रस्वरा**वित्यन्योन्यापेक्षा । **षाडवौडुविते** यत्र संभवतस्तत्र लक्षणं
न सर्वत्रेति दर्शयति । **तथेति** । ते तत्सम्भवप्रकारेणेत्यर्थः । अष्टकं तु सर्वत्राव्यभिचारि । तथा हि प्रथममध्यमान्यपि
</details>

<details><summary>Notes</summary>

1.a N: कर्तव्यंस्तु कथञ्चन 1.b: N: चैव मध्यमः । 1c. N: सामगेष्वपि मध्यमः । 

[^1]: **ड** -- सामगैरपि ।
2: **र**--विधं । 

[^3]: N: दशविधं 

[^4]: N: तारमन्द्रौ ग्रहांशौ च
</details>

<pb n="044"/>

1aअथ ग्रहाः ।  
ग्रहास्तु सर्वजातीनामंशवत्परिकीर्तिताः ।  
यत्प्रवृत्तं भवेद्गेयमंशो1 ग्रहविकल्पितः ।। ६७ ।।  

तत्रांशो नाम--

2यस्मिन् भवति रागश्च यस्माच्चैव प्रवर्तते ।  
3मन्द्रश्च तारमन्द्रश्च योऽत्यर्थं चोपलभ्यते ।। ६८ ।।  

<details><summary>Abh</summary>

भावन्न विना कः सन्निवेश इति ग्रहापन्यासान्यासाः । गुणप्रधानभावेन रक्तिर्नोपपद्यते इति प्रधानभूतोंऽशश्च
तदमात्यकल्पश्च । तत्संवादी पर्यायांशो नियति.....बहुत्वमुपयोगि । तदीयं तच्चाल्पापेक्षमिति
विभावादिलोप्यस्वरगतमल्पत्वमागच्छति । मूर्च्छनानिर्देशोपदिष्टमध्यमसप्तकस्वरमात्रे चैकरसे प्रयुज्यमाने
रक्तेरभाव इति तारमन्द्रोपयोग इत्यष्टकं तावदव्यभिचारि । लोपभागिन्यां तु स्वरलोपोऽपि लक्षणं भवति
।। ६६ ।।


एवं मात्रैस्तु दशकनिर्णीतेषु ग्रहस्य भावा संख्या । लक्षणमाह । **ग्रहास्त्विति । सर्वजातीनां** संबन्धिनो
ग्रहाः । मिलित्वा अंशवद्भवन्तीति त्रिषष्टिरित्यर्थः । कश्चासौ ग्रहः । आह तस्यैव नामान्तरम् । कथमुच्यते
**यत्प्रवृत्तं भवेद् गेयमिति** । गृह्यते जातिप्रयोगो यत इति ग्रहः । तेनांशस्यैव धर्मान्तरयोगान्नामान्तरम्। तदाह
**ग्रहविकल्पित इति** । ग्रहधर्मेण एतद्विधतया कल्पितेन द्विस्वभावीकृतः । न त्वत एव प्राधान्याद् ग्रहत्वं
लप्स्यते । तत्सामर्थ्यसिद्धो ग्रहः । किं स्वकण्ठेनोक्तमित्याशङ्क्यैतदेवाह **ग्रहविकल्पितः** । अंशोऽपि हि
कदाचिद् ग्रहो न भवति । नन्दयन्त्यामिव पञ्चमः । तस्या हि ग्रहो गान्धारः । तद्ग्रहस्य पृथगभिधानं कर्तव्यमेव।
न तु नैकमुदाहरणमित्यत्र न्यायः । शक्यं न ग्रामरागादावंशव्यतिरिक्तस्यापि ग्रहत्वाभ्यनुज्ञानं भूयस्तरलक्ष्य
एकं पृथग्ग्रहलक्षणे प्रयोजनम् । तथा हि मालवकैशिकेन यद्रूपकं गीयते न तत्सर्वं नियमेन षड्ग्रहः । एवमन्यदपि
वाच्यम् ।। ६७ ।।


अंशमाह **यस्मिन्भवति रागश्चेति** । यस्मिन् विद्यमाने रागो रक्तिर्जाति स्वरूपं च भवति शिरसीव
पुरुषस्वरूपम् । एवं यमाश्रित्य स्थितः स्वरः प्रकर्षेण वर्तते । **यस्मादिति** ल्यब्लोपे पञ्चमी । एतदुक्तं भवति ।
यस्य संवादी वानुवादी वा प्राधान्यं प्रति वाद्यते मन्द्रीव ग्रामविषये । तत एव विनाप्यंशत्वमंशः संवाद्यनुवादिनोरेव।
ननु जातिर्विवादितः । तदर्थमेव तारावधिमवेक्ष्य च वक्ष्यमाणपञ्चमादित्यादिना तारमन्द्रस्थितिः । यश्च
</details>

<details><summary>Notes</summary>

1a.अथ......।। ६७ ।। not read in 'N' 

[^1]: **ड**-- यः प्रवृत्तो भवेदंशः सोंशो 2 .N: रागे च यस्मिन्भवति 3.N: नेता
च गान्धारमन्द्राणां.
</details>

<pb n="045"/>

[ अनेकस्वरसंयोगे योऽत्यर्थमुपलभ्यते  
अन्यश्च बलिनो यस्य संवादी चानुवाद्यपि ]  


1ग्रहापन्यासविन्याससंन्यासन्यासगोचरः ।  
2अनुवृत्तश्च यस्येह सोंऽशः स्याद्दशलक्षणः ।। ६९ ।।  

पञ्चस्वरपरा तारगतिर्यथा--

अंशात्तारगतिं विद्यादा चतुर्थस्वरादिह ।  
आ पञ्चमात्पञ्चमाद्वा नातः परमिहेष्यते ।। ७० ।।  

<details><summary>Abh</summary>

समस्त ( प )द्ये स्वरस्वरापेक्षया बाहुल्येन भाति । यश्च स्वयमेव स्वसंवाद्यनुवादिरूपं वा ग्रहादिपञ्चकरूपं वा
करोति न तु कदाचिद्विवादिनम् । ग्रहादयो गोचरो नियन्तव्यो विषयो यस्य स तथा ।। यश्चान्या (न) पि स्वरान्
स्वपराङ्मुखवच्छादनेनानुरञ्जयन्निवर्तते। सोंऽशः प्रधानभागवत्वा**द्दशलक्षण इति** सर्व एते धर्मा मीलिताः
सन्तो अंशत्वे प्रयोजकाः । अत एवादिलक्षणमंशलक्षणात्पृथगेवोक्तम् ।। ६८--६९ ।।


अथ तारमाह । **पञ्चस्वरापरा तारगतिरिति** । ननु यद्यंशस्वरादारोहक्रमेण तावदारोहणीयं
यावत्तत्तत्पञ्चमसंख्यस्य स्वरो न तु तत्परमिति नियमः । (एतन्न) तदा महान् लक्ष्यविरोधः । षड्ज्यां हि
षड्जांशे पञ्चमस्वरात्तमेवारोहणीयं स्यात् । दृश्यते च लक्ष्ये षड्ज्यां.....न्न धाधा-- निसनिधपानिधपा इति।
आर्षभ्यां च धैवतान्तः स्यात् । दृश्यते च निषादान्तं न धरिनिमगम इति । निषादवत्यां च पञ्चमान्तमारोहण
दृश्यते पापारिगा इति। एवमन्यत्रापि विचार्यम् । तस्मान्नायं व्याख्याप्रकारः । किं तर्हि । श्रूयताम् । इह मध्यमसप्तकेन
तावन्मूर्च्छनादंशः कार्य इत्युक्तेरेवलब्धम् । तत्सप्तरकनिविष्टाः स्वराः सर्व एव प्रयोज्या इति ।
सप्तकान्तरगतस्वरप्रयोगेषु कियद् दृष्टादृष्टाभ्युदयदापि भवतीति तारमन्द्रतामनादृत्य शिरस्यौरस्यस्वरनिष्ठैव
सा इह निरूप्यते ।


ननु मध्यमसप्तके स्थिते सति तत्पृष्ठे तारसप्तकनिविष्टाः किं सर्वे स्वराः प्रयोज्याः । सर्वत्र तेनेति
निरूप्यते । तत्र यदा षडजोंऽशो भवति तदा तारसप्तक (कं) **रिमग** (**प**) इत्येतत्पर्यन्तं ग्राह्यं यदि शक्तिरस्ति ।
न तु ततः परं शक्तियोगेऽपि । ऊनग्रहणे तु न दोष इति परशब्देन दर्शितः । ऋषभेंऽशे पुनर्धैवतान्ताः स्वरास्तारसप्तर्षभं
ग्राह्या भवन्ति । गान्धारे त्वंशे निषादान्ताः सप्त । मध्यमपञ्चमधैवतनिषादेषु निषादान्ता एव ते ग्राह्या इति
पञ्चस्वंशेषु समस्त एकस्तारसप्तकः संगृहीतो भवति । मध्यमः पुनर्यदि शक्तिः चतुस्स्वरपरनारोहणम् ।
</details>

<details><summary>Notes</summary>

1 .N: ग्रहोपन्यासः 2 .N: परिवार्य स्थितान्यश्च
</details>

<pb n="046"/>

* (लोप्यस्वरोऽपि गण्यः स्याद्बुधैस्तारविधौ पुनः)  
1त्रिधा मन्द्रगतिः । अंशपरा न्यासपरा 2अपरन्यासपरा चेति ।  
3मन्द्रस्त्वंशपरो नास्ति न्यासौ तु द्वौ व्यवस्थितौ ।  
गान्धारन्यासलिङ्गे तु दृष्टमार्षभसेवनम् ।। ७१ ।।†  

<details><summary>Abh</summary>

नन्दयन्त्यां तु परावधिक एव तारनिष्ठो भविष्यति **"तारगत्या तु षड्जोऽपि कदाचिन्नातिवर्तते"**
एतच्च तत्रैव व्याख्यायते। तेन **आ चतुस्स्वरादिति** । यदन्यैर्नन्दयन्तीविषयं व्याख्यातं न तथा । अत्रैवार्थे
कारिका **अंशात्तारगतिं विद्यादिति। इहेति**। मध्यमसप्तके मूर्च्छनाकारिणी स्थिते सति अंशस्वरमवलम्ब्य
तारगतिं तारसप्तकगतस्वरपर्यन्तं वा आरोहः सर्वत्र स कर्तव्यो न ततः पर इत्यनेनोच्यते । **तैः इहे**त्यंशग्रहणं
**नेता च तारमन्द्रणामिति** पूर्वोक्तमंशलक्षणं (च) न पर्यालोचितं (न) शिष्यस्य [ऋषभगान्धारयोः]
धैवतनिषादावप्रयोज्यौ तयो रक्त्यभावे स्वरतानुपपत्तेः शक्त्यभावं त्वप्रयोक्तरि इत्यसदेतत्।


यत्त्वन्यैर्व्याख्यातम्। अंशस्वरेण सह तावत्तारसप्तगताः पञ्च चत्वारो वा स्वराः कार्याः । यथा षड्जेंऽशे
सरिगमप ऋषभे रिगमपध गान्धारे गमपधनि मध्यमे एवं पञ्चमधैवतनिषादेषु । एत एवेति तल्लक्ष्येण (स्थाप्यते)
तथा हि । निषादवत्यां निषादें (ऽशे) तारषड्जो दृश्यत एवांशेन साधनेन इति । अलं बहुना उक्तैव च व्याख्या
लक्षणसंग्राहिणीत्यादरणीयम् ।


**नातः परमिति** । तारगते ऊनत्वे कामचारमाह । **इहेति** । जातिषु ग्रामरागादौ नायं नियम इति
विभावः। **बुधैरिति** । लोप्यमिति स्वरं ये बुद्ध्यन्ते तैरपूर्णत्वेऽपि लोप्यस्वरविधो गणनीय इत्याह । तथा च
**विशाखिलाचार्यः। नाशिस्वरस्तारविधौ संख्यायते इति** । तारयति प्लावयति वेगेन वाचमिति तारः ।। ७० ।।


अथ मन्द्रमाह । **त्रिधा मन्द्रगतिरिति** । मदीह मोदने नम्रत्वाल्ललितो मन्द्रः । योऽसावंशस्वरो
मध्यमे सप्तके तदन्तमेव मन्द्रसप्ककाद्ग्राह्यः न्यासस्वरान्तं वा तत्परो वेत्त्येकः परशब्दो लुप्तनिर्दिष्टः
</details>

<details><summary>Notes</summary>

* एतदर्थव्यञ्जको ग्रन्थभागः न कस्यांचिदपि मातृकायां दृश्यते । व्याख्यानात्स एव पतितः स्यादिति श्लोकार्धं रचयित्वात्र
निवेशितम् । 1 .प--विधा । 

[^2]: प--तत्परा चेति । 3.ड--मन्द्रमंशात्परं नास्ति ।
† उद्भटादिभिः
</details>

<pb n="047"/>

अथ न्यास एकविंशतिसंख्यः । अङ्गसमाप्तौ न्यासः । तद्वदपन्यासो ह्यङ्गमध्ये
षट्पञ्चाशत्संख्यः । यथा--
न्यासोऽङ्गसमाप्तौ स चैकविंशतिसंख्यस्तथा । (१६ अक्षराणि
षट् पञ्चाशत्संख्योऽपन्यासोऽङ्गमध्ये भवेत् ।। ७२ ।। *१४ अक्षराणि
सन्न्यासाविन्यासावप्यङ्ग(प्यंश)मध्य एव । अनियतत्वाच्च बहुत्वमिति ।
<details><summary>Abh</summary>

न्यासस्वरात् यः परस्तात् परा.....त्यर्थः । परग्रहणं ततः ऊनस्य ह्यनुज्ञा वा कामचारमाह । नन्वेवं षाड्ज्यां
धैवतस्य मन्द्रस्य कथं प्रयोगः कथं न यावता षड्जान्तं तत्र मन्द्रसप्तकेन पूर्णेन वितस्य कामचारात्तु धैवतान्तो
मन्द्रप्रयोगः । यो हि तद्ग्रहन्यासरूपषड्जेनासौ मन्द्रसप्तकात् अपि तु मध्यगता मध्यगतादेव सा...मन्द्रो नियमात्
इत्यत्र हि तारनिवृत्तिपरं वचनं न हि षाड्ज्यां यत्र षड्जः स्थानत्रये श्रूयते इति । तत्रैव कारिकां पठन्ति ।
**मन्द्रस्त्वंशात्परो नास्तीति** । तथा हि निषादवत्यां निषाद एव मन्द्रो नासौ दृश्यते अंशग्रहस्वरस्य मध्यगतत्वन्यासे
तु सति द्वौ मन्द्रौ न्यास एव तत्परे वा । अत्रैवोदाहरणं तद्व्यवस्थितविषया लक्ष्येति नियममाह गान्धारलक्षणे
न्यासपरत्वादेव मन्द्रत्वं सिद्धम् । तत्किं पुनर्वचनेन । अस्ति च यद्वक्ष्यते । **लङ्घनं ह्यृषभस्यापि तच्च मन्द्रगतं
स्मृतम्** । इति । तद् ज्ञापयति व्यवस्थितविषयोऽयं विकल्प इति । ननु वचनमेव मुनिर्ज्ञापकत्वेनोपन्यस्यतीति
किमेतदगान्धर्वचनमेवेदं पूर्वं सिद्धमित्यदोषः । तुरवधारेण अवस्थितावेवेत्यर्थः ।। ७१ ।।


अथ न्याससंख्यया लक्षणेन चाह । **न्यास एकविंशतिसंख्य इति** । षड्जमध्यमायां द्वे कैशिक्यास्त्रयः
शिष्टानां षोडशेति । अस्यां जातिशरीरसमाप्तौ कर्तव्यतायां वा स्वरः सन्यासः ( नि ) तर्हि अस्यते प्रयोगे
येनेति ( न्यासः ) ।


अपन्यासमाह । **तद्वदिति** समाप्तौ तर्हि न्यासात् कोऽस्य विशेषः । आह । **अङ्गमध्य इति** । अवान्तर--
समाप्तवित्यर्थः । तथा च **दत्तिलाचार्यः । विदारी मध्यगस्तथा इति** । तत्र षड्जग्रामे षड्जमध्यमायाः
सप्तापन्यासाः । षड्जोदीच्यवायां द्वौ पञ्चानां प्रत्येकं त्रय इति चतुर्विंशतिः । शेषास्तु मध्यमग्रामे ।
एतदेवापन्यासस्वरूपं वितानवृत्तेनानुष्टुब्भेदेनाह । यथा--


न्यासोऽङ्गसमाप्तौ स चैकविंशतिसंख्यस्तथा ।  
षट्पञ्चाशत्संख्योपन्यासोऽङ्गमध्ये भवेत् ।। इति ।। ७२ ।।  


अथानुद्दिष्टमप्यंशलक्षणापेक्षितं प्रसङ्गाल्लक्षयति **संन्सासविन्यासावप्यंशमध्य एवेति**। विदारीमध्य
इत्यर्थः । अथानियतयोः का संख्येत्याह । **अनितयत्वाच्च बहुत्वमिति** । न्यासापन्यासांशवत्तयोः
</details>

<details><summary>Notes</summary>

* इदमनुष्टुब्वितानवृत्तमिति वृत्तिकारः ।
</details>

<pb n="048"/>

तत्र प्रथमं (म) विदारीमध्ये न्यासस्वरप्रयुक्तस्तु ।  
विवदनशीलं मुक्त्वा सन्न्यासः सोऽभिधातव्यः ।  
कृत्वा पदावसाने विन्यासात्क्वपि विन्यासः ।। ७३ ।।  

द्विविधमल्पत्वं लङ्घनादनभ्यासाच्च । तत्र षाडबौडुवतव (का) 1aराणामनंशानां
च गीतान्तरमार्गमुपगतानां स्वराणामनभ्यासः लङ्घनादनभ्यासाद्यथा जात्यल्पत्वं
तद्बहुलत्वं च ।

तथा--अल्पत्वेऽथ बहुत्वे बलवदबलता विनिश्चया1देव ।  
जातिस्वरैस्तु नित्यं जात्यल्पत्वं द्विविधमेतत् ।। ७४ ।।  

<details><summary>Abh</summary>

प्रतिजातिप्रयोगनियमोऽस्तीत्यर्थः । तत्र संन्यासमाह ।

तत्र प्रथमविदारीमध्ये न्यासस्वरः प्रयुक्तस्तु ।  
विवदनशीलं मुक्त्वा संन्यासः सोऽभिधातव्यः ।।  

अंशस्य विवादी यो न भवति स चेत्प्रथमविदार्यन्ते प्रयुक्तस्ततस्तदा संन्यासः समीपभूतो न्यास इति ।

**कृत्वा पदावसाने विन्यासात्क्वापि विन्यासः ।**  

अंशस्य संवाद्यनुवादी वा कापि विदारीभावरूपस्य पदस्य पदान्ते विन्यस्यते तदा विन्यासः ।। ७३ ।।


एवमसंन्यास्यैव प्रक्रान्तरूपं संन्यासविन्यासद्वयं लक्षयित्वा अंशकप्रस्तावे प्रकृतमल्पत्वं विभागद्वारेण
लक्षयति । **द्विविधमिति** । लङ्घनं स्पृष्ट्वैवाविश्रम्यैव तत्स्वरान्तरगमने तस्य स्वरस्य स्वप्रधानीकरणम् । यथा न
रागे गान्धारी स्व.....विदा इति श्रान्ता.....वप्यनावृत्तिरनभ्यास यत्त्वावर्जनमेव लङ्घनमिति तदसत् ।
अल्पत्वभाषायां वा योगात् षाडवौडुवितविधेश्चाल्पत्वं पृथङ्न तत् स्यात् । नन्दयन्त्यां च पञ्चमांशो यावत्संवादिनः
ऋषभस्य लङ्घनीयत्वं युक्तं न चास्य संवादिनो लोपो युक्तः । न चैवमित्यषाडवा संवाद्यौडुवितस्यापत्तेः (लङ्घना)
नभ्यासयोर्विषयं विभजति । **तत्र षाडवौडुवितव काराणामिति** । लोप्यस्वरपूर्णावस्था या यदा प्रयुज्यते तदा
</details>

<details><summary>Notes</summary>



[^1]: **ड** --एतत् । 1.a N: कारिणां गीतान्तरमार्गमुपगतानामनंशान्तं तु स्वराणामनभ्यासाल्लङ्घनत्वाद्वारणं यथा जातिः ।
द्विविदमल्पत्वं, तत्र अल्पत्वं चैव ह्रस्वत्वं तथा पूर्वविनिश्चयात् । जातिस्वरैस्तु नित्यं स्याज्जात्यल्पत्वं द्विविधैतत् ।।
</details>

<pb n="049"/>

1सञ्चारांशे (श) 1aबलस्थानामल्पत्वे2 दुर्बलासु च ।  
3न्यासश्चान्तरमार्गस्तु (श्च) जातीनां व्यक्तिकारकः ।। ७५ ।।  

षट्स्वरं 4षाडवितं(वं) चतुर्दशविधं सप्तचत्वारिंशत्प्रकारं पूर्वोक्तविधानं
यथाजात्यंशप्रकारमिति ।5
<details><summary>Abh</summary>

तस्य बाहुल्येन लङ्घनम् । क्वचिदनभ्यासोऽपि । येऽत्र तु स्वराः पर्यायांशा न भवन्ति यथा षाड्जयां निषादर्षभौ
तौ यदाऽन्तरमार्गे प्रयुज्येते तदाऽनभ्यासः । तेषां क्वचिल्लङ्घनमपि गीते ग्रहसंवाद्यस्थानं मुक्त्वा नी.......क्त
योगगतिन्यासनिक (च) ये भवेत् । अन्तरमार्गणमि**त्यन्तरमार्गणस्य** (**र्गस्य**) लक्षणम् । **यथाजातीति**।
क्वचिद्वाऽनंशोऽपि नाल्पः । तथा च कार्माख्यां गान्धारस्य सर्वस्वरसङ्गत्या बहुत्वेनान्तरमार्गो प्रयोग इति वक्ष्यते
**गान्धारस्य विशेषेण सर्वतो गमनं भवेत्** । (भ. ना. २८-- १३६) इति । अथ बहुत्वमाह । **अल्पत्वं
तद्वद्बहुत्वमिति** । लक्षयतीति शेषः । कथमित्याह । **बलवदबलवतोऽपि**(**र्तोर्वि**)**पर्याये** । अबलमल्पं
तद्विपर्ययाद्बलविदित बहुत्वाल्लक्षणं गम्यत एव । अत एवाह ।

**जातिस्वरैस्तु नित्यं जात्यल्पत्वं द्विधा चैत (त्)** ।।  

इति । जातिगमल्पत्वमिव तद्बहुत्वमपि द्विधा । तच्च जातिस्वरैः पर्यायांशैरसंवादिभिश्चोपलक्षितः (क्ष्यते) ।
तेनैषामलङ्घनम (भ्यास) श्चेति द्विधा बहुत्वमित्युक्तं भवति ।। ७४ ।।


तथाल्पत्वबहुत्वयोरुपयोगं दर्शयन् प्रसङ्गादन्यदप्याह ।

सञ्चारांशो (श) बलस्थानामल्पत्वे दुर्बलासु च ।  
न्यासश्चान्तरमार्गश्च जातीनां व्यक्तिकारकः ।।   

इति । सञ्चारेण पर्यायेण योंऽशस्तद्विषयं तत्र तिष्ठन्तीनां जातीनां(न्यासः)सान्तरमार्गः स्वरूपाभिव्यञ्जको
नान्यथेति वस्तुत्व(तस्त्व)स्योपयोगः । **अल्पत्व इति** । अल्पत्वविषयस्वरकृते लोप्यानंशस्वरविषये या दुर्बला
हीनबला जातयस्तासु स्वरीभवति नान्यथेति । **अन्ये** त्वन्तरमार्गस्य सर्वत्र प्रधानस्याल्पत्वबहुत्वाभ्यां विना
स्वरूपलाभ एव (न) भवतीति तात्पर्यं मन्यमाना अन्तरमार्गलक्षणत्वेन श्लोकं व्याचक्षते । कथम् । **चो** हेतौ ।
यस्माद**न्तरमार्गो जातीनां** व्यक्तिकृत् स चाल्पत्वबहुत्वजीवी तस्य हि लक्षणम् । **सञ्चारेति** । सञ्चारे
</details>

<details><summary>Notes</summary>



[^1]: **र**. संचारांशो । 1a. N: संचारो धवलस्थाना

[^...]: । 2.N: र --अल्पत्वं । 3 .N: **प**. द्विविधोत्तम । 

[^4]: **प**--
षाडवं तत् । 

[^5]: after this (N) reads: तत्र पञ्चस्वरपराश्चैव तथा तारगतिर्यथा --अंशान्तरागे निर्विद्यादाचतुर्थस्वरादिह।
आपञ्चमान्पञ्चमाद्वा ततः परमिहेष्यते ।। ५० ।। इति द्विविधा मंद्रगतिः । अंशपरा, न्यासपरा, तत्परा वा । मंद्रस्त्वंशपरो
नास्ति न्यासौ द्वौ व्यवस्थितौ । गान्धारन्यासलिङ्गे तु दृष्टमार्षभसेवनम् ।। ५१ ।। अथ ग्रहाः--षट्स्वरं षाडवितं चतुर्दशविधं
सप्तचत्वारिंशत्प्रकारं पूर्वोक्तविधानं यथा जात्यंशप्रकारमिति ।
</details>

<pb n="050"/>

पञ्चस्वरमौडुवितं विज्ञेयं दशविधं प्रयोगज्ञैः ।  
त्रिंशत्प्रकारविहितं पूर्वोक्तं लक्षणं चास्य ।। ७६ ।।  


षट्स्वरस्य प्रयोगोऽस्ति तथा पञ्चस्वरस्य च ।  
चतुःस्वरप्रयोगोऽपि ह्यवकृष्टध्रुवास्विह ।। ७७ ।।1  

<details><summary>Abh</summary>

अनुवादिस्वरे अंशस्वरे च प्रधानभूते दलकल्पे स्थिते **बलस्थानां** सतां संवादिनां स्वराणां बलवत्तयाऽ**ल्पत्व**
(**त्वे दुर्बलासु**)....स्वराणां दुर्बलप्राणकत्वेऽविलङ्घनेन न्यसनं यः (करोति) सोऽन्तरमार्गस्तस्मादल्पत्वबहुत्वे
वक्तव्य इति । **अन्ये** त्वत्रेयं जातिर्जातिदुर्बल इ (लास्वि) यं बलवतीति नीत्या न्यासान्तरमार्गाभ्यां ज्ञेयं बहुत्वप्रयोज्ये
पर्यायांशो सति न्यासान्तरमार्गवशादिति श्लोकस्यार्थमाहुः ।। ७५ ।।


अथ षाडवं पूर्वमुक्तामपि दशकलक्षणाभिधानप्रसङ्गशय्यावैषम्यशान्तये पुनराह **षट्स्वरं षाडवमिति ।**
चतुर्दश जातिगताश्च (विधाः) तच्चतुर्दशजातिविधयः (चतुर्दशविधं) चतसृणां नित्यं पूर्णत्वेन तदभावात् ।
**सप्तचत्वारिंशत्प्रकारमिति** । त्रिषष्ठेति (त्रिषष्टिरिति) पूर्णाशा न च पात्यन्ते । अपवादाश्च सप्त । तदाह ।
**जात्यंशप्रकारमिति** । जातौ येंऽशस्वरास्तेषु यः प्रकारोऽपवादविधिरुक्तस्तदतिक्रमेण । पूर्वाभिप्रायेणौडुवमाह।
**पञ्चस्वरमिति । दशविधमिति** । दशस्वेव हि जातिषु । तत्र **त्रिंशत्प्रकारमिति** । त्रिषष्टेश्चतस्रो नित्यपूर्णा इति
तदीया नवांशाः पात्यन्ते । चतस्रो नित्यषाडवा इति तदीया द्वादशेति । अनेन शिष्टा द्वाचत्वारिंशत् । अत्र हि
द्वादशोपादानीया इति शिष्टास्त्रिंशत । तदाह । **पूर्वोक्तं लक्षणं चास्येति** ।। ७६ ।।


अथैतदव्यतिरिक्तं किंन (कि़ञ्चिन्) मार्गप्रसङ्गाद्धु (स्व) स्तीति वदन् गान्धर्वे तदभावमाह ।

षट्स्वरस्य प्रयोगोऽस्ति तथा पञ्चस्वरस्य च ।  
चतुःस्वरप्रयोगोऽस्ति (पि) कृष्टासु द्वादशस्विह (ह्यवकृष्टध्रुवास्विह) ।।  

इति । **तथेति** समुच्चये च समुत्थितावधारणे । तेन षड्जा....स्वरयोः पूर्णस्यैवास्ति प्रयोगः ।
**अस्तीति**....तामाचक्षमाणो गान्धर्वे तन्नियममाह । **इहेति** । यदिमं नाट्योपयोगि ध्रुवगानं तत्र
**चतुःस्वरप्रयोगोऽपि** । अपिशब्दात् पूर्वोऽपि त्रिविधः । (कु) त्रेत्याह । **अवकृष्टासु** करुणोपयोगिनीषु गुरुप्रायासु
**ध्रुवासु** ।। ७७ ।।
</details>

<details><summary>Notes</summary>



[^1]: N (AFTER v. 77 G.O.S. N. reads:); अथ न्यास एकविंशतिसंख्यः । अंगसमाप्तौ यथा ह्यंगसमाप्तौ स चैकविंशतिविधौ
विधातव्यः । षट्पञ्चाशत्संख्यो भवेदयं न्यासश्चैव स्यादिति ।
</details>

<pb n="051"/>

द्वैग्रामिकीनां (णां) जातीनां सर्वासामपि नित्यशः ।  
1aअंशास्त्रिषष्टिर्विज्ञेयास्तेषां चैवांशवद् ग्रहाः ।। ७८ ।।  


1अंशग्रहमिदानीं वक्ष्यामः । तत्र  
मध्यमोदीच्यवायास्तु नन्दयन्त्यास्तथैव च ।  
तथा गान्धारपञ्चम्याः 1bपञ्चमोऽशो ग्रहस्तथा ।। ७९ ।।  


2धैवत्याश्च तथा ह्यंशौ विज्ञेयौ धैवतर्षभौ ।  
पञ्चम्याश्च तथा ज्ञेयौ ग्रहांशौ पञ्चमर्षभौ ।। ८० ।।  


गान्धारोदीच्यवायास्तु2a ग्रहांशौ षड्जमध्यमौ ।  
3आर्षभ्याश्च ग्रहा अंशा धैवतर्षभसप्तमाः4 ।। ८१ ।।  


5गान्धारश्च निषादश्च ह्यार्षभश्च तथापरः ।  
निषादिन्यास्त्रयो ह्येते ग्रहा अंशाश्च कीर्तिताः ।। ८२ ।।  


षड्जश्चमगान्धारैस्त्रिभिरेव प्रकीर्तिताः ।  
6अंशैर्ग्रहैस्तथा चैव विज्ञेया षड्जकैशिकी ।। ८३ ।।  


7षड्जश्च मध्यमश्चैव निषादो धैवतस्तथा ।  
8षड्जोदीच्यवतीजातेर्ग्रहा अंशाश्च कीर्तिताः ।। ८४ ।।  

<details><summary>Abh</summary>


अथ ग्रहांशानां सङ्ख्यां निरूपयितुं प्रतिजाति विभागमाह । **द्वैग्रामिकीणां जातीनामित्यादि **।। ७८ ।।।


तत्र सङ्ख्यानुरोधाद् ग्रामविभागक्रममनादृत्यैवैकांशस्यांशादियोगं सप्तांशपर्यन्तमाह । **मध्यमोदीच्य--
वायास्त्वित्यादि** । तत्र तिसृणामेक एकोंऽशः । तिसृणां द्वे द्वे (द्वौ द्वौ) । तिसृणां त्रयः। तिसृणां चत्वारः ।
चतसृणां पञ्च । एकस्याः सप्त (षट्)। (एकस्याः) सप्तेति (**त्रि**)**षष्टिः** । त एव यो (स एवांशो) ग्रहः।
</details>

<details><summary>Notes</summary>

1a.N: त्रिषष्टिरंशा विज्ञेयाः तेषां चैवांश संग्रहः ।। 

[^1]: च--ग्रहानिदानीं व्याख्यास्यामः । **ड**. ग्रहविधिं । 1.b.N:
मध्यमांशो 2.N: **य**--धैवत्या धैवतार्षभौ पञ्चम्यः पञ्चमार्षभौ । 2a.N: ॰पायाञ्च 3.N:**भ**. निषादो भवेदार्षभ्यास्तथा
चार्षभधैवतौ 

[^4]: **न**.निषादर्षभधैवताः 

[^5]: ज. N: निषादिन्या निषादस्तु गान्धारश्चर्षभस्तथा 

[^6]: N:**न**. --अंशाश्च ( तथा
च N ) षड्जकैशिक्याः षड्जगान्धारपञ्चमाः 

[^7]: इतः पूर्वं N जादिमातृकासु--तिसृणामपि जातीनां ग्रहा अंशाश्च कीर्तिताः
।। इत्यधिकमस्ति । 

[^8]: **न**. अंशा ग्रहास्तु चत्वारः षड्जोदीच्यवतीश्रिताः
</details>

<pb n="052"/>

पञ्चमश्चार्षभश्चैव निषादौ धैवतस्तथा ।  
1aकार्मारव्या बुधैरंशा ग्रहाश्च परिकीर्तिताः ।। ८५ ।।  


गान्धारश्चार्षभश्चैव 1पञ्चमोऽथ निषादवान् ।  
चत्वारोंऽशा भवन्त्यान्ध्र्या ग्रहाश्चैव तथैव हि ।। ८६ ।।  


षड्जश्चाथर्षभश्चैव मध्यमः पञ्चमस्तथा ।  
मध्यमाया ग्रहा ज्ञेया अंशाश्चैव सधैवताः ।। ८७ ।।  


2निषादषड्जगान्धारमध्यमाः पञ्चमस्तथा ।  
गान्धारीरक्तगान्धार्योर्ग्रहा अंशाः प्रकीर्तिताः ।। ८८ ।।  


3षाड्जी धैवतगान्धारषड्जमध्यमपञ्चमैः ।  
ग्रहैरंशैश्च विज्ञेया विकृता स्वरयोगतः ।। ८९ ।।  


4कैशिक्याश्चार्षभं4a हित्वा ग्रहांशाः षट् स्वराः स्मृताः ।  
5सप्तस्वरग्रहांशा तु विज्ञेया षड्जमध्यमा ।। ९० ।।  


6एते त्रिषष्टिर्विज्ञेयाः 7सर्वास्वंशास्तु (स्वत्र तु) जातिषु ।  
अंशवच्च ग्रहास्तासां सर्वासामेव नित्यशः ।। ९१ ।।  


सर्वासामेव जातीनां त्रिजातिस्तु गणः स्मृतः ।  
8ते च सप्त गणा ज्ञेया वर्धमानस्वरा बुधैः ।। ९२ ।।  

<details><summary>Abh</summary>

नन्दयन्त्यामंशस्वर एव ग्रहयुक्तो निजलक्षमाद्गान्धारो लक्ष्यत इति विकल्पो मन्तव्यः । **मुनिना**
ग्रहत्वमंशस्योक्तमिति तदेव मुख्यम् । अन्यत् संवादिविवाद्यादिर्यदा ग्रहः क्रियते तदा विकृतत्वमासाम् । तदाह।
**विकृतः** (**ता**) **स्वरयोगत इति** । ग्रहविकारः सर्वासामेव जातीनामस्तीति **या** (**सर्वा**)**स्वत्र** ।। ७९-- ९१ ।।


अथास्य सप्तचत्वारिंशदधिकस्य जात्यंशविभागस्य यत्नपरेक्षणीयत्वमभिधातुं प्रधानमेव सङ्ख्याविभागं
संक्षिप्याह । **सर्वासामेव जातीनां त्रिजातिस्तु गण इति** ।
</details>

<details><summary>Notes</summary>

1a.N: कर्माख्या 

[^1]: **न**. निषादः पञ्चमस्तथा ।। अन्ध्य्राश्चांशा ग्रहा जात्याश्चत्वारः परिकीर्तिताः ।। 

[^2]: **न**. निषादर्षभ।
3.**ज**. षड्जायाः षड्जगान्धारौ मध्यमः पञ्चमस्तथा ।। धैवतश्चापि विज्ञेया ग्रहाश्चांशाश्च कीर्तिताः । (**प**. विज्ञेया इत्यत्र
विद्वद्भिः ) 

[^4]: **न**. वर्जितर्षभयोगास्तु कैशिक्यंशाः षडेव तु । स्वराः सर्वे च विज्ञेयाः षड्जमध्यांशजा ग्रहाः
4a. N: कैशिक्यार्षभहीना च. 

[^5]: **ज**. सर्व । 

[^6]: **भ**. एवं । 

[^7]: **न**. ग्रहा अंशाश्च जातिषु । 

[^8]: **न**. सप्त वा चैव
विज्ञेया । N: लक्षणान्तरविज्ञेया **श**. लक्षणं स तु विज्ञेयो वर्धमानस्वरो बुधैः
</details>

<pb n="053"/>

एकस्वरो द्विस्वरश्च त्रिस्वरोथ(रश्च)चतुःस्वरः ।  
1aपञ्चस्वरश्चतुर्धा1 स्यादेकधा सप्तषट्स्वरौ ।। ९३ ।।  


2एतदुक्तं मया2a त्वासां ग्रहांशपरिकल्पनम् ।  
3पुनश्चैव3a प्रवक्ष्यामि न्यासापन्यासयोगतः4 ।। ९४ ।।  

<details><summary>Abh</summary>

**गणः** समूहः स च **सर्वासां जातीनां** मध्ये यास्तिस्रो जातयस्ताभिः कर्तव्यः । ननु समूहः
के(कां)चिदेकस्या(देका) मुद्दिश्य क्रियते । इह तु समूहकरणे कोऽर्थ इत्याशङ्क्याह । **ते च सप्त गणा ज्ञेया
वर्धमानस्वरा इति** । **ते** एको जातिस्वरप्रयुक्तो गण एकस्वरांशो यावत् सप्तस्वरांश इति । स हि करणे अंशसङ्ख्यो
विभागप्रयोजनमित्युक्तं भवति । ननु यदि जातित्रयेण सप्तगणस्तर्ह्येकविंशतिर्जातयः स्युः । तच्च (ताश्च न)
तथा । पूर्वं ह्युक्तं **जातयोऽष्टादशेत्येवं ब्रह्मणाभिहितमिति** (**भ. ना.** २८--३९) तदेतदाशङ्क्यापवादं वक्तुं
तत्त्रिकमुक्तम् ।। ९२ ।।

त्रिजातित्वोत्सर्गस्य विषयमाह ।  
एकस्वरो द्विस्वरश्च त्रिस्वरश्च चतुःस्वरः ।।  

इति । एते चत्वारो गणास्त्रिजातय इत्यर्थः । एवं द्वादशजातयः । एकः स्वरोंऽशो यत्र गणे । एवं यावच्चत्वारः
स्वरा अंशा यत्रेति । अपवादं दर्शयितुमाह । **पञ्चस्वरश्चतुर्धास्यादिति** । यत्र पञ्चांशस्वराः स
गणश्चतसृभिस्त्रिभिर्नाति....भि........(श्चतसृभिर्जातिभिः ।) । तेन पूर्वाभिः सह षोडश जातयः । **एकधा**
सप्तषट्स्वरैरेकैव जातिः । सप्तस्वरो गणः षट्स्वरश्च । एकस्या अपि जातेर्गणस्य व्यपदेशिवद्भावेन स्वरांशकभेदे
निबन्धनमित्यष्टादशजातयः । त्रिषष्टिरंशाः । त एव ग्रहा इति ।। ९३ ।।

एतदुपसंहरति । **एतदुक्तं मयेति** ।  
**पुनश्चैव प्रवक्ष्यामि न्यायापन्यासयोगतः** ।।  

इति । अयं भावः । अंशग्रहाश्चोक्ता एवं न्यासापन्यासास्तथा येऽन्येयोगा दशलक्षणेष्वन्तः पातिनो लक्षणभागाः
षाडवौडुवितादयः पूर्वमनुक्तत्वात् कथ्यमानाः कथ्यमानत्वेनोपयोगो........स्तस्तावत् प्रतिजाति वक्तव्याः ।
न्यासाश्चो(श्चा)पन्यासाश्च योगाश्चेति द्वन्द्वः ।
</details>

<details><summary>Notes</summary>

1a. N: पञ्चस्वरः षट्स्वरौ द्वौ एकः सप्तस्वरो गुणः 

[^1]: **ज** षट्स्वरश्च तथा सप्तस्वरोऽपि च । **प**. षट्स्वरोऽथ चैकः
सप्तस्वरो गुणः 

[^2]: N: च. पूर्वमुक्तं 2a. N: इदं 

[^3]: **न** अत ऊर्ध्वं प्रवक्ष्यामि तासामंशविकल्पनम् । अंशाः स्युः
पञ्च षड्जाया निषादर्षभवर्जिताः ।। न्यासः षड्ज उपन्यासौ स्यातां गान्धारपञ्चमौ ।। 3a N:. पुनश्चैषां


[^4]: N: **र**. लक्षणम्
</details>

<pb n="054"/>

पञ्चांशा तु भवेत् षाड्जी निषादर्षभवर्जिता1 ।  
अपन्यासो भवेदत्र गान्धारः पञ्चमस्तथा ।। ९५ ।।  


न्यासश्चात्र भवेत् षड्जो लोप्यः सप्तम एव च ।  
2षड्जगान्धारसञ्चारः षड्जधैवतयोस्तथा ।। ९६ ।।  


षाडवं सप्तमो(मा)पेतमल्पौ वै सप्तमर्षभौ ।  
गान्धारस्य च बाहुल्यं त्वत्र कार्यं प्रयोक्तृभिः ।। ९७ ।।  

<details><summary>Abh</summary>

....न्यतो (थो) द्दिश्य वक्तव्यतयोक्तमपि ग्रहांशविकल्पनं पुनर्वक्ष्यामि । तदभिधाने हि सुस्पष्टमन्यज्जा (ज्ज्ञा) तुं
शक्यमिति भावः । अंशापेक्षो हि प्रायशोऽन्यलक्षणमप्यहारं(व्यवहारः)। एकस्थानं च जातिलक्षणं ज्ञातुं स्पष्टतरं
भवति । अतिशयशेषा यदा तु त एवंविध.........लक्ष्यं प्रपञ्चश्चेति । दृष्टादृष्टोपयोगी वायं जातिसन्धिः । **अन्ये**
त्वंशग्रहमित्यादीनां लक्षणमित्यादिग्रन्थं तत्र पठन्ति ।। ९४ ।।


षाड्जीं लक्षयति । **पञ्चांशास्त्वि** (**त्वि**)**ति** । सगमपधा इत्यंशाः । गप इत्येतावपन्यासौ । सं(सो)न्यासः।
निषादेन (हीना) षाडव(वी)इति । अन्योन्यमनयोः सञ्चारः । (सगयोः ) तथा सध इत्यनयोः । गान्धारोऽतिबहु--
लोऽपि वादित्वाद(त्र) प्राप्तः । (ऋषभस्य) तथात्वं विवदनान् मन्तव्यम् । ऋषभस्यानंशत्वं निषादस्य
लोप्यत्वात् । पूर्णावस्थायां तु सं....तं सिद्धमिति स्वकण्ठेनोक्तं **मुनिना** । अंशाश्च दशकाः । तद्यथा
शुद्धा विकृताः पञ्च पूर्णाश्चत्वारः षाडवाः । गान्धारेंऽशे षाडवा एवापवादात् ते चांशका लुप्तकात् स्फुटं ज्ञायन्ते
। तेन लालिता अत्र स्वरभागे जात्यंशकास्ता(न)पहास्य आसारितांशं निगदा(द) स्तुति स(सा)मिध्यसु(धेनीषु)
स्पष्टं गान्धर्वफलं यद्यपि तथापि स्वरत एव क्वचन मुदि........स्थेम दृष्टः । यथोक्तम् । **सकृत् प्रयुक्ताऽपि हि
नन्दयन्तीति** । तत्प्राधान्यप्रसिद्ध्य एव । तालविशेषमनादृत्य सामान्यतालेन चञ्चत्पुटादिना लोके वार्तिकमार्गेण
जातिगानं प्रसिद्धम् । तत्र तु यत् चञ्चत्पुटादि न तद् विकल्पः । चतुष्कलाद्यनुसारेण कलापातविधिः
कर्तव्योऽपि लोके न प्रसिद्धः । स्वरभागप्राधान्यात् । पहादि.......तत्र ब्रह्मप्रोक्तविसंस्कृतप्राकृतरूपाण्येव
प्रसिद्धानि । गीतकादौ तालभागस्यैव प्राधान्यम् । यथोक्तम् ।
</details>

<details><summary>Notes</summary>



[^1]: **र**. निषादऋषभौ विना 

[^2]: डादिमातृकास्वेकः श्लोकोऽधिको दृश्यते
</details>

<pb n="055"/>

1आर्षभ्यामृषभस्त्वंशो निषादौ धैवतस्तथा ।  
एत एव ह्यपन्यासा न्यासश्चाप्यृषभः स्मृतः ।।  
2षट्पञ्चस्वरता 3चात्र षड्जञ्चमयोर्विता ।। ९८ ।।  


धैवत्यां धैवतो न्यासस्त्वंशावृषभधैवतौ4 ।  
अपन्यासा भवन्त्यत्र धैवतार्षभमध्यमाः ।। ९९ ।।  


षड्जपञ्चमहीनं तु पाञ्चास्वर्यं विधीयते ।  
पञ्चमेन विना चैव षाडवं परिकीर्तितम् ।। १०० ।।  


आरोहिणौ च तौ कार्यौ लङ्घनीयौ तथैव च5 ।  
6निषादश्चर्षभश्चैव गान्धारो बलवांस्तथा ।। १०१ ।।  

<details><summary>Abh</summary>


**वर्धमानप्रयु(यो)क्तारो यास्यन्ति शिवकेतनम् ।।**  

इति । तत् प्राश (स्त्यबोध)नाय । त्रोटिकागीतकादीनी जात्यंशकोद्भूतशुद्धभिन्नानि ग्रामरागक्रमेण
प्रसिद्धानि । मुख्यतस्तु जात्यंशकैर्गीतिरागादिना तालः संस्कृतानि पदानि स्फुटमवधानमिति सम्मिलितगान्धर्वं
तदर्थमेव । तदा तादृश्येव गीतकवर्धमानादि पुरा विरम्यत इत्यलं वस्तुतः ।। ९५--९७ ।।


अथ (थार्षभीं लक्षयति) । **आर्षभ्यामित्यादि** । ऋधनि अंशाः (नयोंऽशाः)। ऋधनि अप
(नयोऽप) न्यासाः । ऋषभो न्यासः । षड्जहीने षाडवः । षड्जपञ्चमयोर्ही(र्हा)ने औडुवितत्वम् । सधौ रिगौ च
सङ्गच्छेते । तत्र **केचित्** पञ्चमस्य लङ्घनमाहुः । पूर्णावस्थायां षड्जगान्धारपञ्चमा अल्पत्वं भजन्ते । औडुविते
च गमयोरल्पता । दशांशकाः । मूर्च्छना पञ्चमादिः । चञ्चत्पुटस्तालः । प्रायशो नैष्क्रामिकीध्रुवायां विनियोगः
।। ९८ ।।


अथ धैवतीमाह । **धैवत्यामिति** । ऋषभधैवतावंशौ । विकृतावस्थायां रिधमा अपन्यासाः । धैवतो
न्यासः । पलोपे षाडवः । सपहानावितरत् । पूर्णदशायां च पस इत्या(सावित्या)रोहवर्णगतौ कार्यौ । लोप्यत्वाल्लङ्घनं
सिद्धमपि पुनः प्रकर्षलाभत्वमुक्तम् । अस्याः सप्तांशकाः । शुद्धविकृतौ पूर्णौ द्वे(द्वौ) षाडवौडुपवितौ च
।। ९९--१०१ ।।
</details>

<details><summary>Notes</summary>



[^1]: **न**. अंशा जातास्तथार्षभ्यां निषादर्षभधैवताः । **ज**. धैवतर्षभसप्तमाः 

[^2]: **न**. अल्पत्वं च विशेषेण भवेत् षाडवकारिणः।।
लङ्घनं पञ्चमस्यैव स्यादारोहणसंश्रयात् ।। षाट्स्वर्यं षड्जहीने तु (**ड** -- षट्स्वरं सप्तमहीनं) पञ्चस्वर्यं तु पञ्चमात् ।।
विविदिनां स्वराणां च सञ्चारोऽत्र विधीयते ।। 

[^3]: **म**. वात्र । 

[^4]: **न**. स्यादंशौ धैवतर्षभौ । 5.**ड**. धैवतर्षभौ 

[^6]: **ज**.
निषादर्षभगान्धारा बलवन्तः प्रकीर्तिताः
</details>

<pb n="056"/>

निषादिन्यां निषादोंऽशो सगान्धारर्षभ1a स्तथा1 ।  
एत एव ह्यपन्यासा न्यासश्चैवात्र सप्तमः ।। १०२ ।।1b  


धैवत्या इव कर्तव्ये षाडवौडुविते तथा ।  
तद्वच्च लङ्घनीयौ तु बलवन्तौ तथैव च ।। १०३ ।।  


अंशास्तु षड्जकैशिक्याः षड्जगान्धारपञ्चमाः ।  
2अपन्यासा भवन्त्यत्र षड्जपञ्चमसप्तमाः ।। १०४ ।।  


गान्धारश्च भवेन्न्यासो हैनस्वर्यं न चात्र तु ।  
दौर्बल्यं चात्र कर्तव्यं धैवत(मध्यम)स्यार्षभस्य च ।। १०५ ।।  


षड्जश्च मध्यमश्चैव निषादो धैवतस्तथा ।  
3स्युः षड्जोदीच्यवांशास्तु3a न्यासश्चैव तु मध्यमः ।। १०६ ।।  

<details><summary>Abh</summary>


अथ निषादवती । **निषादिन्यामिति** । निगर्षभा अंशा अपन्यासाश्च । निन्या(र्न्या)सः । षाडवादि
धैवतीव । पञ्चमेनैव लोपे षाडवम् । सपलोपेऽन्यत् । सपौ च लङ्घनीयाववरोहिणावनंशाववलम्बिल (बबहुला)
विति । अंशा दशकाः शुद्धास्त्रयस्त्रयो विकृताः पूर्णाः षाडवा औडुवश्च ।। १०२--१०३ ।।


अथ **षड्जकैशिक्या इति** । सगप(पा) अंशाः । अपन्यासास्तु सपनि(नयः)। न्यासो ग(गः)। नित्यपूर्णा
चेयम् । मध्यमर्षभयोर्दौर्बल्यमंशत्वात्सिद्धं पुनराधिक्यार्थं ज्ञापयति । निधयोरत्र किञ्चिदाधिक्यमिति । अस्याः
शुद्धत्वं नास्तीति त्रय एवांशकाः पूर्णाः ।। १०४--१०५ ।।


अथ **षड्जोदीच्यवा** । **षड्जश्चेत्यादि** । समनिधा अंशाः । धस(सा) अ(व)पन्यासा(सौ)।
म(मो)न्यासः । अंशानामन्योन्यसङ्गतिः । रिलोपे षाडवः (म्)। ऋपलोप औडवम् । ऋषभः संवादी धैवतस्य
षड्जग्रामे न लुप्यमाने यतः । सरिगा बलिनः ।
</details>

<details><summary>Notes</summary>

1a. (N). सगान्धारर्षभः स्मृतः 1 **न**. गान्धारश्चर्षभस्तथा ।। एत एव ह्युपन्यासाः षड्जमध्यमपञ्चमाः ।। निषादश्च भवेन्न्यासो
हीनस्वर्यं च नेष्यते । दौर्बल्यं चात्र कर्तव्यं धैवतर्षभयोस्तथा ।।
1b. V.102 (G.O.S.): V. 77(N). But (N) reads vs. 71--76, not read in (G.O.S.). They read as:
पञ्चांशा तु भवेत्षाड्जी निषादर्षभवर्जिता । अपन्यासो भवेदत्र गान्धारः पञ्चमस्तथा ।। ७१ ।।
न्यासश्चात्र भवेत् लोप्यः सप्तम एव च । गान्धारस्य च बाहुल्यं त्वत्र कार्यं प्रयोक्त्तृभिः ।। ७२ ।।
आर्षभाभ्यां भवत्यंशो धैवतार्षभसप्तमाः । एत एव ह्यपन्यासा न्यासश्चाप्यृषभः स्मृतः ।। ७३ ।।
धैवत्यां धैवतत्रषभा वंशो न्यासश्चधैवतः । अपन्यासा भवन्त्यत्र धैवतार्षभमध्यमाः ।। ७४ ।।
षड्जपञ्चमहीनां च रञ्चस्वर्यं प्रवक्ष्यते । पञ्चमेव विना चैव षाडवं परिकीर्तितम् ।। ७५ ।।
अंशाश्च षड्जकैशिक्याः..................। निषादो ऋषभश्चैव बली गान्धार एव च ।। ७६ ।।


[^2]: **न**. एत एव ह्यपन्यासाः सनिषादाः प्रकीर्तिताः ।। गान्धारोऽत्र भवेन्न्यासो दुर्बलौ धैवतर्षभौ ।। हीनस्वरस्याभावात्तु
सम्पूर्णा चेयमिष्यते ।। 

[^3]: **न**. भवन्ति षड्जोदीच्यव्या न्यासो मध्यम इष्यते ।। अपन्यासाविह स्यातां धैवतर्षभ एव च ।।
परस्परांशानुगमो गान्धारोऽनुमतो भवेत् ।। पञ्चमर्षभहीनं तु पञ्चस्वर्यं विधीयते ।। ऋषभः षाडवे हीनो लङ्घनं च तयोर्भवेत् ।।
</details>

<pb n="057"/>

अपन्यासो भवत्यस्य धैवतः षड्ज एव च ।  
1परस्परांशगमनमिष्टतश्च2 विधीयते ।। १०७ ।।  


षाट्स्वर्यमृषभापेतं कार्यं गान्धर्ववेदिभिः ।  
पञ्चमार्षभहीनं तु पाञ्चस्वर्यं तु तत्र वै ।। १०८ ।।  


2aषड्जश्चाप्यृषभश्चैव गान्धारश्च बली भवेत् ।  
गान्धारस्य च बाहुल्यं मन्द्रस्थाने विधीयते ।। १०९ ।।  


2bसर्वेंऽशाः षड्जमध्यायामपन्यासास्तथैव च3 ।  
3aषड्जश्च मध्यमश्चापि न्यासौ कार्यौ प्रयोक्तृभिः ।। ११० ।।  


गान्धारसप्तमापेतं 4aपाञ्चस्वर्यं विधीयते ।  
4षाडवं सप्तमापेतं कार्यं चात्र 4bप्रयोगतः ।। १११ ।।  


सर्वस्वराणां सञ्चार इष्टतस्तु 5विधीयते ।  
षड्जग्रामाश्रिता (श्रयाः)ह्येता(सप्त) विज्ञेयाः सप्त जातयः
(या जातयो बुधैः) ।। ११२ ।।  

<details><summary>Abh</summary>

अन्य(षड्ज)स्यांशत्वात् सिद्धं बलित्वं पुनराधिक्यार्थमुक्तम् । ऋषभस्यात्यल्पत्वं प्राप्तं प्रतिषेद्धुं गान्धारस्य
मन्द्रस्थाने बाहुल्यम् । अस्या एकादशांशकाः । पूर्णाश्चत्वारः । षाडवास्त्रयः । धैवतांशे तदप्यपवादात् ।
औडुविताश्चत्वारः । शुद्धस्तु नास्ति । तत्र कैशिके पूर्वं निर्वचनमुक्तम् । तद्योगाज्जातिः कैशिकी । उदीच्यवन्या
(वायां) त्वाहुः । उदीच्याः प्रयोक्तारो बाहुल्येन सन्त्यस्यामित्युदीच्या । वान्ति गच्छन्तीति । उदीच्येऽपि च
दृश्यते । गीतं च देशनामधेयैर्बाहुल्यादिभिरुचितत्वापेक्षया व्यपदिश्यत एव । टक्करागो मालवपञ्चमो गौडी
मालवी काम्भोजीत्यादि ।। १०६--१०९ ।।


अथ **षड्जमध्यमा । सर्वेंशाः षड्जमध्यायामिति** । सप्तांशा अपन्यासाश्च । समौ न्यासौ । निलोपे
षाडवः । निगलोप्य (पे)न्यः । निरल्पतरो यदाऽन्य अंशाः । सञ्चारे यथेष्टम् । अस्याः सप्तदशांशकाः। तत्र सप्त
पूर्णाः । पञ्च षाडवा औडुविताश्च । यो...रिसयोस्तदपवादात् । एतदुपसंहरति । **षड्जग्रामाश्रयाः सप्तेति**
।। ११०--११२ ।।
</details>

<details><summary>Notes</summary>



[^1]: **ज**. परस्परमिहांशानां सञ्चारश्च विधीयते । षाडवे चर्षभापेतं ।। **भ**. परस्परानुगमनात् स्पृष्टता तु विधीयते ।।
N: परस्परानुगमनं द्वन्द्वतश्च विधीयते 

[^2]: **र**. छन्दतश्च । 2a.N: ऋषभं षाडवं वास्यां 2b. N: सर्वथा षड्जमध्ययो--
रपन्यासस्तु एव च ।। 

[^3]: **न**. त एव हि । 3a.N: षड्जो वा मध्यमा(मो)वापि न्यासः कार्यःप्रयोक्त्तृभिः ।। 4a.N: पञ्चस्वयं
प्रकीर्त्तितम् 

[^4]: **न**. ऋषभः षाडवे हीनो दुर्बलः सविशेषतः ।। 4b.N: प्रयोक्तृभिः 5.N: प्रकीर्त्तितः
</details>

<pb n="058"/>

अतः परं प्रवक्ष्यामि मध्यमग्रामसंश्रयाः1 ।  
2गान्धार्याः पञ्च एवांशा धैवतर्षभवर्जिताः ।। ११३ ।।  


3षड्जश्च पञ्जमश्चैव ह्यपन्यासौ प्रकीर्तितौ ।  
गान्धारश्च भवेन्न्यासः षाडवं चर्षभं विना ।। ११४ ।।3a*  


4aधैवतर्षभयोर्हीनं तथा चौडुवितं भवेत् 4।  
लङ्घनीयौ च तौ नित्यमार्षभाद्धैवतं व्रजेत् ।।  
4bविहितस्त्विति गान्धार्याः स्वरन्यासांशगोचरः ।। ११५ ।।  


लक्षणं रक्तगान्धार्या गान्धार्या एव यत्स्मृतम् ।  
5धैवतो बलवानत्र दौर्बल्यं तस्य लोपतः ।। ११६ ।।  


गान्धारषड्जयोश्चात्र सञ्चारश्चा6aर्षभाद्विना 6।  
7अपन्यासस्तथा7a चैव मध्यमस्तु विधीयते ।। ११७ ।।  

<details><summary>Abh</summary>


अन्यद्रुपक्रमते । **अतःपरमिति** । अत्र गान्धारी तावत् । **गान्धार्या इति** । समगपनि(नयों)अंशाः
(ऽशाः)। सपावपन्यासौ । ग(गो) न्यासः । रिलोपे षाडवः । रिधलोपेऽन्यत् । पञ्चमस्य ग्रामे ह्यलोप्यत्वम् ।
तयोर्लङ्घनं पूर्णावस्थायामृषभाद्धैवतगमनम् । अन्येषां स्वराणां न्यासस्वरविषयोंऽशस्वरविषयश्च सञ्चारः ।
तदाहञ्चा । **स्वरन्यासांशगोचर इति** । स्वराणां न्यसनस्वां(स्यां)शगोचर उक्त इत्येतदर्थ**मन्ये** व्याचक्षते । एवं
चैतदनुक्तसमः(मं) स्यात् । अस्यामेकां (स्यां त्रयोदशां)शकाः शुद्धा विकृताः । पूर्णाः पञ्च । चत्वारः षाडवाः।
पञ्चमे तदपवादात् । औडुविते गान्धार एवांशेऽन्यत्र तदपवादात् ।। 113--115 ।।


अथ रक्तगान्धारी । **लक्षणं रक्तगान्धार्या इति** । सगमपनि(नयः) पञ्चांशाः । ऋलोपे षाडवम् ।
ऋधलोपेऽन्यत् । कस्तर्ह्यस्यास्ततो विशेषः । आह । **धैवतो बलवानत्र** । तस्य हि लोप्यत्वाद्दौर्बल्यं स्यात् ।
</details>

<details><summary>Notes</summary>



[^1]: **न**. संश्रिताः । 

[^2]: **ड**. अंशाः स्युः पञ्च गान्धार्या ।। 

[^3]: **ड**. अपन्यासत्वमस्यास्तु षड्जपञ्चमयोरपि ।। 3a.* :N:-
v.118: v. ८७ (N) which reads: अपन्यासो भवेच्चात्र षड्जपञ्चम एव च । गान्धारोऽत्र भवेन्न्यासो षाडवं चार्षभं
विना।। 4a .N: धैवतर्षभयोपेतमेतच्चोडुवितं भवेत् । 

[^4]: **ड**. पाञ्चस्वर्य विधीयते । षाट्स्वर्यमध गान्धार्याः कर्तव्यं स्वरयोगतः
।। षड्जमध्यमयोरत्र बाहुल्यं सम्प्रकीर्तितम् ।। प्रयोक्त्तृभिः प्रयोक्तव्यं गान्धारस्य च लङ्घनम् ।। न. गान्धारीविहितस्यासौ
हीनस्वर्यं च लक्षणम् । सर्वं च रक्तपूर्वाया गान्धार्याश्च विनिर्दिशेत् ।। बलवन्तौ विधातव्यौ धैवतः सप्तमस्तथा ।। **ज**. गान्धार्या
वीक्षितस्त्वेष स्वरन्यासांशसञ्चरः ।। 4b. N: गान्धार्यां विहितस्त्वे स्वरन्यासांशसञ्चरः । 

[^5]: **भ**. N बलिनौ भवतश्चात्र
धैवतः सप्तमस्तथा ।। 6a N: सञ्चारस्त्वर्षभं विना 

[^6]: **न**. आर्षभं विना। 

[^7]: **न**. अपन्यासस्तु कार्यः स्यादेक एवात्र
मध्यमः।। 7a. N: अपन्यासस्तथा चात्र एको वै मध्यमः स्मृतः
</details>

<pb n="059"/>

1गान्धारोदीच्यवांशौ तु विज्ञेयौ2 षड्जमध्यमौ ।  
3पाञ्चस्वर्यं न चैवात्र षाट्स्वर्यमृषभं विना ।। ११८ ।।  


4कार्यश्चान्तरमार्गश्च न्यासोपन्यास एव च ।  
5षड्जोदीच्यवतीवत्तु पाञ्चस्वर्येण जातुचित् ।। ११९ ।।  


मध्यमाया भवन्त्यंशा 6विना गान्धारसप्तमौ ।  
एत एव ह्यपन्यासा न्यासश्चैव तु मध्यमः ।। १२० ।।  


7गान्धारसप्तमापेतं पाञ्चस्वर्यं विधीयते ।  
षाडवं चाप्यगान्धारं कर्तव्यं तु प्रयोगतः ।। १२१ ।।  


षड्जमध्यमयोश्चात्र कार्यं बाहुल्यमेव हि ।  
गान्धारलङ्घनं चात्र कार्यं नित्यं प्रयोक्त्तृभिः ।। १२२ ।।  

<details><summary>Abh</summary>

ऋषभं चोल्लङ्घ्य सगेत्यनयोरन्योन्यनैकट्यं मेलनं च । अपन्यासो मध्यमः । अस्या द्वादशांशकाः । पूर्णाः
पञ्च । चत्वारः षाडवाः। पञ्चमेऽप्यपवादः । त्रय औडुविताः । मध्यमषड्जयोस्तु तदपवादात् ।। ११६--११७ ।।


अथ गान्धारोदीच्यवा । **गान्धारोदीच्यवांशाविति**। द्वौ समावंशौ । ऋषभेण षाडवः औडुवितस्याप्येव--
(म्) । षड्जोदीच्ये(च्यवाया)वान्याः(मन्यत्) । अस्यामन्तरमार्गः परस्परमंशस्वरयोः सञ्चारः । सध(धा)अ--
(व)पन्यासौ । षड्जेनांशोऽपि बहुतरः । ऋषभो लोप्योऽपि पूर्णावस्थायामल्पः । मन्द्रस्थाने गान्धारस्य
भूयस्त्वमिति सर्वमतिदेशात् । अस्याश्चत्वारोंऽशाः । द्वौ पूर्णौ द्वौ षाडवौ ।। ११८--११९ ।।


अथ **मध्यमा । मध्यमाया भवन्त्यंशा** इति । सरिमपधा **अंशाः । अपन्यासास्त एव । न्यासो**
मः । गलोपे षाडवः । गनिलोपे चापरम् । समयोः पर्यायांशत्वात् सिद्धं बहुत्वम् । पुनर्वचनात् प्रकृष्टं मन्तव्यम् ।
</details>

<details><summary>Notes</summary>



[^1]: **भ**. गान्धारोदीच्यवत्यंशौ 

[^2]: **न**. द्वावंशौ । 

[^3]: **य**. सप्तमस्वरता नात्र 

[^4]: N: **भ**. अस्यास्त्वल्पबहुत्वस्य
न्यासापन्यासयोस्तथा ।। षड्जोदीच्यवतीवाथ स तु सर्वविधिः स्मृतः ।। 

[^5]: **न**. तत्राल्पत्वादिविधयः षड्जोदीच्यवतीसमाः
।। 

[^6]: **न**. सषड्जर्षभमध्यमाः । पञ्चमो धैवतश्चैवापन्यासास्तु त एव तु ।। 

[^7]: **न**. न्यासो मध्यम एवात्र द्विश्रुत्योर्हीनता
भवेत् । गान्धारहीनं षाट्स्वर्यं बाहुल्यं षड्जमध्ययोः ।। गान्धारस्य च दौर्बल्यं मध्यमायां विधीयते ।।
</details>

<pb n="060"/>

1मध्यमोदीच्यवा1a पूर्णा ह्यंश एकस्तु पञ्चमः ।  
शेषो विधिस्तु कर्तव्यो 1bगान्धारोदीच्यवां गतः2 ।। १२३ ।।  


द्वावंशावथ पञ्चम्यामृषभः पञ्चमस्तथा3 ।  
स(ऋ)निषादावपन्यासौ न्यास श्चैव तु पञ्चमः ।। १२४ ।।  


3aमध्यमावत्तु कर्तव्ये षाडवौडुविते तथा ।  
दौर्बल्यं चात्र कर्तव्यं षड्जगान्धारमध्यमैः ।। १२५ ।।  


कुर्यादप्यत्र सञ्चारं पञ्चमस्यार्षभस्य च ।  
गान्धारगमनं चैव4 कार्यं त्वल्पश्च(ल्पं च) सप्तमः(मात्) ।। १२६ ।।  


अथ गान्धारपञ्चम्याः पञ्चमोंऽशः प्रकीर्तितः ।  
तारगत्या तु षड्जोऽपि कदाचिन्नातिवर्तते ।। १२७ ।।  

<details><summary>Abh</summary>

गान्धारस्य लोप्यत्वाल्लब्धमल्पत्वम् । पूर्णावस्थायामपि पश्चाल्लभ्यते । अस्या अष्टावंशकाः । शुद्धाः पञ्च ।
विकृतास्तावन्त एव षाडवौडुविताः ।। १२०--१२२ ।।


अथ **मध्यमोदीच्यवे**ति । **अंशः** (**पञ्चमः**)। नित्यपूर्णता । **गान्धारोदीच्य**(वा)वद् **विधि**निर्देशा ।
अपन्यासौ सधौ । मध्यमगान्धारब(बा)हुल(ल्य)म् । न्यासो मः । अस्या एकोंऽशकः पूर्णः ।। १२३ ।।


अथ **पञ्चमी । द्वावंशावथ पञ्चम्यामि**ति । रिपावंशौ । ऋनी **अपन्यासौ** । पो **न्यासः** ।। १२४ ।।


गलोपे षाडवं गनिलोपे औडुवमिति **मध्यमावत्त्वि**ति शेषः । षड्जमध्यमयोरंशत्वाद् गान्धारस्य
लोप्यत्वात् सिद्धेऽल्पत्वेऽल्पतरार्थं वचनम् ।। १२५ ।।


रिम(प)इत्यनयोरन्योन्यसंगतिः । पूर्णावस्थायां च निषादाद् **गान्धारगमनम्** । तच्च परिमितम् ।
तस्याः षडंशकाः शुद्धाः । द्वौ पूर्णौ द्वौ षाडवौ एक औडुवितम् (तः) । ऋषभेंऽशे (धैवतस्या) पवदनात् ।। १२६ ।।


**अथ गान्धारपञ्चम्या** इति । **अंशः** पः । ऋपा**वपन्यासौ** । गो **न्यासः** ।
</details>

<details><summary>Notes</summary>



[^1]: **ज**. मध्यमोदीच्यवायास्तु पञ्चमोंऽशो न हीनता 1a.N: मध्यमोदीच्यवायास्तु पञ्चमोंशः प्रकीर्त्तितः 1b.N: मध्यमायास्तु
यः स्मृतः 

[^2]: **भ**. मध्यमायास्तु यो भवेत् ।। 

[^3]: **न**. भवतः पञ्चमर्षभौ । अपन्यासो निषादश्च पञ्चमर्षभसंयुतः ।। न्यासः
पञ्चम एव स्यान् मध्यमावच्च हीनता ।। दुर्बलाश्चात्र कर्तव्याः षड्गान्धारमध्यमाः ।। कुर्याच्चाप्यत्र सञ्चारं मध्यमस्पर्षभस्य
च।। 3a.N: मध्यमां विधिं न्यस्तु षाडचौदीच्यविते स्मृतः 

[^4]: **ज**. गमनं चाल्पं सप्तमात् सम्प्रयोजयेत् ।।
</details>

<pb n="061"/>

ऋषभः पञ्चमश्चैव ह्यपन्यासौ प्रकीर्तितौ ।  
1न्यासश्चैव तु गान्धारो सा च पूर्णस्वरा सदा ।  
2पञ्चम्या यश्च गान्धार्याः सञ्चारः स विधीयते ।। १२८ ।।  


3पञ्चमश्चार्षभश्चैव गान्धारोऽथ निषादवान् ।  
चत्वारोंऽशा भवन्त्यान्ध्र्यामपन्यासा4aस्त एव हि4 ।। १२९ ।।  


गान्धारश्च भवेन्न्यासः षड्जापेतं तु षाडवम् ।  
5गान्धारार्षभयोश्चापि सञ्चारस्तु परस्परम् ।। १३० ।।  


6सप्तमस्य च षष्ठस्य न्यासो गत्यनुपूर्वशः ।  
षड्जस्य लङ्घनं चात्र नास्ति चौडुवितं सदा ।। १३१ ।।  


नन्दयन्त्याः(न्त्यां) 7क्रमान् न्यासापन्यासांशाः प्रकीर्तिताः ।  
गान्धारो मध्यमश्चैव पञ्चमश्चैव नित्यशः ।। १३२ ।।  

<details><summary>Abh</summary>

नित्यपूर्णता । धैवतगमनमृषभादिति गान्धार्या(र्याः) सञ्चारः । उक्तं **मध्यमर्षभसङ्गतिर्निषादाद्गान्धार इति
पञ्चम्याम्** । असावुभयोऽप्यस्यां कार्यः । एक एवास्यां अंशकः ।। १२७--१२८ ।।


**अथान्ध्री । पञ्चमश्चे**ति । ऋगपनीत्यंशाः । **त एवापन्यासा**श्च । ग(गो)**न्यासः** । सलोपे षाडवः ।
औडुविताभावः । ऋग अ(इत्य) नयोः संगतिः । निषादधैवतयोश्च **न्यासो गत्यनुपूर्वशः** । यो यदंशः प्रधानभूतस्तेन
तेन स्या( न्या) सागमनं कार्यम् । तदुक्तम् । **अंशानुपूर्व्या न्यासमगमनमि**ति । **अन्ये** चाहुः । येनैव क्रमेणांशाः
स्वराः पठितास्तेनैव क्रमेण ते कार्या यावदपन्यासस्वर इति । अस्यामष्टावंशकाः । चत्वारः पूर्णाः षाडवाः
।। १२९--१३१ ।।


अथ **नन्दयन्ती । नन्दयन्त्यां क्रमादि**ति । प(पो)न्यासो ग्रहश्चेति वक्ष्यते ।
</details>

<details><summary>Notes</summary>



[^1]: **न**. गान्धारोऽत्र भवेन्न्यासो हीनस्वर्यं च नेष्यते ।। 

[^2]: **भ**. गान्धारीपञ्चमीभ्यां तु संचारः संविधीयते । 

[^3]: N: **र**. ऋषभः
पञ्चमश्चैव । 4a.N: अपन्यासा तथैव तु 

[^4]: **न**. अन्ध्र्या अपन्यासास्तथैव च । 

[^5]: **न**. गान्धारषड्जयोरत्र । 

[^6]: **न**.
षष्ठसप्तमयोश्चात्र । 

[^7]: **ज**. क्रमाद् विद्यादपन्यासोंऽश एव च ।। **न**. भवत्यंशः पञ्चमो नित्यमेव तु ।। स्यातामस्या अपन्यासौ
मध्यमः पञ्चमस्तथा ।। षाडवं षड्जहीनं तु लङ्घनीयः स एव च ।। आन्ध्रीवत्सञ्चरो नित्यमृषभस्य च लङ्घनम् ।। तत्र मन्दगतिः
प्रोक्ता नित्यं गानप्रयोक्तृभिः ।। **म**. कर्मारव्याः । **न**. कार्मारव्या भवन्त्यंशाः पञ्चमर्षभधैवताः ।। निषादश्चेति चत्वारो ग्रहाश्च
परिकीर्तिताः । एत एव ह्यपन्यासा न्यासः पञ्चम इष्यते । हीनस्वर्यं न चात्र स्यादनंशा बलिनस्तथा ।।
</details>

<pb n="062"/>

षड्जो लोप्यश्च लङ्घ्यश्च नान्ध्रीसञ्चरणं भवेत् ।  
लङ्घनं ह्यृषभस्यापि तच्च मन्द्रगतं स्मृतम् ।। १३३ ।।  


तारगत्या तु षड्जस्तु (ड्जोऽपि) कदाचिन्नाति1aवर्तते ।  
1bगान्धारो वा ग्रहः कार्यस्तथा न्यासश्च नित्यशः ।। १३४ ।।  


कार्मारव्याः स्मृता ह्यंशा आर्षभः पञ्चमस्तथा ।  
धैवतश्च निषादश्चाप्यपन्यासास्त एव तु ।। १३५ ।।  


पञ्चमश्च भवेन् न्यासो हैनस्वर्यं न चात्र तु ।  
1गान्धारस्य विशेषेण सर्वतो गमनं भवेत् ।। १३६ ।।  

<details><summary>Abh</summary>


अपन्यासः अ(सो मः) । प अं(पोंऽ)शः सोप्यपन्यासः पश्चादुक्तः । षड्जेन षाडवम्।
लोप्यत्वाल्लङ्घ्यत्वं सिद्धम् । पुनर्वचनादल्पतरत्वमपीति मन्तव्यम् । **नान्ध्रीसञ्चरणमि**ति । गान्धार्यार्षभीभ्यामान्ध्री
पञ्चम्यार्षभीगान्धारीभिर्नन्दयन्तीति संसर्गजप्रकरणे निरूपणं **जातिवयस्यकारणतुल्यत्वादान्ध्रीवत् संगतिः
प्राप्ते**ति वचनेन निपीड्यते । एतच्चारक्तातुल्यजातिकारणिकानां जातीनां सङ्गतिरतुल्यैव कर्तव्येति सूचयति ।
**ऋषभस्य लङ्घनं मन्द्रगत**स्येति धर्मिस्वरूपं धर्म उपचरित इ(मि)ति । मन्द्रगतं लङ्घनमित्युक्तम् । **तारगत्या
षड्जो नातिवर्तते** नातिशय्यते ।.....गत्या षड्जो नातिवर्तते नातिशय्यते । तत ऊर्ध्वकं न शिरस्यसप्तकस्वराः
प्रष्टव्या इत्यर्थः । **अन्ये** त्वाचक्षते । षड्जेव (ड्ज एव) कदाचिन्नातिवर्तते नारोहं भजते तारं न किञ्चित्
प्रष्टव्यमित्यर्थः । **कदाचिदिति** । वैकल्पिकोऽयं तार इत्यर्थः । अस्यामेकः पूर्णांश एकः षाडव इति द्वौ
।। १३२--१३४ ।।


अथ **कार्मारवी** । **कार्मारव्या इति** । ऋपधनि(नयों) अंशा(ऽशा) अपन्यासाश्च । पन्यासता ।
नित्यपूर्णता । **विशेषेणेति** । अन्ये त्वनंशा इहाभूयस्त्वभाजः । सर्वेभ्योऽपि विशेषेण तु गान्धारस्य यथाशक्ति
सङ्गति । यदाह **विशाखिलाचार्यः** । **बाहुल्यादनंशानां विशेषतः सर्वतो गान्धारगमनमिति** ।
अस्याश्चत्वारोंऽशाः पूर्णा एव ।। १३५--१३६ ।।
</details>

<details><summary>Notes</summary>

1a. N: न्नाधिवर्तते 1b. गान्धारश्च ग्रहः कार्यस्तथा

[^....]: 

[^1]: इतः पूर्वं जमातृकायाम् -- अनंशा बलवन्तस्तु नित्यमेव
प्रयोगतः ।। इत्याधिकं श्लोकार्धम् ।
</details>

<pb n="063"/>

1aकैशिक्यास्तु तथा ह्यंशाः 1सर्वे चैवार्षभं विना ।  
एत एव ह्यपन्यासा न्यासौ गान्धारसप्तमौ ।। १३७ ।।  


धैवतेंऽशे निषादे च न्यासः पञ्चम इष्यते ।  
अपन्यासः कदाचित्तु1bऋषभोऽपि विधीयते ।। १३८ ।।  


आर्षभे षाडवं चात्र धैवतर्षभवर्जितम् ।  
तथा चौडुवितं कुर्याद् बलिनौ चान्त्यपञ्चमौ2 ।। १३९ ।।  


3दौर्बल्यमृषभस्यात्र लङ्घनं च विशेषतः ।  
अंशवत् कल्पितश्चान्यैः षाडवे तु विधीयते ।  
4षड्जमध्यावदत्रापि सञ्चारस्तु भवेदिह ।। १४० ।।  

<details><summary>Abh</summary>


अथ **कैशिकी । कैशिक्यास्त्विति** । सगमपधनि(नयों)शा अपन्यासाश्च । गनी न्यासौ । पर्यायेण
धैवतनिषादौ यदांशौ तदा पञ्चमो न्यासः । **कदाचित्तु ऋषभोऽपीति** । लोपावस्थायां तन्ना(तु ना)सौ । तथा
पूर्णतादशायां तु वा भवतीति । **दौर्बल्यमृषभस्य** । यतः कदाचिल्लोप(प्य)त्त्वात् । ऋलोपे यथा षाडवम् ।
ऋधलोपे त्वन्यत् । **बलिनौ चान्त्यपञ्चमाविति** । पञ्चमनिषादयोः पर्यायांशानन्यापेक्षं बलवत्तरत्वमिति
यावत् । षड्जमध्यमायां च यथा चाह । धैवतस्वरांशायां यथेष्टं सञ्चारस्तद्वदिह । षडंशा ह्येषेति ।
किञ्चिन्न्यूनसञ्चारेयमिति ।। १३७--१४० ।।


अथ जात्युद्भवग्रामरागादिसम्भावनासूचनार्थामार्यां **केचित्** पठन्ति ।

**मिश्रं गेयं यदि यत्तदर्थितज्ञेयमधिकबाहुल्यम् ।**  
**सङ्करभूषणसन्ततिवैचित्राण्यत्र रञ्जनातिशयात्** ।।  

इति । **मिश्रमिति** । जात्यंशगतानि यानि दशकरूपाणि लक्षणान्युक्तानि तत्सङ्कीर्णतया यन् **मिश्रम् । गेयं**
ग्रामरागादिलक्षणम् । तद्यदि कस्यापि जात्यंशकस्य सम्बन्ध्यंशोऽन्यस्य न्यासोऽन्यदीयोऽपन्यास इत्यादि
बहुतरवैचित्र्यम् । तदेवंभूतं यन्मिश्रगेयं तदस्या जातेरर्थितमिति यन्नियम्यते
**मतङ्गनन्दिकश्यपयाष्टिकादिभि**स्तदधिकेव रूपबाहुल्येन । यथा (विहि) तं पानकमिदमिति न तु क्रममिश्रितम् ।
</details>

<details><summary>Notes</summary>

1a.N: कैशिक्यांशस्तु षड्जै या स्वरा ह्यर्षभं विना ।। 

[^1]: **व**. सर्वे चर्षभवर्जिताः । 1b.N: कदाचिच्च.....ऋषभौ
भवेदिह ।। 

[^2]: **भ**. बली चात्र हि पञ्चमाः ।। 

[^3]: **न**. अपन्यासत्वमंशत्वं बाहुल्यं च कदाचन ।। भवेदस्यैव सञ्चारः
षड्जमध्यावदिष्यते ।। ऋषभः षाडवे हीनो धैवतं चर्षभं विना । कार्यं चौडुवितं नाम बलिनौ ।। 

[^4]: **भ**. षड्जमध्यौ तु तत्रापि
सञ्चरस्तु विधीयते ।।
</details>

<pb n="064"/>

<details><summary>Abh</summary>

आह । सङ्करोऽसंङ्कीर्णतायां तस्यां भूषणसन्ततेर्वक्ष्यमाणह्य(स्या)लङ्कारवर्गस्य बहूनि विचित्राणि जायन्ते
तानि कथमाद्रियन्त इति चोदना । **रञ्जनातिशयादिति** । तत्र ह्यधिका रक्तिरिति । तेन नात्र वागादौ
सातिशयोऽस्योपयोग इति भावः । तत्र **सङ्करे रूपबाहुल्याज्जातिनिर्देश** (**दत्तिलम्** ९६) **इति
दत्तिलाचार्यो**ऽप्याह । षड्जोदीच्यवतीसमा भिन्नषड्ज इत्युच्यते नन्दयन्तीभिन्नरूपबाहुल्येन ।.....धैवतोंऽशः।
मध्यमो न्यासः । ऋषभपञ्चमहीनतेति । अत एव ग्रामरागाणां लक्षणं **मुनिनोक्तम् । कश्यपादयो**ऽपि सम्प्रणेतारः
प्रसिद्धास्त्विति छलयन्ति लोकान् सर्वथाऽर्थेऽनभिज्ञाताः । व्यावृत्तिस्तावदस्त्वित्याशयेन तल्लक्षणं सङ्क्षिप्य
पठामः क्रमेण ।


षड्जा(षाड्जी)मध्यमयोर्मध्यमोदीच्यायाश्च सङ्करात् ।  
मान्तौ स्यातां (क्रमात्) षड्जमध्यमग्रामसंज्ञकौ ।।  


मांशान्तो मध्यमोद्भूतो रागः स्याच्छुद्धषाडवः ।  
यांशान्तोऽल्पगनिर्मध्यमापञ्चम्योस्तु पञ्चमः ।।  


सांशौ मान्तौ तयोश्चैको धैवतीषड्जमध्ययोः ।  
कार्यः कैशिकमध्योऽन्यो जातः साधारितः स्मृतः ।।  


1विगनिः कैशिकः पूर्णः सांशः पान्तश्च कैशिकी ।  
कार्मारव्यस्य हेतुः सा सप्तधा शुद्धगीतिका ।।  


षड्जोदीच्याद्भिन्नषड्जो धांशो मान्तः परी(गतः)।  
पांशो मान्तो भिन्नतागः पञ्चमीमध्यमोद्भवः ।।  


सांशो मान्तोऽल्पगनिको ज्ञेयः कैशिकमध्यमः ।  
षड्जमध्योद्भवो धांशः पान्तोऽसौ भिन्नपञ्चमः ।  


दुर्बलो रिश्च मन्द्रांशौ पञ्चमीमध्यमोद्गतः ।  
कार्मारवी षड्जमध्यासम्भूतो भिन्नकैशिकः ।।  
</details>

<details><summary>Notes</summary>



[^1]: **विगनिः** -- हीनौ गान्धारनिषादौ यस्य सः । **नारदः** । अन्तरसंयुक्ता काकली यत्र दृश्यते । (**नारदीयशिक्षा** १--४--९)
**कश्यपः** । कैशिकं मध्यमग्रामसम्भवम् । मध्यमग्रामसम्भवत्वात् काकलीत्वं निषादस्य
</details>

<pb n="065"/>

<details><summary>Abh</summary>


सांशः पान्तः पञ्चभेदभिन्नगीतिरि(र)यं मता(तः) ।  
धैवतीषड्जमध्योत्थो 1विपनिर्गौडपञ्चमः ।।  


धांशो मान्तः सांशमान्तो 2निष्पः कैशिकमध्यमः ।  
धैवतीमध्यमोद्भूतः सांशः पान्तस्तु कैशिकः ।।  


कार्मारवीषड्जमध्याजात्योस्त्रेधा तु गौडजः ।  
सौवीरः षड्जमध्योत्थो.............।।  


................टक्कः सांशान्तो बहुसङ्गतिः ।  
सांशानः(न्तः) षड्जमध्योत्थः सौवीरो गनिवर्जितः ।।  


यांशान्तो विगनिर्मध्यपञ्चम्योर्मालवेसरः ।  
मांशान्तः षड्जमध्योत्थोऽगनिर्वेसरषाडवः ।।  


धपमध्योद्भवा(वो)पांशो मान्तो (बोट्टः) ।  
हिन्दोलकश्च सांशान्तो रिधजात्यन्यसम्भवः ।।  


धांशान्तोऽल्पनिगष्टक्ककैशिको मधजातिभाक् ।  
कैशिक्युत्थो विधिः सांशन्यासो मालवकैशिकः ।।  


अष्टधा वेसरागीतिः

[^.]: 

[^..]: 

[^..]: 

[^..]: 

[^..]:  


[^..]: 

[^..]: 

[^..]: 

[^..]: 

[^..]: 

[^..]: 

[^..]: ।।  


आर्षभ्युत्थ

[^..]: 

[^..]: 

[^..]: 

[^..]: 

[^..]: ।  


[^..]: 

[^..]: 

[^..]: 

[^..]: 

[^..]: 

[^..]: 

[^..]: ।।  


पूर्णस्तु (पान्तो) धान्तो वा सांशो भम्माणपञ्चमः ।  
मान्तोऽल्पगनिकः षड्जमध्यमोत्थनिषादजः ।।  


सन्यंशो रूपसाधारो मान्तो 3गान्धारसम्भवः ।  
गान्धारपञ्चमो गांशन्यासस्त्रिश्रुतिदुर्बलः4 ।।  
</details>

<details><summary>Notes</summary>



[^1]: **विपनिरिति** । पञ्चमनिषादयोरल्पत्वम् 

[^2]: **निष्पो**ऽल्पपञ्चमः । मौडकैशिकमध्योऽपि गौडपञ्चम इव षड्जमध्योत्थ
एवेति **मतङ्गादयः । वृत्तिकारेण** धैवतीमध्यमोद्भूत इत्युक्तम् । 

[^3]: **गान्धार** इति । गान्धारीरक्तगान्धार्योः 

[^4]: **त्रिश्रुतीति** ।
ऋषभधैवतौ दुर्बलौ
</details>

<pb n="066"/>

एवमेता बुधैर्ज्ञेया जातयो दशलक्षणाः1 ।  
यथा यस्मिन् रसे याश्च गदतो मे निबोधत ।। १४१ ।।  


इति भारतीये नाट्यशास्त्रे जातिविकल्पं2 नामाध्यायोऽष्टाविंशतितमः ।2a  

<details><summary>Abh</summary>


1रंशो मान्तश्चार्षभीजो रेवगुप्तो 2विषड्जकः ।  
द्विश्रुत्यल्पो.....सांशः कैशिक्याः षड्जैशिकः ।।  


सांशान्तः सधजातीजो निगो(गा)ल्पः(ल्पोंऽ)शकपञ्चमः ।  
इतीयं नवधा गीतिः साधारण्याख्यया स्मृतः(ता)।।  


एषा विभाषा गीती तु ग्रामरागाश्रिते मते ।  
ध्रुवागानोपयोगाय तदेतद्गीतिसप्तकम् ।।  


एतत्सङ्ग्रहायेयमार्या **कैश्चित्** पठिता । अस्मत्पुस्तकेषु न तथा दृश्यते । न च तया विना स सङ्गृहीतमेतद्भवति
जात्यंशके हि सर्वं स्वीकृतम् । तत्रापि चा(मा)र्जनोपयोगिनो वैचित्र्यह्य(स्या)भ्युनुज्ञानं **मुनिनै**व कृतम् ।
**चतुःस्वरप्रयोगोऽपि अप**(**ह्यव**)**कृष्टध्रुवास्विह** । (**भ. ना**. २८--७७) इति वदतोत्तरत्र चालङ्कारवैचित्र्यं
विभजतेति ।।


अध्यायार्थमुपसंहरन्नर्थान्तरं प्रस्तावयति । **एवमेता इति** । दृष्ट(दश)लक्षणव्यभिचारिणी **द्वेतु**--
(चारिहेतु) सम्भवमात्रत इत्याशयेनाह । **बुधैरिति । यथा यस्मिन्निति** । यत्र रसे येनांशन्यासादिना प्रकारेण
**या** इत्यर्थः । **गदतो मे** इत्यनादरे षष्ठी । तेन मद्वचनमेवात्र न केवलं प्रमाणम् । यावत् **कश्यपमुनिप्रभृतिभि**रपि
यन्निरूपितं **तदपीति** शिवम् ।। १४१ ।।


**शिशिरकरकलाशेखरचरणाम्भोजाश्रयाकलिततापः** ।।  


**अभिनवगुप्तो गुप्तं जात्यध्यायं विचारितवान्** ।।  


**इति श्रीमहामाहेश्वराचार्याभिनवगुप्तविरचितायां नाट्यवेदवृत्तावभिनवभारत्यां**  
**जातिविकल्पाध्यायोऽष्टाविंशः समाप्तः** ।।  
</details>

<details><summary>Notes</summary>



[^1]: **भ**. सत्रयोदशलक्षणाः । 

[^2]: **ज**. N लक्षणः । **न**. ततातोद्यविधिर्नाम । 2a.N: सप्तविंशतितमः


[^1]: रंश इति । ऋषभोंऽशः 

[^2]: विषड्जक इति षड्जहीनः
</details>
