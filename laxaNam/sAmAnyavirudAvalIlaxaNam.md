+++
title = "सामान्यविरुदावलीलक्षणम्"
domain = "साहित्यम्"
sub-domain = "पद्यम्"
language = "संस्कृतम्"
"books contributor" = "राष्ट्रियसंस्कृतविश्वविद्यालयः, तिरुपतिः"
"serial no." = "Ebharati-3009"
source_url = "https://www.ebharatisampat.in/readbook3.php?bookid=ODk3NzQ0Mzk2MjU4ODgy&pageno=MjI0MjQyNjk5NTk="

+++
[[सामान्यविरुदावलीलक्षणम्	Source: [EB](https://www.ebharatisampat.in/readbook3.php?bookid=ODk3NzQ0Mzk2MjU4ODgy&pageno=MjI0MjQyNjk5NTk=)]]

\[



सामान्यविरुदावलीलक्षणम् श्रीरूपगोस्वामिप्रभुपादप्रणीतम्







नमः श्रीकृष्णाय





प्रणम्य परमानन्दं वृन्दारण्यपुरन्दरम् ।

लिख्यते विरुदावल्याः सङ्क्षेपाल्लक्षणं मया ॥१॥

कलिकाश्लोकविरुदैर्युता विविधलक्षणैः ।

कीर्तिप्रतापशौटीर्यसौन्दर्योन्मेषशालिनी ॥२॥

कलिकाद्यन्तसंसर्गिपद्या दोषविवर्जिता ।

शब्दाडम्बरसम्बन्धा कर्तव्या विरुदावली ॥३॥

व्युत्पन्नः सुस्थिरमतिर्गतग्लानिर्गलस्वनः ।

भक्तः कृष्णे भवेद्यः स विरुदावलिपाठकः ॥४॥



तत्र कलिकालक्षणम्

——

कला नाम भवेत्तालनियता पदसन्ततिः ।

कलाभिः कलिका प्रोक्ता तद्भेदाः षट्समीरिताः ॥५॥

कलिका चण्डवृत्ताख्या द्विगादिगणवृत्तका ।

तथा त्रिभङ्गीवृत्ताख्या मध्या मिश्रा च केवला ॥६॥



तत्र चण्डवृत्तवत्

——

चण्डवृत्तं द्विधा तत्र सामान्यं च सलक्षणम् ।

अत्र संयुक्तवर्णानां नियमो दशधा च ते ॥७॥

मधुरश्लिष्टविश्लिष्टशिथिलह्रादिनस्त्वमी ।

भिद्यन्ते ह्रस्वदीर्घाभ्यां ते दर्श्यन्ते यथा स्फुटम् ॥८॥

ह्रस्वान्मधुरसंयोगाः शङ्कराईकुशकिङ्कराः ।

तस्मात्तु श्लिष्टसंयुक्ताः दर्पकर्परसर्पवत॥९॥

ततो विश्लिष्टसंयुक्ताः भल्लकल्याणचिल्लयः ।

तथा शिथिलसंयुक्ताः पश्य कश्यपवश्यवत॥१०॥

गर्हादीन्ह्रादिसंयुक्तभेदान्केचित्समूचिरे ।

दीर्घात्तु गाङ्गं कार्पासं बाल्यं विश्वश्च बाह्यकम् ॥११॥



तत्र कलापरिमाणम्

——

अधिकाश्चेच्चतुःषष्ठिर्न्यूना द्वादश ताः कलाः ।

एताभ्यो नाधिका कार्या न्यूनाश्चापि न पण्डितैः ॥१२॥

दशस्वपि च संयुक्तेष्वालक्ष्यो नियमो हि यः ।

आद्यायां स तु कर्तव्य उत्तरासु कलास्वपि ॥१३॥



तत्र सामान्यं चण्डवृत्तम्

——

सामान्यचण्डवृत्ताख्यकलिकालक्षणं यथा ।

दलस्यैकस्य मादीनां गणानां बन्धनं पुनः ॥१४॥

एकद्वित्रिचतुःपञ्चक्रम्णातः परं नहि ।

गुरोर्लघोर्द्वयोर्वाथ गणास्तेष्वेकया धृतिः ॥१५॥

गणपञ्चकसम्बद्धा कला पञ्चदशार्णका ।

लघुना षोडशयुता द्वाभ्यां सप्तदशार्णकाः ॥१६॥

परा सप्तदशार्णेभ्यश्चण्डवृत्तकला नहि ।

न्यूना वर्णत्रयाच्चेति कलायां लक्षणं त्विदम् ॥१७॥

एको गणस्तु गुर्वन्तो लघ्वन्तो तद्द्वियुग्यथा ।



तत्रैको गुर्वन्तः

—

कंसध्वंसिन्पुष्पोत्तंसिनित्यादि ।



लघ्वन्तो

,

यथा

—

भक्तिप्रीत वक्ति श्रीद इत्यादि ।



गुरुलघ्वन्तो

,

यथा

—

विश्वस्य प्रेष्ठ सर्वस्य श्रेष्ठ इत्यादि ।



गुरुद्वन्द्वान्तो

,

यथा

—

रङ्गालीसिन्धो रम्याङ्गीबन्धो इत्यादि ।



लघुद्वन्द्वान्तो

,

यथा

—

वीरश्रीधर धीरप्रीतिद इत्यादि ।



द्वय्त्रयश्चाथ चत्वारः पञ्चाप्येवं स्मृता मताः ।

मध्यौ गणौ च गुर्वन्तौ लघ्वन्तौ तद्द्वयान्वितौ ॥१८॥



तत्र मयौ केवलौ

,

यथा

—

नन्दप्रेष्ठ विष्णो कन्दर्पेष्ट जिष्णो इत्यादि ।



तौ गुर्वन्तौ

,

यथा

—

कालिन्दीतटोल्लासिन्रोलम्बीकुलोद्भासिनित्यादि ।



लघ्वन्तौ

,

यथा

—

कालिन्दीकृतोल्लास सारङ्गीधृतोद्भास इत्यादि ।



गुरुद्वन्द्वान्तौ

,

यथा

—



वृन्दारण्यमल्लीनन्दिन्मन्दारम्भखल्यानिन्दिनित्यादि ।



गुरुलघ्वन्तौ

,

यथा

—

गौराङ्गी कलासङ्गीत सारङ्गी घटासंवीत इत्यादि ।



लघुद्वन्द्वान्तौ

,

यथा

—

वृन्दारण्यवल्लीप्रिय कुन्दारब्धवल्लीक्रिय इत्यादि ।



गणत्रयादिकाश्चैवं बुधैर्ज्ञेयाः क्रमात्कलाः ।

समवृत्तानि पद्यानि त्र्यक्षरादीनि यानि तु ॥१९॥

तथा मेघाक्षरान्तानि सुश्रवाणि निसर्गतः ।

सामान्यचण्डवृत्तस्य कलात्वं तानि पूर्ववत।

संयुक्तवर्णनियमाद्भजन्तीति सतां मतम् ॥२०॥



अथ सलक्षणं चण्डवृत्तम्

——

द्विधा सलक्षणश्चण्डो नखौ विशिख इत्यपि ।



तत्र नखः

——

नखाख्यं चण्डवृत्तं तु प्रोक्तं विंशतिधा बुधैः ॥२१॥

आदौ रणाभिधस्तद्वद्वीरभद्रोऽपराजितम् ।

पुरुषोत्तमसंज्ञं च वर्धितं वेष्टनं तथा ॥२२॥

समग्रमच्युताख्यं च तथा मातङ्गखेलितम् ।

उत्पलं कन्दलः कल्पद्रुमश्चास्खलितं तथा ॥२३॥

स्यात्तुरङ्गो गुणरतिस्तथा पल्लवितं परम् ।

तरत्समन्तं काशाख्यं तिलकं यतिनर्तनम् ॥२४॥



तत्र (१) रणः

——

जरतैर्भेन बद्धाभिः कलाभिः पूर्वसङ्ख्यया ।

सर्वत्र श्लिष्टयुतकं चण्डवृत्तं रणाभिधम् ॥२५॥



यथा

——

सदर्पसर्पविस्पर्धिस्फुरद्भुज

प्रसर्पविभ्रमध्वस्तद्विषद्ध्वज

सदर्परक्तविप्रुड्विचित्रित

प्रहर्षचक्रवल्गज्जनस्तुत । इत्यादि ।



अथ (२) वीरभद्रः

——

मभनैर्नेन बद्धाभिश्चतुः श्लिष्टयुतादिभिः ।

अष्टमात्राच्छिदाभिस्तु कलाभिरुपकल्पितम् ।

वीरभद्रतयाख्यातं चण्डवृत्तं प्रचक्षते ॥२६॥



यथा

——

उद्यद्विद्युत्प्रतिभट नवपट

नम्रब्रह्मस्तुत पदसरसिज

दृप्यद्वत्स स्तवकितरसभर

रक्षद्दक्ष प्रियजनपरिकर । इत्यादि ।



अथ (३) अपराजितम्

——

भसजग्लैर्निबद्धैस्तैरादौ मधुरयोगतः ।

षष्टाष्टमदशस्थाने दीर्घयोग प्रवोलभिः (

?)

।

अंशैः कृतमिदं नाम्ना स्याच्चण्डमपराजितम् ॥२७॥



यथा

—

दण्डितवकदानवोरुकाय

खण्डितखलजातभूर्माय

मण्डितवरनागरीविहार

चण्डितपददारिताहिसार । इत्यादि ।



अथ (४) पुरुषोत्तमः

——

ससभैः कल्पितैरंशैर्दीर्घश्लिष्टमनोहरैः ।

क्रमात्षष्ठेऽष्टमे तूर्ये दीर्घश्लिष्टसमन्वितैः ।

निबद्धं चण्डवृत्तं तु पुरुषोत्तमनामकम् ॥२८॥



यथा

—

पुरुषोत्तम वीरव्रत

यौम्नाद्भुततीरस्थित

मुरलीध्वनिपूरक्रिय

सुरभीव्रजनादप्रिय । इत्यादि ।



अथ (५) वर्धितं

——

भनजैर्जेन लघुना बद्धैरंशः समन्वितम् ।

एकाष्टैकादश स्थाने श्लिष्टसंयोगशालिभिः ।

चण्डवृत्तमिदं नाम्ना वर्धितं कवयो विदुः ॥२९॥



यथा

—

गर्वितखलगणदर्पविमर्दन

चर्वितदनुजनिरर्गलवर्धन

विक्रमलवपरिमर्दितपन्नग

विभ्रमसमय समुद्धृतसन्नग । इत्यादि ।



अथ (६) वेष्टनं

——

नयलैर्लेन सम्बद्धैः पञ्चमे दीर्घशालिभिः ।

येन दीर्घात्श्लिष्टयुतैः बद्धं भवति वेष्टनम् ॥३०॥



यथा

—

मधुरिमपूराद्भुत

युवतिगणोपाश्रित

रवितनयातीर्थग

सखिपटलीवेष्टित । इत्यादि ।



अथ (७) समग्रम्

——

जराभ्यां कल्पितैरंशैस्तुर्यान्मधुरशालिभिः ।

श्लिष्टैरन्त्याद्द्वितीयाच्च सर्वान्ते लघुशालिभिः ।

बद्धः समग्रनामायं चण्डो माधववल्लभः ॥३१॥



यथा

—

समग्ररञ्जन स्फुरत्प्रभञ्जन

प्रशस्तदाम्बर प्रवल्गदम्बर । इत्यादि ।



अथ (८) अच्युतः

——

नजाभ्यां कल्पितैरंशैऊ पञ्चमे दीर्घशालिभिः ।

अन्त्याच्छ्लिष्टयुतोपेतैश्चण्डमच्युतमूचिरे ॥३२॥



यथा

—

पुलिनविहार स्फुरदुरुहार

प्रियपरिवारस्तुतगणभार । इत्यादि ।



अथ (९) मातङ्गखेलितम्

——

रगलैः कल्पितैरंशैः प्रथमे च तृतीयके ।

दीर्घयुक्तैश्चतुर्थात्तु मधुरश्लिष्टयोगिभिः ।

निबद्धं चण्डवृत्तं तु नाम्ना मातङ्गखेलितम् ॥३३॥



तत्र (क) मधुरयोगाद्

,

यथा

—

कंसमातङ्ग भेदितारङ्ग

वीर सारङ्ग शीलितासङ्ग । इत्यादि ।



तत्र (ख) श्लिष्टसंयोगाद्

,

यथा

—

गोपिकाजुष्ट राधिकातुष्ट

देवतावर्ग भावितानर्घ । इत्यादि ।



एकत्र केचिदिच्छन्ति निबद्धमनयोर्द्वयोः ।



यथा

—

भानुजाकुञ्जमाधुरीपुञ्ज

लालसाकृष्टराधिकादृष्ट । इत्यादि ।



अथ (१०) उत्पलं

——

भाभ्यां विनिर्मितैरंशैः राद्यात्तु श्लिष्टयोगतः ।

चतुर्थाच्च तथा धीरा उत्पलाख्यं प्रचक्षते ॥३४॥



यथा

—

दर्पसमुद्धतसर्पविनिर्जय

दक्ष विलक्षणपक्षहृतक्षण । इत्यादि ।



अथ (११) कन्दलः

——

आदौ मधुरसंयोगात्कन्दलं तं विदुर्बुधाः ॥३५॥



यथा

—

खण्डितदुर्जन मण्डितसज्जन

गञ्जितपन्नग रञ्जितसन्नग । इत्यादि ।



अथ (१२) कल्पद्रुमः

——

तजयैः कल्पितैरंशैर्बद्धमाद्यद्वितीयतः ।

तथा वाणेभ नन्देभ्यः श्लिष्टसंयोगशालिभिः ।

एतं कल्पद्रुमं नाम चण्डवृत्तं प्रचक्षते ॥३६॥



यथा

—

विद्युन्निभकुट्मलकर्ण

स्फूर्जज्जलदप्रभवर्ण

क्रुध्यत्खलमर्दनदक्ष

श्रुत्युच्चलचिक्कणपक्ष । इत्यादि ।



अथ (१३) अस्खलितं

——

तरभैः लेन गदितैरंशैरादौ तु दीर्घिभिः ।

द्वितीयाच्च चतुर्थाच्च षष्ठात्सप्तमतस्तथा ।

श्लिष्टसंयोगघटितैश्चण्डोऽस्खलितनामकः ॥३७॥



यथा

—

कारुण्यवृत्तिमच्चित्ततट

तारुण्यचिह्नभृद्वक्त्रपुट

चातुर्यशिक्षितब्रह्महर

माधुर्यरञ्जितस्वच्छनर । इत्यादि ।



अथ (१४) तुरङ्गः

——

भनजैर्लेन सम्बद्धैरादेरष्टमतस्तथा ।

स्फुरन्मधुरसंयुक्तैरंशैर्बद्धस्तुरङ्गकः ॥३८॥



यथा

—

मञ्जुलविचकिलकुण्डल

रञ्जितवरतनुमण्डल

सङ्गतयुवतिकदम्बक

लङ्गिममुखशशिचुम्बक । इत्यादि ।



अथ (१५) गुणरतिः

——

सनलैः कल्पितैरंशैस्तृतीये दीर्घशालिभिः ।

बद्धं गुणरतिं नाम्ना चण्डवृत्तं प्रचक्षते ॥३९॥



यथा

—

यमुनातटचर नवनागरवर

दनुजबलिहर मधुराकृतिधर । इत्यादि ।



अथ (१६) पल्लवितम्

——

भतनैः नेन लघुना बद्धैरंशैर्मनोरमैः ।

आद्याद्विश्लिष्टयुतकैश्चतुर्थे पञ्चमे तथा ।

दीर्घोदारैः समायुक्तं चण्डं पल्लविताभिधम् ॥४०॥



यथा

—

वल्लवलीलासमुदयपरिचित

पल्लवरागाधरपुटविलसित

वल्लभगोष्ठीपरिवृतमुनिगण

दुर्लभकेलीभरमधुरिमकण । इत्यादि ।



अथ (१७) तरत्समन्तं

——

तमलैर्लद्वयेनोत्थैः पञ्चमे पदभङ्गिभिः ।

द्वितीयाच्छ्लिष्टयोगाद्यैश्चतुर्थान्मधुरोज्ज्वलैः ॥४१॥

पऊचमाच्छ्लिष्टयोगाद्यैः षष्ठे दीर्घमनोहरैः ।

नवमे च तरत्पूर्वं समन्तं परिचक्षते ॥४२॥



यथा

—

विपक्षगन्धक्षेपणकोविद

विनम्रवृन्दक्रीडनशोभित

निसर्गरङ्गभ्राजितभूधर

समग्रबिम्बश्रीरुचिराधर । इत्यादि ।



अथ (१८) काशाख्यं

——

भभ्रलैर्घटितैरंशैरादेर्मधुरयोगिभिः ।

चतुर्थाच्छ्लिष्टयुतकैः सप्तमे नवमे तथा ।

दीर्घसंयोगिभिर्युक्तं काशाख्यं चण्डमूचिरे ॥४३॥



यथा

—

पिञ्छलसद्घननीलकेश

चन्दनचर्चितचारुवेश

खण्डितदुर्जनवारमाय

मण्डितनिर्मलनीलकाय । इत्यादि ।



अथ (१९) तिलकं

——

ननस्ननैः कृतैरंशैर्नवमान्मधुरोज्ज्वलैः ।

निबद्धं चण्डवृत्तं तु तिलकाख्यमथोचिरे ॥४४॥



यथा

—

व्रजवरतनुमुखचुम्बनपटुतर

तरणिदुहितृतटमण्डनपरिकर

तैलकपदविनितकुङ्कुमपरिमल

कचचलदविकल पङ्कजनवदल । इत्यादि ।



अथ (२०) यतिनर्तनम्

——

साभ्यां रेण च लाभ्यां च क्ÿ

प्तैरंशैस्तृतीयतः ।

षष्ठाच्च श्लिष्टसंयुक्तैः सप्तमान्मधुरान्वितैः ।

नवमाच्च पुनः श्लिष्टयोगिभिर्यतिनर्तनम् ॥४५॥



यथा

—

कलितप्रबलस्पन्दविभ्रम

युवतिप्रकरस्कन्धवर्तित

करकुट्मलकग्रन्थिसज्जित

नवगर्भकसुकुन्तलव्रज । इत्यादि ।



अथ विशिखाख्यश्चण्डः

——

स्यात्पञ्चधा स विशिखः पद्मं कुन्दं च चम्पकम् ।

वञ्जुलं बकुलं चेति कामस्यांई शरा मताः ॥४६॥



तत्र (१) पद्मम्

——

अच्युतस्तु भवेत्पद्मं पञ्चमाद्युक्तसंयुतः ॥४७॥



यथा

—

जय जय नन्दव्रजजनशन्द

स्मरमदधृष्ट प्रियजनहृष्ट । इत्यादि ।



इदमेव बुधाः केचित्पद्मं दीर्घान्तिमं जगुः ।

अतः सर्वकलान्ते तु भवेल्लघुचतुष्टयम् ॥४८॥



यथा

—

जय जय पद्माप्रियतमपद्मा

द्भुतकरसन्दीपितरसवन्दी

कृतसुर... । इत्यादि ।



अस्यैव केचिदिच्छन्ति लचतुष्टयमुत्तरम् ॥४९॥



यथा

—

कुण्ठीकृतखलझिण्टिरुचिपट

सम्भीषित खलकुम्भीश्वरगत । इत्यादि ।



इदमेव भवेत्पद्मं गदितं षड्विधं बुधैः ।

पङ्केरुहं सितं कञ्जं तथा पाण्डूत्पलं मतम् ।

इन्दीवरारुणाम्भोजे कह्लारं चेति कीर्तितम् ॥५०॥



तत्र (अ) पङ्केरुहम्

——

स्याच्चेत्कवर्ग्यमधुरं पूर्वपञ्चमवर्णकम् ।

पद्मं पङ्केरुहं प्रोक्तं कैकावेदिभिर्बुधैः ॥५१॥



यथा

—

जय गतशङ्क प्रणयिबङ्क

द्विषदुरुटङ्क प्रणयविटङ्क । इत्यादि ।



तद्भेदः

—

जय जय भृङ्गी मुदितकुरङ्गी

दृशुदितभङ्गी इत्यादि ।



अथ (ब्) सितकुञ्जम्

——

चवर्ग्यमधुरोपेतं तद्भवेत्सितकुञ्जकम् ॥५२॥



यथा

—

जय कचचञ्चद्द्युतिसमुदञ्चन्

मधुरिमपञ्च स्तवकितपिञ्छ । इत्यादि ।



तद्भेदः

—

जय जय मुञ्जानलहर गुञ्जाप्रिय इत्यादि ।



एवं सर्वत्र ज्ञेयम् ।



अथ (च्) पाण्डूत्पलम्

——

टवर्ग्यमधुरोपेतं पाण्डूत्पलमुदीर्यते ॥५३॥



यथा

—

जय जय दण्डप्रिय कचषण्ड

ग्रथितशिखण्ड इत्यादि ।

अथ (द्) इन्दीवरम्

——

तवर्ग्यमधुरोपेतं तदेवेन्दीवरं विदुः ॥५४॥



यथा

—

जय जय हन्त द्विषदिभहन्तर्

मधुरिमसन्तर्पितजगदन्तरित्यादि ।



अथ (ए) अरुणाम्भोजम्

——

तवर्ग्यमधुरोपेतमरुणाम्भोजमुच्यते ॥५५॥



यथा

—

जय रससम्पद्विरचितझम्प

स्मरकृतकम्प प्रियजनशम्प इत्यादि ।



अथ (फ़्) कह्लारम्

——

विश्लिष्टयुतमेतत्तु कह्लारं परिचक्षते ॥५६॥



यथा

—

जय रसफुल्ल स्मरशरतुल्य

प्रभनखभर व्रजकुलमल्ल इत्यादि ।



अथ (२) कुन्दम्

——

भजाभ्यां कल्पितैरंशैः प्रायश्छिन्नैर्द्विशोऽक्षरैः ।

आद्यपञ्चमयोर्युक्तोत्तरितैः कुन्दमुच्यते ॥५७॥



यथा

—

नन्दकुलचन्द्र लुप्तभवतन्द्र

कुन्दजयिदन्त दुष्टकुलहन्तः । इत्यादि ।



पञ्चमं चेद्दीर्घयुतं कुन्दभेदस्तदोच्यते ।



यथा

—

रुक्मभवपीत वस्त्रपरिवीत ।

चित्तहर शीत मञ्जुकलगीत । इत्यादि ।



अथ (३) चम्पकम्

——

भनाभ्यां कल्पितैरंशैर्युक्तपूर्वादिवर्णकैः ।

सानुप्रासैः प्रतियुगमादावन्तेऽपि चम्पकम् ॥५८॥



यथा

—

सञ्चलदरुण चञ्चल करुण

सुन्दरनयन कन्दरशयन । इत्यादि ।



अथ (४) वञ्जुलम्

——

नजलैर्घटितैरंशैर्मधुरोत्तरपञ्चमैः ।

निबद्धं वञ्जुलं नाम कलिकावेदिनां मतम् ॥५९॥



यथा

—

जय जय सुन्दर विहसितमन्दर

निजगिरिकन्दर रतिरसशङ्कर । इत्यादि ।



भवेद्वञ्जुलभेदस्तु तदेव श्लिष्टसंयुतः ।



यथा

—

जय मणिदर्पण नखरमुदर्पण

रुचिजितदर्पक विपदपसर्पक । इत्यादि ।



अथ (५) बकुलम्

——

शृङ्खलाबद्धघटितं बकुलं परिचक्षते ।

भासुरं मङ्गलं तुङ्गमिति स्याद्बकुलं त्रिधा ॥६०॥



अथ (अ) भासुरम्

—

मिथः शृङ्खलितैर्बद्धं भासुरं पज्झटीपदैः ॥६१॥



यथा

—

जय जय वंशीवाद्य विशारद

शारदसरसीरुहपरिभावक

भावकलित लोचनसञ्चारण

चारण स्निग्ध वधूधृतिहारक । इत्यादि ।



अथ (ब्) मङ्गलम्

——

द्विशः शृङ्खलितैरंशैर्भाभ्यां बद्धैस्तु मङ्गलम् ॥६२॥



यथा

—

त्वं जय केशव केशवलस्तुत

वीर्यविलक्षण लक्षण बोधित । इत्यादि ।



अथ (च्) तुङ्गः

——

अंशैर्मिथः शृङ्खलितैः संयुक्तनियमोज्झितैः ।

निबद्धं कुन्दमेवात्र तुङ्गमित्यभिधीयते ॥६३॥



यथा

—

नाथ जय कृष्ण कृष्णदानराजि

राजिरुचिजात जातरतिबन्ध

बन्धुरित नेत्र । इत्यादि ।



एवं प्रकारैरपरैर्मधुरश्लिष्टयोगतः ।

विश्लिष्टशिथिलादीनां योगतश्च परः शताः ।

चण्डवृत्तप्रबन्धाः स्युः कस्तान्कार्त्स्न्येन वक्ष्यति ॥६४॥

अथ द्विगादिगणवृत्तकलिका



द्विगादिगणवृत्ताख्या कलिकाथ निगद्यते ।

एषा तु कलिकाभिज्ञैः कथ्यते मञ्जरीत्यपि ॥६५॥

पञ्चधेयं द्विगादिश्च रादिर्मादिश्च कीर्तिता ।

चतुर्थी स्यान्न कलिका गानाख्या पञ्चमी मता ॥६६॥

कोरको गुच्छकश्चैव सम्फुल्लं कुसुमं तथा ।

गन्धश्चेति द्विगाद्यादिकलिकाख्याः स्मृताः क्रमात॥६७॥

चण्डवृत्ते तु यः प्रोक्तो नियमः खलु संयुते ।

द्विगादिगणवृत्ते तत्नैव बध्नन्ति पण्डिताः ॥६८॥

नातिदीर्घेह कलिका नातिह्रस्वा च सम्मता ।



अथ द्विगादिकलिका

द्विगादिकलिकां धीराः कोरकाख्यां प्रचक्षते ॥६९॥

द्विगभस्नलसन्दर्भैरनन्यगणपातिभिः ।

स्वेच्छावसानैः सङ्क्ÿ

प्तां द्विगादिकलिकां विदुः ॥७०॥



अत्र गणाः

—

शौरे माधव भगवन्मुरहर ।



तदुदाहरणम्

—

मानवती मदहारि विलोचन

दानव मण्डल घूकविरोचन । इत्यादि ।



अथ रादिकलिका

अभिज्ञै रादिकलिका गुच्छाख्या विनिगद्यते ।

रन्गभ्नललैर्बद्धैरनन्यगणसङ्गिभिः ॥७१॥



तत्र गणाः

—

हे हरे मुररिपो केशिहर बकमथन ।



तदुदाहरणम्

—

नवजलद सञ्चयद्युतिनिकर सुन्दर ।

श्रुतिचलितकुण्डल प्रभमधुरचन्द्रक । इत्यादि ।



अथ मादिकलिका

मादिं तु कलिकां प्राहुर्धीराः सम्फुल्लसंज्ञकाम् ।

मस्तजैर्नमनैर्जाभ्यां नत्रयेण च कल्पितैः ॥७२॥

तृतीयायां तु मात्रायामच्छिन्नैः स्वगणाङ्कितः ।

स्वेष्टावसानैः सम्बद्धा स्यान्मादिकलिका दलैः ॥७३॥



अत्र गणाः

—

कंसारे वनमालिन्केशिरिपो कमलनयन ।



तदुदाहरणम्

—

पिञ्छालीदलपाली धातुघटाकुसुमजटा ।

मालाकुल रचितातुल वेशघटन पुलिननटन ॥ इत्यादि ।



अथ नकलिका

आचक्षते नकलिकां कुसुमाख्यां विचक्षणाः ।

नैरेव स्वावधिच्छिन्नैः क्ÿ

इप्ता नकलिका मता ॥७४॥



याथा

—

कुसुमनिकररचितचिकुर

किरणविजित मधुरमुदिर

कमलरुचिर नयनयुगल

वसनदलित कनकपटल । इत्यादि ।



अथ गानकलिका

एषा तु गानकलिका गन्धाख्या कथिता बुधैः ।

आदिगेन तु नेनैव सर्वान्ते च गणस्पृशा ।

बद्धा स्याद्गानकलिका कलिकावेदिनां मता ॥७५॥



यथा

—

पुष्पशरकोटिरुचिहारिपदपद्मनख

गोपकुलमोदपर चारुतरवेशधर ॥ देव ॥

अथ त्रिभङ्गीवृत्तकलिका



अथ त्रिभङ्गीवृत्ताख्या कलिका प्रोच्यतेऽधुना ।

वृत्तेषु कलिकानां च विशेषे सा स्फुटीभवेत॥७६॥

त्रयाणामिह भङ्गानां समाहारस्त्रिभङ्गिका ।

भङ्गोऽनुप्रासरूपेण वर्णावृत्तिरिहेष्यते ॥७७॥

संयुक्तश्चात्र दीर्घश्च द्वयमेव सतां मतम् ।

माला बाला च शाला च मल्ली वल्ली च चिल्लिका ॥७८॥

षड्विधा तु त्रिभङ्गीयमादौ शिखरिणी मता ।

तुरगाख्या दण्डकाख्या भुजङ्गाख्या चतुर्थिका ॥७९॥

तिग्माख्या च विदग्धाख्या षडत्र कलिका मताः ।



तत्र शिखरिणी

—

शिखरिण्यां त्रयो भङ्गश्चतुःषष्ठत्रयोदशे ॥८०॥



तत्र पद्ये वृत्तिर्

,

यथा

—

इयं मल्लीवल्ली हसति हरिहल्लीशक सखी

गता वाटी नाटी ललितपरिपाटी मघभिद इत्यादि ।



कलिकायां

,

यथा

—

व्रजनारी हारी पुलिन वरविहारी माधव

वरवंशीहंसी विलसितभवशंसीनागर इत्यादि ।



अथ तुरगत्रिभङ्गी

——

गाभ्यां जसरनैस्तेन भलगैस्तुरगं विदुः ।

भङ्गस्त्रयोऽस्य विख्याता द्वितीयाष्टमषोडशे ।

अष्टादिषोडशान्तास्य कलिका पद्यवृत्तिगा ॥८१॥



यथा

—

ध्वस्तारविन्दरुचि हस्ताग्रपिष्टकसमन्तारिमण्डल हरे । इत्यादि ।



अथ दण्डकत्रिभङ्गी

——

दण्डकेषु च सर्वत्र दशमे भङ्ग ईरितः ।

तच्चतुर्थात्तच्चतुर्थे तच्चतुर्थे क्रमादिह ॥८२॥

यावत्तद्गणवृद्धिः स्यात्तावद्भङ्गाः प्रकीर्तिताः ।

एतादृशेषु वृत्तेषु त्रिभङ्गीत्युपलक्षणम् ॥८३॥

चतुर्भङ्गी पञ्चभङ्गी षड्भङ्गी चैव कीर्तिता ।



तत्र चण्डवृष्टिप्रपातादि दण्डके

,

यथा

—

मधुमथन हरे मुरारे पुरारेरपारे विहारे

सुरारेरुदारे च दारे प्रभो !

स्फुरसि रविसुतातरङ्गे सरङ्गे सुतुङ्गेतिगङ्गे

भुजङ्गेन्द्र सङ्गे सदङ्गेन भोः ॥ इत्यादि ।



अथ भुजङ्गत्रिभङ्गी

——

तृतीयषष्ठनवमे भुजङ्गे भङ्ग ईरितः ।



तत्र पद्ये भुजङ्गवृत्तिर्

,

यथा

—

त्रिभङ्गी सुरङ्गी कुरङ्गीक्षणाभिर्

विलासेन रासे सुवासेन मुग्ध इत्यादि ।



अष्टादिषोडशास्ता तु कलिका प्रोक्तयोर्द्वयोः ॥८४॥



अथ तिग्मत्रिभङ्गी

——

गाला द्वादशधा प्रोक्ताश्चत्वारो गास्ततः पराः ।

यत्र वृत्ते तु भङ्गः स्यात्षड्विंशे तत्तृतीयके ॥८५॥

त्रयोविंशाक्षरात्प्रोक्तो नियमस्तत्र संयुते ।

प्रथमाच्च तृतीयाच्च मधुरश्लिष्टयोजना ॥८६॥

एवं षड्वारमावृत्ता सैषा तिग्मत्रिभङ्गिका ।

एवमष्टपदी प्रोक्ता विरुदाल्यां क्वचिद्भवेत॥८७॥



यथा

—

इन्दुशुभ्रदन्तपङ्क्तिरम्बुजन्मवृन्दार्पनिन्दि

रक्तफुल्लदृष्टिशालीमाली ।

सञ्चलत्कदम्बपुष्पसङ्गिकर्णलम्बिरम्य

कुन्दगुच्छभङ्गिरिष्टसङ्गी रङ्गी ॥ इत्यादि ।



अथ विदग्धत्रिभङ्गी

——

द्वितीयाष्टमयोः स्थाने भङ्गश्चैव चतुर्दशे ।

भद्वये साध्वनुप्रासो यत्रैका कलिकेदृईशी ॥८८॥

नलघ्वन्तगुरुद्वन्द्वत्र्यावृत्तिर्भद्वयं तथा ।

एवमष्टकमारभ्य कला यावत्तु षोडश ॥८९॥

यस्यामेवं विधं लक्ष्म सा विदग्धत्रिभङ्गिका ।

समेयं विरुदावल्यां कलिकापद्ययोस्तथा ॥९०॥



यथा

—

सङ्गीतकनव भङ्गीपरिमल

रङ्गीत्वमधिक फुल्लसमुल्लस

वृन्दावनभव मन्दारकुसुम

वृन्दार्चितपदपल्लव वल्लव । इत्यादि ।



एवमाद्या त्रिभङ्ग्यास्तु स्तवकाव्येषु दीप्तिदाः ।

वृत्ते पद्येऽप्यनन्ताः स्युः कस्ताः कार्त्स्न्येन वक्ष्यति ॥९१॥



अथ मध्यकलिका



आदावन्ते च गद्यं स्यात्कलिका मध्यतः स्थिता ।

तां मध्यकलिकां प्राह पिङ्गलो भुजगेश्वरः ॥९२॥



यथा

—

उद्दण्डसव्यबाहुदण्डचण्डिमखण्डितदुष्टतुरङ्गदानव मुण्ड ।

दण्डितदुर्जन मण्डितसज्जन कुण्डलिमर्दन कुण्डलनर्तन

सुन्दरगण्डस्थल भाण्डीरपिण्डिकारङ्गताण्डवपण्डित ! ॥वीर॥ इत्यादि ।

अथ मिश्रकलिका



तिलतण्डुलवद्यत्र कलिकागद्ययोर्युतिः ।

सा मिश्रकलिका नाम षण्मुखेन प्रकीर्तिता ॥९३॥



यथा

—

दुर्दान्तदैत्यकण्टककुल कुलक्षयकेलिपूर

नन्दितवल्लवयौवतमण्डल

वन्दितनन्दतरङ्गितकुण्डल

बन्धुरमन्मथविभ्रमनदिर

मन्दरसुन्दरभूधरकन्दर

नन्दितमञ्जुलविक्रमडम्बर

रम्यकलिन्दनन्दिनीकुलालङ्कार

गोकुलकरीषङ्कषवाह्लासुरपानभोगीन्द्र ।

कुङ्कुमडम्बर विस्फुरदम्बर

बद्धशिखण्डक पन्नगदण्डक ।

रामश्रीदामवरूथपादिसुहृद्वरूथ

दत्तमहोत्सवमण्डल ॥वीर॥ इत्यादि ।



अथवा मिश्रकलिका नानाविधकलाश्रिता ।

विभक्तिसप्तकालम्बिसम्बुध्यन्ता बुधैः स्मृता ॥९४॥



यथा

—

नन्दति हारी कुन्दविहारी

तद्भज कृष्णं भक्तिसतृष्णं

नागरगुरुणा मर्दितचरणा ॥ इत्यादि ।

अथ गद्यकलिका



क्वचिन्नानाविधं गद्यं कलिकास्थले इष्यते ।

तस्योदाहरणं स्पष्टं तेनालं लिखनश्रमैः ॥९५॥

एताभिस्तु तथान्याभिः कलिकाभिर्निरन्तरा ।

विरुदावलिरानन्दं रचयत्यघविद्विषः ॥९६॥

आदिक्षान्तावलिः सर्वलघ्वी चात्र विबध्यते ।



तत्र अक्षरमयी

—

अ सताभ्रसुन्दर आरामरम्यसिन्धुर

इन्द्रमखभञ्जन ईतिभवगञ्जन

उत्तमपुरुष ऊर्जितपौरुष

ऋक्षोज्ज्वलनख इत्यादि ।



सर्वलघ्वी

,

यथा

—

व्रजवरतनुगण रतिपरिचयचण

तनुधृतदधिकण निजजनपरिपण

पदविलसितरण विदलितफणिफण । इत्यादि ।



इति कलिकालक्षणम्



अथ श्लोकः

——

कलिकाद्यन्तयोः श्लोकः सगुणोत्कर्ष ईर्यते ॥९७॥



यथा

—

झमज्झमिति वर्षति स्तनितचक्रविक्रीडया

विमुष्टरविमण्डले घनघटाभिराखण्डले ।

ररक्ष धरणीधरोद्धृतिपटुः कुटुम्बानि यः

स दारयतु दारुणं व्रजपुरन्दरस्ते दरम् ॥



अथ विरुदः

——

वाशिकः कल्पितश्चेति विरुदो द्विविधो मतः ।

संयुक्तनियमो ह्यत्र वर्णितः पूर्ववद्बुधैः ॥९८॥

द्विचतुः षड्दशश्चात्र कलास्तु विरुदे मताः ।

दशभ्यो नाधिकाः कार्याः कलास्तु विरुदे बुधैः ॥९९॥

कलिकाभ्यस्तु विरुदे भिदासावेव कीर्तिता ।

विरुदं कवयः प्राहुर्गुणोत्कर्षादिवर्णनम् ॥१००॥

विरुदः कलिका चान्ते धीरवीरादिशब्दभाक।

न पञ्चत्रिकतो न्यूना नाधिका त्रिंशतस्त्रिका ॥१०१॥

रम्यया विरुदावल्या प्रोक्तलक्षणयुक्तया ।

स्तूयमानः प्रमुदितो वासुदेवः प्रसीदति ॥१०२॥

यः स्तौति विरुदावल्या सल्लक्षणविहीनया ।

पठन्तमपि तं साधु नैवाङ्गीकुरुते हरिः ॥१०३॥



॥ इति सामान्यविरुदावलीलक्षणम् ॥







\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*


\]
