<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;जगन्नाथशर्मा on काव्ये विश्वासटिप्पन्यः</title>
    <link>https://vishvAsa.github.io/kAvyam/laxyam/gadyam/jagannAthasharmA/</link>
    <description>Recent content in &#43;जगन्नाथशर्मा on काव्ये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/kAvyam/laxyam/gadyam/jagannAthasharmA/index.xml" rel="self" type="application/rss+xml" />
    <item>
      <title>आसफविलासः</title>
      <link>https://vishvAsa.github.io/kAvyam/laxyam/gadyam/jagannAthasharmA/AsaphavilAsaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/gadyam/jagannAthasharmA/AsaphavilAsaH/</guid>
      <description>&lt;p&gt;[[आसफविलासः&#x9;Source: &lt;a href=&#34;https://www.ebharatisampat.in/readbook3.php?bookid=ODc3NTYyNTUzMjk0Nzky&amp;amp;pageno=MjI0MjQyNjk5NTk=&#34;&gt;EB&lt;/a&gt;]]&lt;/p&gt;&#xA;&lt;p&gt;[&lt;/p&gt;&#xA;&lt;p&gt;** &lt;em&gt;आसफविलासः&lt;/em&gt;**&lt;/p&gt;&#xA;&lt;p&gt;** श्रीगजवदनाय नामः ॥स**&lt;/p&gt;&#xA;&lt;p&gt;अस्ति समस्तप्रशस्तभूपालमस्तकमणिमयूखमालालालितचरणनखरशरदिन्दुचन्द्रिकाचयचमत्कारचुलुकितचराचरान्तरतिमिरधोरणिः सपुलकसुरासुरसुन्दरीसमुद्गीयमानस्फारपारदपरम्परासहोदरयशः-सुधापटलसङ्गवामाङ्गितवामाङ्गीकवामदेवकलेवरप्रतिभटीकृतलोकालोकावनिधरो महस्तरुणतरणिकिरणसरणिसमुल्लासितजगदण्डमण्डलपुम्डरीकः साहिजहानाभिधश्चक्रवर्त्ती । अपि च -&lt;/p&gt;&#xA;&lt;p&gt;पारीन्द्राणां धुरीणैरवनिधरगुहागर्भतः प्रोत्पतद्भिः&lt;br&gt;&#xA;स्वापभ्रंशप्रकोपप्रचलितनयनप्रान्तमाकर्ण्यमानः ।&lt;br&gt;&#xA;यत्प्रस्थानान्तरुद्यत्प्रलयजलधरध्वानधिक्कारधीरो&lt;br&gt;&#xA;घृष्टक्षीरोदतीरो जगति विजयते दुन्दुभिद्वन्द्वनादः ॥1॥&lt;/p&gt;&#xA;&lt;p&gt;द्वारान्दोलन्मदान्धद्विरदघनघटागण्डपट्टप्रसर्पद्‌-&lt;br&gt;&#xA;दानोद्दामप्रणालीमिलदलिवलयोद्गीतचापप्रतापाः ।&lt;br&gt;&#xA;भूपास्तेऽपि प्रभातोन्मदकमलसमुल्लासिशोभाभिरामां&lt;br&gt;&#xA;दैन्यग्रामान्धकारक्रथनदिनकृतों यस्य दृष्टिं श्रयन्ते ॥2॥&lt;/p&gt;&#xA;&lt;p&gt;यस्योद्दामदिवानिशार्थिविवसद्दानप्रवाहप्रथा-&lt;br&gt;&#xA;माकर्ण्यावनिमण्डलागतवियद्वन्दीन्द्रवृन्दाननात्‌ ।&lt;br&gt;&#xA;ईर्ष्यानिर्भरफुल्लरोमनिकरव्यावलादूधःस्त्रवत्‌-&lt;br&gt;&#xA;पीयूषप्रसरैः सुरेन्द्रसुरभिः प्रावृट्पयोदायते ॥3॥&lt;/p&gt;&#xA;&lt;p&gt;रुदतो निशि शैशवेन दूरीकृतनिद्रस्य गजाननस्य गौरी ।&lt;br&gt;&#xA;उपगायति भीतये यदुद्यन्मदयूथाधिपयूथदानकीर्त्तिम्‌ ॥4॥&lt;/p&gt;&#xA;&lt;p&gt;स कदाचिद्विपुलबलवशीभवद्वसुमतीवलयवेल्लनीकृतयशोविलांशुकः प्रचण्डभुजदण्डमण्डलीभवत्कोदण्डनिःसरत्काण्डखण्डीकृताशेषशात्रवः करटतटनिर्गलन्मदद्रवनिर्झराणां सम्प्रति समुत्पन्नानां धराधरशिशूनामिव रिङ्गतां मतङ्गजानां संघट्टैः प्रथमसमागमत्रस्तनवाङ्गनानासाग्रलम्बिमुक्ताफलचापल्यमलिम्लुचानां प्रतिखुरनिकरशिलातलसंघट्टसमुच्छलद्विद्युद्वल्लीकृतविपुलविस्फुलिङ्गच्छटापटलानां वाजिनां राजिभिश्च समाकुलया सागरसमानया सेनया समावृतो विषमतरारोहा- वरोहाभिः स्वरावृत्तिभिरिव क्लेशप्रचुरपरिणामसुखाभिर्वैदिक- कर्म सरणिभिरिव पद्धतिभिरनाकलितदुःखलेशं कश्मीरदेशमाजगाम ।&lt;br&gt;&#xA;यस्मिनवरतमपरिमितपयोदपटलपर्यायतत्प्रालेयपुञ्जरितेन परितः स्फुरता रजतप्राकारेणेव गौरीगुरुणा हिमगिरिणा वेष्टितापरिमितकुसुमामोदमाद्यन्मधुव्रतगीतमाहात्म्यैः कैरपि परिणतरसभार तुन्दिलानां फलानां प्रकरेणोपनम्रशाखाशतैरातिथेयैरिव गृहस्थैरसंख्यैः शाखिभिः शोभिता परिफुल्लपद्मिनीपरिषद्विधूननोद्धूतपरागपटल-पाण्डुरितैश्चञ्चुपुटैरति रसलम्पटाभिर्वरटाभिः कण्डूयितकपोलानां राजहंसानामावलिभिः सेवितैरेकीभवदिन्द्रनीलमणिमयूखमांसलानामन्त-र्विभावनाविशेषविलोकनीयशेषशिखामणीनां सलिलानामाकरैः कमनीयतरानिविडतरशाद्वलश्यामलिम्ना मरकतमणिमयीव समुल्लसति वसुमती ।&lt;/p&gt;</description>
    </item>
  </channel>
</rss>
