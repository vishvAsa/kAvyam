<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;रमाकान्तत्रिपाठिः on काव्ये विश्वासटिप्पन्यः</title>
    <link>https://vishvAsa.github.io/kAvyam/laxyam/gadyam/ramAkAntatripAThiH/</link>
    <description>Recent content in &#43;रमाकान्तत्रिपाठिः on काव्ये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/kAvyam/laxyam/gadyam/ramAkAntatripAThiH/index.xml" rel="self" type="application/rss+xml" />
    <item>
      <title>शुकसप्ततिः</title>
      <link>https://vishvAsa.github.io/kAvyam/laxyam/gadyam/ramAkAntatripAThiH/shukasaptatiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/gadyam/ramAkAntatripAThiH/shukasaptatiH/</guid>
      <description>&lt;p&gt;[[शुकसप्ततिः&#x9;Source: &lt;a href=&#34;https://www.ebharatisampat.in/read_chapter.php?bookid=ODI2ODc0Njc1MzkyNjYy&#34;&gt;EB&lt;/a&gt;]]&lt;/p&gt;&#xA;&lt;p&gt;[&lt;/p&gt;&#xA;&lt;p&gt;**   ॥श्रीः॥&lt;br&gt;&#xA;शुकसप्ततिः॥**&lt;/p&gt;&#xA;&lt;p&gt;`विनोदिनी&amp;rsquo; संस्कृत-हिन्दी-व्याख्योपेता॥&lt;br&gt;&#xA;प्रणम्य शारदां देवीं दिव्यविज्ञानशालिनीम्।&lt;br&gt;&#xA;वच्मि चेतोविनादार्थमुद्धारं कीरसम्मतेः॥ 1 ॥&lt;br&gt;&#xA;अस्ति चन्द्रपुरं नाम नगरम्। तत्र विक्रमसेनो नाम राजा बभूव। तस्मिन्नगरे हरिदत्तो नाम श्रेष्ठी तस्य भार्या शृङ्गरसुन्दरीनाम्नी। तत्पुत्रो मदनाविनोदनामा बभूव। तस्य पत्नी प्रभावती। सा सोमदत्तश्रेष्ठिनः कन्या।&lt;br&gt;&#xA;मदनविनोदस्तु अतीवविषयासक्तः कुपुत्रः पितुः शिक्षां न शृणोति। तस्य द्यूतमृगयावेश्यामद्यादिषु अतीव आसक्तिः। कुमार्गचारिणं तं कुपुत्रं दृष्ट्वा तत्पिता हरिदत्तः सपत्नीकः अतीव दुःखितः सञ्जातः। तं हरिदत्तं कुपुत्रदुःखेन पीडितं दृष्ट्वा तस्य सखा त्रिविक्रमनामा द्विजः स्वगृहतो नीतिनिपुणं शुकं सारिकां च गृहीत्वा तद्‌गृहे गत्वा प्राह-`सखे हरिदत्त! एनं शुकं सपत्नीकं पुत्रवत्त्वं परिपालय। एतत्संरक्षणेन तव दुःखं दूरीभविष्यति।&amp;rsquo;&lt;br&gt;&#xA;हरिदत्तस्तु तं शुकं गृहीत्वा पुत्राय समर्पयामास। मदनविनोदेन शयनमन्दिरे स्वर्णपञ्जरस्थः स्थापितः परिपोषितश्च।&lt;br&gt;&#xA;अथैकदा रहसि शुको मदनं प्राह-हे सखे!&lt;br&gt;&#xA;पित्रोस्ते दुःखिनोर्दुःखात्पतत्यश्रुचयो भुवि।&lt;br&gt;&#xA;तेन पापेन ते वत्स पतनं देवशर्मवत्॥ 2 ॥&lt;br&gt;&#xA;स प्राह-`कथमेतत्?&amp;rsquo;&lt;br&gt;&#xA;शुक आह-अस्ति पञ्चपुरं नाम नगरम्। तत्र सत्यशर्मा ब्राह्मणः। तद्भार्या धर्मशीलानाम्नी पुत्रस्तु देवशर्मा। स च अधीतविद्यः पितृप्रच्छन्नवृत्त्या देशान्तरं गत्वा भागीरथीतीरे तपः कृतवान्।&lt;br&gt;&#xA;एकदा स तपस्वी गङ्गातीरे जपार्थमुपविष्टः। तस्मिन्काले कयाचित् बलाकया उड्डीयमानया तदङ्गोपरि पुरीषोत्सर्गः कृतः। स च तपस्वी क्रोधाकुलितनेत्रः यावदूर्ध्वं पश्यति तावत्तत्क्रोधाग्निना भस्मीभूतां बलाकां भूमौ पतितां दृष्ट्वा [बलाकां दग्ध्वा] नारायणद्विजगृहे भिक्षार्थं ययौ। स्वभर्तृशुश्रूषापरया तत्पत्न्या कोपाभिविष्टो निर्भर्त्सितः सत्पक्षिहायमुक्तश्च-&lt;br&gt;&#xA;`नाहं बलाकेव त्वत्कोपस्थानम्।&amp;rsquo;&lt;br&gt;&#xA;स च प्रच्छन्नपातकज्ञानाद्भीतो विस्मितश्च, प्रेषितश्च तया धर्मव्याधपार्श्व वारणसीं नगरीं ययौ। तत्र रक्ताक्तहस्तं यमप्रतिभं मांसविक्रयं विदधानं तं दृष्ट्वा दृशामन्तःस्थितः। व्याधेन स्वागतप्रश्नपूर्वकं स्वगृहं नीत्वा निजपितरौ सभक्तिकं भोजयित्वा पश्चात्तस्य भोजनं दत्तम्। तदनन्तरं स च व्याधं ज्ञानकारणं पप्रच्छ-`कथं सती ज्ञानवती, कथं च त्वं ज्ञानवान्।&amp;rsquo;&lt;br&gt;&#xA;तेन व्याधेनोक्तम्-&lt;br&gt;&#xA;निजान्वयप्रणीतं यः सम्यग्धर्मं निषेवते।&lt;br&gt;&#xA;उत्तमाधममध्येषु विकारेषु पराङ्मुखः॥ 3 ॥&lt;br&gt;&#xA;स गृही स मुनिः साधुः स च योगी स धार्मिकः।&lt;br&gt;&#xA;पितृशुश्रूषको नित्यं जन्तुः साधारणश्च यः॥ 4 ॥&lt;br&gt;&#xA;अहं सापि च एवं ज्ञानिनौ त्वं च निजपितरौ परित्यज्य भ्रमन्मादृशां न सम्भाषणार्हः। परमतिथिं मत्वा जल्पितः।&lt;br&gt;&#xA;एवमुक्तः स ब्राह्मणो विनयपरं व्याधं पप्रच्छ। तेनोक्तम्-&lt;br&gt;&#xA;न पूजयन्ति ये पूज्यान्मान्यान्न मानयन्ति ये।&lt;br&gt;&#xA;जीवन्ति निन्द्यमानास्ते मृताः स्वर्गं न यान्ति च॥ 5 ॥&lt;br&gt;&#xA;व्याधेन बोधितस्तेन स ययौ गृहमात्मनः।&lt;br&gt;&#xA;अभवत्कीर्तिमाल्ँलोके परतः कीर्तिभाजनम्॥ 6 ॥&lt;br&gt;&#xA;तस्माद्वणिग्धर्मं स्वकुलोद्भवं स्मर पित्रोश्च विनयपरो भव।&amp;rsquo;&lt;br&gt;&#xA;एवमुक्तः स मदनः पितरौ नमस्कृत्य तदनुज्ञातो भार्याञ्चापृच्छ्यप्रवहणमधिरूढंवान् गतो देशान्तरम्। पश्चात्तत्पत्नी कतिचिद्दिनानि शोकयुक्ता निर्वाह्य स्वैरिणीभिः सखीभिः प्रतिबोधिता पुरुषान्तराभिलाषुकाभवत्। यतस्ताभिरेवमुक्तम्-&lt;/p&gt;</description>
    </item>
  </channel>
</rss>
