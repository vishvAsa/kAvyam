+++
title = "२ श्रीश्रुतप्रकाशिकाचार्या:- सुदर्शनसूरयः"

+++
एते च श्रुतप्रकाशिकाचार्याः श्रीरङ्गक्षेत्रे कृतावताराः । क्रिस्ताब्दे १३ तेषां जीवितकालः । एते हारितगोत्रलब्धजन्मानः । तातपादा एतेषां वाग्विजयिभट्टर् नामानः । एतेषां पितामहाः वेदव्यासभट्टर् । भगवद्रामानुजाचार्याणां प्रधान अन्तरङ्गशिष्यस्य श्री कूरेशस्य (कूरत्ताळ्वान्) प्रपौत्राः एते श्रुतप्रकाशिकाचार्याः । एते सुदर्शनभट्टर्, सुदर्शनसूरिः, व्यासभट्टर्, टीकाचार्य:, इत्यादि नामधेयैः प्रख्याताः ।  

तेषां आचार्याः तावत् वात्स्यवरदाचार्याः नडादूर म्माळ् इति द्राविडभाषायां प्रसिद्धाः । भगवद्रामानुजायैः स्थापितेषु चतुस्सप्ततौ सिंहासनेषु अन्यतमस्य श्रीभाष्यपीठस्य अधिपतयश्च । एतेषां सविधे श्रुतप्रकाशिकाचार्याः श्रीभाष्यादि ग्रन्थान् अधीतवन्तः । आचार्यमुखेन बहुवारं श्रीभाष्यकालक्षेपं श्रुत्वा यथाश्रुतं तथैव विलिख्य रक्षितवान् । अत एव एतेषां नाम 'श्रुतप्रकाशिकाचार्य:' इति विख्यातम् । तद्ग्रन्थः 'श्रुतप्रकाशिका' इत्येव प्रसिद्धाभूत् ।  

तस्मै रामानुजार्याय नमः परमयोगिने । यः श्रुतिस्मृतिसूत्राणां अन्तर्ज्वरमशीशमत् ।। वन्देऽहं वरदार्यं तं वत्साभिजनभूषणम् । भाष्यामृतप्रदानात् यः सञ्जीवयति मामपि ।।  

इति श्रुतप्रकाशिकाग्रन्थारम्भे परमगुरून् भगवद्रामानुजाचार्यान् तथा स्वगुरून् वात्स्यवरदार्यान् नमस्कृतवन्तः ।  


एतैः अनुग्रहीताः ग्रन्थाः 

- १. श्रुतप्रकाशिका 
- २. श्रुतप्रदीपिका 
- ३. तात्पर्यदीपिका वेदार्थसङ्ग्रहव्याख्या 
- ४. सुबालोपनिषद्वृत्तिः 
- ५. शरणागतिगद्यव्याख्या (इतर गद्यद्वयस्य व्याख्या लुप्ता) 
- ६. नित्यग्रन्थव्याख्या 
- ७. शुकपक्षीयम् (भागवतव्याख्याग्रन्थः) 
- ८. सन्ध्यावन्दनभाष्यम् 
- ९. प्रार्थनापञ्चकम् 
- १०. मुक्तकश्लोकाः 
- ११. पञ्चस्तवादिव्याख्या (लुप्तः) 

इत्याद्यनेके ग्रन्थाः ।  

एतेषां सविधे श्री पिळ्ळैलोकाचार्याः, श्री वेदान्ताचार्याः, ईयुण्णि पद्मनाभाः इत्यादि महाचार्याः श्रीभाष्यादीन् अधीतवन्ताः ।  
xi 

पूर्वाचार्यैः परिरक्षितश्रीरङ्गक्षेत्रं, श्रीरङ्गनाथकैङ्कर्यञ्च तथा श्रीभाष्यादि प्रमाणग्रन्थान् सम्यक् परिपोषितवन्तः एते । एतेषां कालानन्तरं तुरुष्कयवनाद्याक्रमणकाले श्रीपिळ्ळैलोकाचार्येण, प्रमेयं श्रीरङ्गनाथदिव्यमङ्गलविग्रहं, तथा श्रीवेदान्ताचार्येण प्रमाणं श्रुतप्रकाशिकां परिरक्ष्य उपकृतवन्तः । श्री श्रुतप्रकाशिकाचार्यस्य तनियन् (स्तुतिः ) 

'यतीन्द्रकृतभाष्यार्थाः यद्व्याख्यानेन दर्शिताः ।  
वरं सुदर्शनार्यं तं वन्दे कूरकुलाधिपम्' ।।  
इति ।  
