+++
title = "२ श्रीरङ्गगद्यम्"

+++
<details><summary>विस्तारः (द्रष्टुं नोद्यम्)</summary>

श्रीधराय नमः  
श्रियै नमः  
श्रीमते रामानुजाय नमः  
श्रीभगवद्रामानुजविरचिते गद्यत्रये श्रीरङ्गगद्यम्  

चिद्-अचित्-पर-तत्त्वानां  
तत्त्व-याथात्म्य-वेदिने ।  
रामानुजाय मुनये  
नमो मम गरीयसे ॥

Source: [TW](https://archive.org/details/gadyatrayamramanujacharyasrutaprakasikabhasyasudarsanasurirahasyaraksavedantades/page/n120/mode/1up)
</details>

<details><summary>विस्तारः (द्रष्टुं नोद्यम्)</summary>

श्रीवेदान्त-देशिक-प्रणीतं  
मित-गद्याधिकार-नामकं  
श्रीरङ्ग-गद्य-व्याख्यानम्  

श्रीमल्-लक्ष्मण-मुनिना  
शिष्य-हितैकाग्र-चेतसा कथितम् ।  
मित-गद्यम् अमितसारं[^1_pg1]  
व्यक्तं व्याख्याति वेङ्कटेश-कविः ॥  

[^1_pg1]: मितगद्यममृतसारं -अ। 


अत्र द्वयार्थानुसन्धान-रसिकेन भगवता भाष्यकारेण  
बृहद्-गद्ये व्याख्यातम् अपि द्वयम्,  
'बहुधा श्रोतव्यम्' इति मन्यमानेभ्यः शिष्येभ्यः  
पुनर् अप्य् आकिञ्चन्यादि  
प्रपञ्चन-पूर्वक-स्वानुष्ठान-प्रकाशन-प्रक्रिययैव सङ्क्षेपेण व्याक्रियते ।  
तथा हि -  
अत्रादिमं वाक्यम् उत्तर-खण्डस्य विवरणम्;  
द्वितीयं पूर्व-खण्डस्य ।  
तेनैवाधिकार-विशेषः कार्पण्य-रूपम् अङ्गं च प्रदर्शितम्[^2_pg1] ।  
तृतीयं तु महा-विश्वासाद्य्-अङ्गान्तर-ज्ञापकम् ।  
अनन्तरं श्लोक-द्वयानुपठनेन पूर्वोक्त एवार्थः  
प्रमाणतः प्रतिष्ठाप्यते । 

ततः परेण वाक्येन  
पूर्ण-प्रपत्य्-अकुशले जनेऽपि  
तत्-पूरणानुगुण-प्रपत्ति-वाक्योच्चारण-वैभवं ख्याप्यते ।  

तत्-सिद्ध्य्-अर्थं पश्चाच् चतुर्दशभिः सम्बुद्धिभिर्  
नारायण-शब्दोक्ताः शरण्याकार-विशेषाः प्रकाश्यन्ते । 

'नमोऽस्तु ते' इत्यनेन तु प्रकृतोपाये  
प्रधानभूतो भरन्यासांशः,  
फलप्रार्थनं वा निगद्यत  
इति विभागः ।  
</details>

[^2_pg1]: प्रदर्शितं भवति - अ ।  


<dg 1/>

<details><summary>विषयः - यदुगिरिग्रन्थोक्तः</summary>

भगवद्-दिव्य-गुणानुसन्धान-पूर्वकं  
तद्-अनुगुण-स्वभावाविर्भावतः  
स्वस्य भगवति नित्य-कैङ्कर्य-लाभ-प्रार्थना 
</details>


<details open><summary>विश्वास-प्रस्तुतिः</summary>

स्वाधीन-त्रिविध-चेतनाचेतन-स्वरूप-स्थिति-प्रवृत्ति-भेदम्,
</details>

<details><summary>मूलम्</summary>

स्वाधीन-त्रिविध-चेतनाचेतन-स्वरूप-स्थिति-प्रवृत्ति-भेदम्,
</details>
 

<details><summary>विस्तारः (द्रष्टुं नोद्यम्)</summary>

स्वाधीनेत्यादि -  

इह च प्रथमं  
स-विभूतिकस्य भगवतः परम-प्राप्यत्वादि-सिद्ध्यर्थं  
चतुर्थ्यन्त-पद-प्रदर्शितं सर्वेश्वरत्वादिकम् आह - स्वाधीन इति ।  
**स्व**-शब्देन मुक्त-प्राप्यस्य कैङ्कर्योद्देशस्य सर्वेश्वरस्य  
श्रुत्यादि-प्रसिद्धं निरतिशयानन्दत्वादिकं सूच्यते ।  

**स्वाधीन**-शब्देन भगवत्-स्वरूपाधीनत्वं, तद्-इच्छाधीनत्वं च विवक्षितम् ।  
सर्वस्य साक्षात् परम्परया वा  
तद्-आश्रिततया तत्-स्वरूपाधीनत्वम् ।  
तत्र नित्यानां पदार्थानां तद्-इच्छाधीन-स्वरूपत्वं  
तद्-अभावे तेषाम् अभावः प्रसजेद् इति प्रसङ्ग-मुखेन स्थाप्यम् ।  
तद्-अभिप्रायेण हि आहुः  

> '**इच्छात** एव तव **विश्व-पदार्थसत्ता**  
नित्यं प्रियास् तव तु केचन ते हि **नित्याः** ।  
नित्यं त्वद्-एक-पर-तन्त्र--निज-स्वरूपा  
भावत्क-मङ्गल-**गुणा हि निदर्शनं** नः' ॥  
> (वै.स्त. ३६) 

इति ।  
अभाषि च शारीरकान्ते - 

> 'परम-पुरुष-भोगोपकरणस्य लीलोपकरणस्य च  
नित्यतया शास्त्रावगतस्य' 

> 'परम-पुरुषस्य नित्येष्टत्वाद् एव  
तथाऽवस्थानम् अस्तीति शास्त्राद् अवगम्यते'  
(श्री. भा. ४-४-२०) 

इति । 

अनित्यानां तु तदिच्छाधीन-स्वरूपत्वं तद्-आयत्तोत्पत्तिकतया हि प्रसिद्धम् । 

गुरु-द्रव्याणां पतन-प्रतिबन्धेन धार्यत्वम् अपि तद्-इच्छाधीनत्व-विशेष एव । 

**चेतन**-शब्दः इह जीव-विषयः;  
बद्ध-मुक्त-नित्य-रूपेण जीवानां **त्रैविध्यम्** ।

**अ-चेतन**-शब्दश् चात्र अ-चिद्-द्रव्य-परः।  
त्रि-गुण--काल--शुद्ध-सत्व--रूपेण अचेतन-**त्रैविध्यम्** ।  

द्रव्याणां तद्-अधीनत्वोक्त्या  
तत्-तद्-धर्माणां तादधीन्यं कैमुत्य-सिद्धम् इति तद्-अनुक्तिः ।  

अचेतन-द्रव्यस्यापि धर्म-भूत-ज्ञानस्य चेतन-ग्रहणे  
विशेषणतयोपात्तत्वाद् अत्र पृथग् अनुपादानम् ।  

चेतनमात्रे वा **त्रैविध्यान्वयः** ।  

चेतनाचेतनानां **स्वरूपं** स्वासाधारण-स्वभावैर् निरूप्यं _धर्मि_,  
तस्य **भेदः** तत्-तद्-व्यक्तितो वर्गतश् च परस्पर-व्यावृत्ति-रूपो _धर्मः_ ।  

**स्थितिः** - 
कालान्तरेऽपि विद्यमानता;  
सा च द्रव्याणां स्वरूपेण सर्वकालानुवृत्तिरूपा ।  
तेषां तत्-तद्-अवस्था-विशिष्ट-वेषेण तु  
काल-परिच्छिन्ना काल-तारतम्यवती चेति तद्भेदः । 

**प्रवृत्तिः** - व्यापारः ।  
निवृत्तिर् अप्य् अकरण-सङ्कल्प-रूपा प्रवृत्ति-विशेषः ।+++(5)+++  
एतद्-**भेदः** तत्-तत्-कार्यादिभिर् द्रष्टव्यः । 

अत्र स्वेच्छाधीन-सर्वत्वोक्त्या  
स्वार्थ-सर्वोपादातृत्व-सूचनात्  
_सर्व-शेषित्वम्_ अपि सिद्ध्यति ।

तद् आहुः -

> 'उपादत्ते सत्ता-स्थिति-नियमनाद्यैश् चिद्-अचितौ,  
स्वम् उद्दिश्य श्रीमान् इति वदति वाग् औपनिषदी'  
(श्रीरङ्गराजस्तवम् २-५७)

इति । एवं भगवतः सर्वाधारत्वादि-व्यञ्जनात्  
तद्-अन्येषां चेतनाचेतन-द्रव्याणां  
तं प्रति आधेयत्व-विधेयत्व-शेषत्व-नियमेन  
तद्--अ-पृथक्-सिद्ध-विशेषणतया  
तच्-छरीरत्वं श्रुति-सिद्धं मुख्यम् एव स्थापितं भवति ।

अत्र च  
कारण-वाक्यार्थः+++(=??)+++,  
धर्म-धर्मि-भेदः, चिद्-अचिद्-भेदः, जीवेश्वर-भेदः,

जीवानाम् अन्योन्य-भेदः,  
तेषां+++(→जीवानाम्)+++ ज्ञातृत्वम्, तत एव कर्तृत्व-भोक्तृत्वे,  
ज्ञातृत्वादेः सर्वथा पराधीनत्वम्,

परस्य च +++(नित्य-विभूतिर् लीला-विभूतिर् इति)+++ विभूति-द्वयवत्त्वम्,  
सार्वत्रिक-त्रैकालिक--सर्व-नियन्तृत्वं,  
त्रि-विध+++(=??)+++-परिच्छेद-राहित्यम्,  
काल-परम-व्योम्नोस् त्रि-गुण-विकारातिरिक्तत्वम्,  
प्राज्ञानधिष्ठित-प्रकृति-कारणत्व-निरासादिकं च  
शारीरक-स्थापितम् अर्थ-सिद्धम् ।
</details>
 

<details open><summary>विश्वास-प्रस्तुतिः</summary>

क्लेश-कर्माद्य्--अ-शेष--दोषासंस्पृष्टम्,  
स्वाभाविकानवधिकातिशय--ज्ञान-बलैश्वर्य-वीर्य-शक्ति-तेजः
</details>

<details><summary>मूलम्</summary>

क्लेश-कर्माद्यशेषदोषासंस्पृष्टम्, स्वाभाविकानवधिकातिशय ज्ञान-बलैश्वर्य-वीर्य-शक्ति- तेजः
</details>


<details open><summary>वेङ्कट-नाथः</summary>

अथ भगवत उक्ताकारान्तर्गत--सर्व-कारणत्व--सर्व-नियन्तृत्वादिभिः  
शङ्कितान् दोषान् परिहरति - **क्लेश-कर्म** +इति ।  

'अ-विद्या--ऽस्मिता-राग-द्वेषाभिनिवेशाः पञ्च **क्लेशाः**' (यो.सू.२-३) ।  
'पुण्यापुण्य-रूपं **कर्म**' (यो. भा. २-१२) ।  
**आदि**-शब्देन  

> 'क्लेश-कर्म-विपाकाशयैर् अपरामृष्टः पुरुष-विशेष ईश्वरः' (यो.सू.१-२४) 

इत्यादि-प्रसिद्ध--विपाकादि-सङ्ग्रहः । जात्यायुर्भोगादयो विपाकाः । पूर्वानुभव- भाविता आफलोदयं शयानाः संस्कारा आशयाः । कतिपयदोषरहित- व्यावृत्त्यर्थम् अशेषशब्दः। असंस्पृष्टशब्देन स्वभावतोऽनर्हतया कदाचिदपि दोषस्पर्शो नास्तीति विवक्षितम् । एवं पदद्वयेन 'परः पराणां सकला न यत्र क्लेशादयः सन्ति परावरेशे' (वि.पु.६-५-८५) इत्यस्यार्थ उक्तः । स्वाभाविकेत्यादि - अथ 'तेजोबलैश्वर्य' (वि.पु. ६-५-८५) इत्यादिभिरुक्तान् निरूपितस्वरूपविशेषकधर्मानाह स्वाभाविक इति । स्वाभाविकत्वमिह नित्यत्वम्, अनन्याधीनत्वं च । तेन नित्यानां मुक्तानां च ज्ञानादिभ्य एत- ज्ज्ञानादेर्व्यवच्छेदः । तद्बलादिभ्यो व्यवच्छेदस्तु अनवधिकातिशयत्वादपि । स्वापेक्षया उत्कृष्टावधिरहितोऽतिशयो येषां ते अनवधिकातिशयाः । ज्ञानम् इह सर्वविषयनित्यसाक्षात्काररूपम् । बलम् - अनाघ्रातश्रमप्रसङ्गं सर्व- धारकत्वम् । ऐश्वर्यम् - सर्वनियन्तृत्वम् । वीर्यम् - सर्वोपादानत्वादावपि अविकृतस्वभावत्वम् । शक्तिः - विश्वोपादानतार्हत्वम्, स्वेतरसर्वदुर्घटन- शक्तिर्वा ।
</detail>

<details open><summary>विश्वास-प्रस्तुतिः</summary>

सौशील्य-वात्सल्य-मार्दवार्जव-सौहार्द-साम्य-कारुण्य-माधुर्य-गाम्भीर्य- औदार्य-चातुर्य-स्थैर्य-धैर्य-शौर्य-पराक्रम-सत्यकाम-सत्यसङ्कल्प-कृतित्व
</details>

<details><summary>मूलम्</summary>

सौशील्य-वात्सल्य-मार्दवार्जव-सौहार्द-साम्य-कारुण्य-माधुर्य-गाम्भीर्य- औदार्य-चातुर्य-स्थैर्य-धैर्य-शौर्य-पराक्रम-सत्यकाम-सत्यसङ्कल्प-कृतित्व
</details>


<details open><summary>वेङ्कट-नाथः</summary>

तेजः - अस्वाधीनसहकारिनिरपेक्षत्वम्; पराभिभवनसामर्थ्यं वा । अत्र व्यूहव्यक्त्यादिक्रमेण ज्ञानबलादिद्वन्द्वत्रिकनिर्देशः । षाड्गुण्यस्य प्रथममुपादानम्-अन्येषां गुणानां तदन्तर्भावन तत्प्राधान्यात् परत्वज्ञापक- त्वात् आश्रितानाश्रितगोचरव्यापारभेदसाधारण्याच्च । अथ षाड्गुण्यविततिरूपाः सौलभ्यज्ञापकाः संश्रितसङ्ग्रहणादौ विशेषत उपयुक्ता गुणाः उच्यन्ते । अत्र सौशील्यम् - महतो मन्दैस्सह नीरन्ध्रसंश्लेष रसिकता । वात्सल्यम् - आश्रितेषु दोषतिरस्कारिणी प्रीतिः । मार्दवम् - अकठिनस्वभावतया सुप्रवेशत्वम्, दण्डनीयेष्वपि सामप्रधानत्वं वा । आर्जवम् - कायवाग्बुद्धिव्यापाराणां परस्परमविसंवादित्वं । सौहार्दम् स्वतः सर्वहितैषित्वम् । साम्यम् - सर्वैरप्याश्रयणीयत्वे समत्वम्, स्वतोऽपक्ष पातित्वम् वा । कारुण्यम् - स्वप्रयोजनान्तरानुद्देशेन परदुःखनिराचिकीर्षा। माधुर्यम् - उपायदशायामपि रञ्जकत्वेन रसावहत्वम्, द्विषतां जिघांसिताना मपि दृष्टिचित्तापहारित्वं वा । गाम्भीर्यम् - भक्तानुग्रहादेरगाधत्वम्, आश्रित दोषदर्शनादेः सतोऽपि गोपनेन दुर्ग्रहत्वं वा । औदार्यम् - पात्रलाघवदेय- गौरवप्रत्युपकाराद्यनादरेण वितरणशीलत्वम् । चातुर्यम् - शुभाश्रयप्रकाश नाद्ययत्नोपायैर्विमुखवशीकरण-विस्रम्भजनन-संश्रितदोषाच्छादन- विरुद्धा नुकूलीकरणादिषु कुशलत्वम् । स्थैर्यम् - शरणागतसङ्ग्रहे दोषप्रदर्शकैः सुहृद्भिरप्यकम्पनीयत्वम् । धैर्यम् - अभिमतवियोगप्रसङ्गेऽप्यभग्नप्रति- ज्ञत्वम् । व्यत्ययेन वा स्थैर्यधैर्ययोर्व्याख्यानम् । प्रबलप्रतिपक्षोपनिपातेऽपि सावज्ञदृढचित्तत्वं वा धैर्यम् । शौर्यम् तु भीमेष्वपि परसैन्येषु असहायस्यापि स्वसैन्येष्विव निर्भयप्रवेशसामर्थ्यम् । तत्र प्रविष्टस्य परनिराकरणपर्यन्तो व्यापारः पराक्रमः । सत्यकामसत्यसङ्कल्पशब्दौ इह भावप्रधानौ, कर्मधारयवृत्तौ वा सत्य- कामत्वम् - नित्यभोग्यवत्वम्; सत्यसङ्कल्पत्वम् - स्वावतारपर्यन्तापूर्वभोग्य- सृष्ट्यादावमोघसङ्कल्पत्वम् । कृतित्वम् - परोपकारकत्वम्, आश्रितरक्षणेन कृतकृत्यं वा, 'न मे पार्थास्ति कर्तव्यम्' (भ.गी. ३-२२) इत्याद्युक्तं विहित कर्तव्यनिरपेक्षत्वं वा, धर्मसंस्थापकानुष्ठानवत्वं वा, परेषां स्वहितप्रवृत्तेः पूर्वमेव कर्तुमुपक्रान्तपरहितत्वं वा स्वेन कृतं सर्वं प्रति स्वस्यैव शेषित्वं वा। 
</detail>

<details open><summary>विश्वास-प्रस्तुतिः</summary>

कृतज्ञताद्यसङ्ख्येय-कल्याण-गुणगणौघ-महार्णवम्; परब्रह्मभूतम्, पुरुषोत्तमम्, श्रीरङ्गशायिनमस्मत्-स्वामिनम्,
</details>

<details><summary>मूलम्</summary>

कृतज्ञताद्यसङ्ख्येय-कल्याण-गुणगणौघ-महार्णवम्; परब्रह्मभूतम्, पुरुषोत्तमम्, श्रीरङ्गशायिनमस्मत्-स्वामिनम्,
</details>
 

<details open><summary>वेङ्कट-नाथः</summary>

कृतज्ञता सकृदञ्जलिकर्तुरपि अनुबन्धिपर्यन्तसंरक्षणाय तत्कृतानु- दर्शनम्, अवसरे संश्रितापेक्षितकरणाय स्वकृतप्रत्याख्यानानुदर्शित्वं वा; 'शिरसा याचतस्तस्य वचनं न कृतं मया' (रा.यु. २४-२१) इति ह्याह । आदि शब्देन तत्र तत्र प्रसिद्धा आनृशंस्यादयो गृह्यन्ते । 'यथा रत्नानि जलधेर- सङ्ख्येयानि पुत्रक !' (वाम.पु.७४-४०) इत्यादिस्मारणाय असङ्ख्येय- त्वोक्तिः । अत्र दोषासंस्पृष्टत्वं कल्याणगुणयुक्तत्वं च वदता निर्गुणश्रुतेः पशुच्छागोत्सर्गापवादनयाभ्यां दोषरूपविशेषनिषेधपरत्वं सूच्यते । परब्रह्मेत्यादि - उक्तं सर्वस्मात् परत्वं स्वसाम्यप्रदानपर्यन्तं सौलभ्यं च 'नारायणः परं ब्रह्म' (महाना.उ.११-२५) 'परं ब्रह्म परं धाम' (भ.गी. १०-१२) इत्यादिश्रुतिस्मृतिसिद्धप्रकारेण स्थिरीकरोति - परब्रह्म इति । यद्यपि 'ब्रह्म परिबृढं सर्वतः (निरुक्तम्.१-३) इति निरुक्तकारवचनात् ब्रह्मशब्द एव परत्वं वदन् नाम च भवति, तथाऽप्यौपचारिकप्रयोगव्यवच्छेदाय परशब्दः। अत्र 'बृहति बृंहयति' (अ.शि. २) इति निरुक्तिभ्यां व्यापित्वकारणत्वादि- सिद्ध्या शङ्कितान् दोषान् परिहर्तुं भेदश्रुत्याद्यर्थगर्भया भगवद्गीता (भ.गी. १५-१८) निरुक्तया..समाख्यया विशिनष्टि - पुरुषोत्तमम् इति । अनेन ब्रह्मशब्दार्थतया कुदृष्टिविकल्पितप्रकारान्तराणि, तामसतन्त्राद्युक्त- व्यक्त्यन्तराणि च व्यवच्छिद्यन्ते । अस्य च पञ्चम्यादिविभक्तित्रयेऽपि समासः सम्भवति । एवं सर्वाधिकत्वेन अस्मदादिभिर्दुरधिगमः स्यादिति शङ्कां परिहरन्, द्वाभ्यां विशेषणाभ्यां सौलभ्यकाष्ठां व्यनक्ति - श्रीरङ्गशायिनम् अस्मत्स्वामिनम् इति । स्वरूपाद्विग्रहस्य सुखानुसन्धेयतया सौलभ्यमधिकम्; तस्मादप्यर्चा- वतारस्य भक्ताभिमतसर्वदेशकाल- सन्निधायितया परव्यूहादिभ्योऽधिकत- मम् । तदा काष्ठाप्राप्तं परत्वमपि तत्र भक्तोपलभ्यं शास्त्रादवसेयम्; यथोक्तम्- 'सर्वातिशायि षाड्गुण्यं संस्थितं मन्त्रबिम्बयोः' (वि.सं.) इति । अत्र मनुष्याणामपि कैङ्कर्योद्देश्यतया अवस्थितस्य निर्भयसेवादियोग्यत्वम् अस्मत्स्वामिशब्दाभिप्रेतम् । यथाऽऽहुः - 'अर्च्यः सर्वसहिष्णुरर्चकपराधी-नाखिलात्मस्थितिः' (श्रीरं.स्त.२-७४) इति । यद्वा स्वाचार्यसन्तानसेवितत्वेन प्रीत्यतिशयहेतुत्वमभिप्रेत्य अस्मत्स्वामिशब्दः । प्राचीनरामानुज इव 'अहमप्यस्य शीलादिगुणैर्दास्यमुपागतः' (रा. कि. ४-१२) इति च भावः । एवं कैङ्कर्यप्रतिसम्बन्धितया अनुभाव्यं निर्धारितम् । 
</detail>

<details open><summary>विश्वास-प्रस्तुतिः</summary>

प्रबुद्ध-नित्यनियाम्य-नित्य-दास्यैक-रसात्म-स्वभावोऽहम्, तदेकानुभवः ; तदेकप्रियः; परिपूर्णं-भगवन्तम् ; विशदतमानुभवेन निरन्तरमनुभूय; तदनुभवजनितानवधिकातिशय
</details>

<details><summary>मूलम्</summary>

प्रबुद्ध-नित्यनियाम्य-नित्य-दास्यैक-रसात्म-स्वभावोऽहम्, तदेकानुभवः ; तदेकप्रियः; परिपूर्णं-भगवन्तम् ; विशदतमानुभवेन निरन्तरमनुभूय; तदनुभवजनितानवधिकातिशय
</details>


<details open><summary>वेङ्कट-नाथः</summary>

अथात्माभिमानानुगुणपुरुषार्थव्यवस्थासिद्ध्यर्थमनुभवितुः किङ्करस्य स्वात्मनः स्वरूपाविर्भावदशामाह - प्रबुद्ध इति । प्रबुद्धम् प्रकर्षेणावगतम्, स्वाधीनस्वार्थकर्तृत्वभ्रमविरहेण सम्यग्दृष्टमित्यर्थः । नियाम्यत्वदासत्वे 'स स्वराड् भवति' (छां.उ.७-२५-२) इत्याम्नातायां मुक्तिदशायामप्यनुवृत्ते इति ज्ञापनाय द्वयोरपि नित्यत्वोक्तिः । निरपेक्षस्वातन्त्र्यनिरुपाधिकशेषित्वप्रसङ्ग परिहाराय एकरसशब्दः । अत्र आत्मशब्दः स्वविषयः । स्वभावशब्दो यावदात्मभाव्याकारमाह । ईदृशात्मस्वरूपमपि 'व्यतिरेकस्तद्भाव- भावित्वात्' (ब्र. सू. ३-३-५४) इति नयेन परमप्राप्यविशेषणतया फलकोटि निविष्टमनुसन्धेयमिति व्यञ्जयितुम् अधिको अहंशब्दः । नित्यनियाम्यत्वप्रबोधकाष्ठामाह तदेकानुभव इति । तस्मिन्नेकस्मिन्नेव प्रधानतया अनुभवो यस्य स तथोक्तः । आविर्भूतस्वरूपस्य हि भगवद- पृथक्सिद्धविशेषणतया तत्प्रधानतयैव स्वानुभवं 'अविभागेन दृष्टत्वात्' (ब्र.सू.४-४-४) इत्यसूत्रयत् । नित्यदास्यैकरसत्वाविर्भावस्य फलमाह - तदेकप्रिय इति । स एव प्रधानतया नित्यं प्रियो यस्य स तदेकप्रियः । न हि तद्दास्यैकरसस्यास्य 'रसो वै सः' (तै. उ. आन. ७) इत्याद्युक्तस्वाभाविक निरवधिकातिशयरसस्वरूपात् तस्मादन्यत् तदानीं प्रधानतया आस्वाद्यं भवति । तदेवमनुभाव्यानुभवितारावुक्तौ । अथात्रत्यानुभवाद्व्यावृत्तमनुभवप्रकारमाह परिपूर्णम् इति । अनन्तगुण विभूतिविशिष्टस्वरूपे अननुभूतांशरहितमित्यर्थः । भगवन्तम्- पराशरादि निरुक्तप्रकारेणोभयलिङ्गम् । तस्मिन् सामान्यतः सर्वाकारविषयपरोक्ष ज्ञानात् परिमिताकारविषयप्रत्यक्षज्ञानाच्च व्यावृत्त्यर्थमाह विशदतमानुभवेन इति । तत्राप्यपरिच्छिन्नविषयसान्तरप्रत्यक्षाद्व्यवच्छिनत्ति निरन्तरम् इति । अनुभवेन अनुभूय - अनुभवेन विषयीकृत्येत्यर्थः । तदनुभव इति । अनेन पूर्वोक्तभगवदनुभवानुवादः; यद्वा, तच्छब्देन भगवदनुभवः परामृश्यते; तस्य अनुभवो अपि स्वयम्प्रकाशस्य तस्यैव स्वरूपम्; ईदृशोऽयमनुभूयते मयेत्यनुकूलतमभगवदनुभवस्वरूपोल्लेखांशेन जनिता प्रीतिः इहोच्यते । तस्या अनवधिकातिशयत्वेन ऐश्वर्याद्यनुभवजनितप्रीतेर्व्यवच्छेदः । 
</detail>

<details open><summary>विश्वास-प्रस्तुतिः</summary>

प्रीतिकारित-अशेषावस्थोचिताशेषशेषतैकरतिरूप-नित्यकिङ्करो भवानि ! ॥ १ ॥
</details>

<details><summary>मूलम्</summary>

प्रीतिकारित-अशेषावस्थोचिताशेषशेषतैकरतिरूप-नित्यकिङ्करो भवानि ! ॥ १ ॥
</details>


<details><summary>विषयः - यदुगिरिग्रन्थोक्तः</summary>

स्वगताकिञ्चन्य अनन्यगतित्वचिन्तनपूर्वकं भगवञ्चरणारविन्दशरणागतिः
</details>
 

<details open><summary>विश्वास-प्रस्तुतिः</summary>

स्वात्म-नित्यनियाम्य-नित्यदास्यैकरसात्मस्वभावानुसन्धानपूर्वकभगवदनवधिकातिशय-स्वाम्याद्यखिलगुणगणानुभवजनितअनवधिकातिशय-प्रीतिकारिता अशेषावस्थोचिताशेष- शेषतैकरतिरूप
</details>

<details><summary>मूलम्</summary>

स्वात्म-नित्यनियाम्य-नित्यदास्यैकरसात्मस्वभावानुसन्धानपूर्वकभगवदनवधिकातिशय-स्वाम्याद्यखिलगुणगणानुभवजनितअनवधिकातिशय-प्रीतिकारिता अशेषावस्थोचिताशेष- शेषतैकरतिरूप
</details>


<details open><summary>वेङ्कट-नाथः</summary>

ईश्वरेच्छाधीनेऽपि कैङ्कर्ये स्वप्रीतिकारितत्वोक्तिः; नियोगनैरपेक्ष्यम्, प्रीतेः प्रेरकत्वातिशयं च व्यनक्ति । कारितशब्द इह शेषतायां वा तदेकरतौ वा शेषवृत्तं प्रति प्रयोज्यकर्तरि किङ्करे वा अन्वेतव्यः । अशेषावस्थाशब्देन सेव्यस्य भगवतः परत्वव्यूहत्वादयः, सेवकस्य च मुक्तस्य सदेहत्वविदेह- त्वादिरूपा अवस्थाः सर्वा विवक्षिताः । शेषता अत्र शेषवृत्तिः । अभिमतसर्व शेषवृत्तिषु अभिघातमभिप्रेत्य अशेषशब्दः । स्वामिप्रीत्यर्थत्वाविशेषेण परस्परैकरस्यात् परकृताऽपि शेषवृत्तिः स्वकृतेव भवतीति भावः । ईश्वरस्य मुक्तस्य च स्वच्छन्दानेकदेहपरिग्रहेण वा अनन्तगरुडादिवृत्तिसजातीय कैङ्कर्यसिद्धिः । आत्मा आत्मीयं वा सर्वम् अशेषशब्देनोच्यते; तदा तस्य शेषता शेषभाव एव । एवं विधायाम् अशेषशेषतायाम् एव रतिः - प्रीतिरिच्छा वा रूपम् - निरूपकधर्मो यस्य सः अशेषशेषतैकरतिरूपः । नित्यकिङ्करो भवानि - उत्तरावधिरहितकैङ्कर्यसाम्राज्यवान् भवेयमिति भावः । एवं न्यासोपासनसाधारणाधिकारसिद्ध्यै प्रथमं फलपर उत्तरखण्डो विवृतः। अथोपायपरं पूर्वखण्डं विवृण्वन् तत्रोत्तमपुरुषविवक्षितमाकिञ्च- न्यरूपं प्रपत्तेर्विशेषाधिकारम्, कार्पण्यरूपमङ्गं च व्यनक्ति - स्वात्मनित्य नियाम्य इति । स्वात्मशब्दोऽनुसन्धातृस्वरूपपरः । अत्र शेषशेषितत्कैङ्कर्य चिन्तनरसेन तदनुवृत्तिवाञ्छया च पूर्वोक्तस्यैव परमपुरुषार्थस्य विस्तरेणा- नुवादः । नियाम्यशब्दोऽत्र भावप्रधानः । अनवधिकातिशयस्वाम्यम् अनवच्छिन्नसर्वविषयस्वामित्वम् । आदिशब्देन तथाविधनियन्तृत्वादि सङ्ग्रहः । ऐश्वर्यादिफलान्तरात् कादाचित्कभगवत्कैङ्कर्याञ्च व्यावृत्यर्थं नित्यकैङ्कर्य शब्दौ । उपायभूत इति च्विप्रत्ययरहितप्रयोगेण मोक्षप्रदत्वं भगवद्भक्तेः स्वभावप्राप्तमिति व्यज्यते । 
</detail>

<details open><summary>विश्वास-प्रस्तुतिः</summary>

नित्यकैङ्कर्यप्राप्त्युपायभूत-भक्ति-तदुपाय-सम्यग्ज्ञान-तदुपाय-समीचीन क्रिया-तदनुगुण-सात्त्विकताऽऽस्तिक्यादि-समस्तात्म-गुण-विहीनः ; दुरुत्तरानन्त-तद्विपर्ययज्ञानक्रियानुगुणानादि-पापवासना-महार्णवान्त र्निमग्नः; तिलतैलवत्-दारुवह्निवत् दुर्विवेच- त्रिगुण-क्षणक्षरण-स्वभाव
</details>

<details><summary>मूलम्</summary>

नित्यकैङ्कर्यप्राप्त्युपायभूत-भक्ति-तदुपाय-सम्यग्ज्ञान-तदुपाय-समीचीन क्रिया-तदनुगुण-सात्त्विकताऽऽस्तिक्यादि-समस्तात्म-गुण-विहीनः ; दुरुत्तरानन्त-तद्विपर्ययज्ञानक्रियानुगुणानादि-पापवासना-महार्णवान्त र्निमग्नः; तिलतैलवत्-दारुवह्निवत् दुर्विवेच- त्रिगुण-क्षणक्षरण-स्वभाव
</details>


<details open><summary>वेङ्कट-नाथः</summary>

भक्तिशब्द इह वेदान्तोदितसपरिकरभक्तियोगपरः । ज्ञानक्रिया शब्दाभ्यां ज्ञानकर्मयोगौ विवक्षितौ; तयोः सम्यक्त्वं यथावस्थितसकलाङ्गोप संहारवत्वम् । ज्ञानयोगमन्तरेणापि कर्मयोगेनैवात्मावलोकनपूर्वकभक्ति- योगाधिकारारोहणस्य 'भगवद्गीताभाष्य' (३-१९) प्रपञ्चितस्याधिकारि विशेषनियततया तदनादरेणात्र स्वारसिकक्रमनिर्देशः । सात्विकता 'नित्य सत्त्वस्थः ' (भ.गी. २-४५) इत्युक्तसत्त्वनिष्ठता; तस्याः फलम् आस्तिक्यादि गुणजातम् । अवस्थाभेदेन तस्या हेतुश्च । 'अमानित्वमदम्भित्वम्', (भ.गी. १३-७) 'दया सर्वेषु भूतेषु'(वि.पु.३-८-५३) इत्याद्युक्तात्मगुणान्तर सङ्ग्रहाय समस्तशब्दः । प्रपत्त्यपेक्षितज्ञानविश्वासादेस्त्विह न प्रतिषेधः । एवमुपायान्तरतदुपायपरम्परहानिरुक्ता । अथ पूर्वं पश्चाच्च उपायप्रतिबन्धकापायपरम्परान्वयमाह - दुरुत्तर इति । दुरुत्तरत्वं भगवत्सङ्कल्पमन्तरेण सनकादिभिरपि लङ्घयितुमशक्यत्वम् । तच्छब्देन पूर्वोक्तसम्यग्ज्ञानादिपरामर्शः । विपर्ययशब्दोऽत्र विपरीतपरः; स च ज्ञानादिषु त्रिष्वन्वीयते । त्रयाणां हेतुः पापवासना ।बीजाङ्कुरन्याय सूचनाय अनादिशब्दः । पापानां वासना सजातीयपापान्तरारम्भरुचिहेतु- भूतः स्वभावविशेषः । षडूर्मिसङ्कुलत्वादिविवक्षया महार्णवत्वरूपणम् । एवंविधस्य पापस्य आत्मतिरोधायकत्वप्रकारमाह - तिलतैलवत् इति । दृष्टान्तद्वयेन 'दारूण्यग्निर्यथा तैलं तिले तद्वत्पुमानपि । प्रधानेऽवस्थितो व्यापी' (वि.पु.२-७-२८) इति वचनं स्मार्यते । अल्पश्रुतैः पृथक् ज्ञातुम्, अयोगिभिः पृथक् द्रष्टुम्, अनीश्वरैः पृथक्कर्तुं च अशक्यतया दुर्विवेच- त्वोक्तिः । चतुर्दशाध्यायोक्तगुणत्रयबन्धकत्वप्रकारज्ञापनाय त्रिगुणशब्दः । अनुकूलपरिणतेः क्षणमपि व्यवस्थापयितुमशक्यत्वमभिप्रेत्याह - क्षणक्षरणस्वभाव इति । 'अचेतना परार्था च नित्या सततविक्रिया । त्रिगुणा कर्मिणां क्षेत्रं प्रकृते रूपमुच्यते ॥
</detail>

<details open><summary>विश्वास-प्रस्तुतिः</summary>

अचेतन-प्रकृति-व्याप्तिरूप-दुरत्यय-भगवन्माया तिरोहित-स्वप्रकाशः ; अनाद्यविद्या-सञ्चित-अनन्ताशक्य-विस्रंसन-कर्मपाश-प्रग्रथितः, अनागतानन्तकाल-समीक्षयाऽपि अदृष्टसन्तारोपायः, 
</details>

<details><summary>मूलम्</summary>

अचेतन-प्रकृति-व्याप्तिरूप-दुरत्यय-भगवन्माया तिरोहित-स्वप्रकाशः ; अनाद्यविद्या-सञ्चित-अनन्ताशक्य-विस्रंसन-कर्मपाश-प्रग्रथितः, अनागतानन्तकाल-समीक्षयाऽपि अदृष्टसन्तारोपायः, 
</details>


<details open><summary>वेङ्कट-नाथः</summary>

'व्याप्तिरूपेण सम्बन्धस्तस्याश्च पुरुषस्य च । स ह्यनादिरनन्तश्च परमार्थेन निश्चितः' ॥ (परम.सं.२) इति परमसंहितोक्तम् अचेतनप्रकृतिव्याप्तिशब्दैर्दर्शितम् । प्रकृतौ व्याप्तिः अनुप्रवेशः; प्रकृतेर्व्याप्तिः सर्वतः सम्बन्धः । अत्र तस्या इव तत्सम्बन्धस्यापि विचित्र- सृष्ट्युपयोगित्वाविशेषात् मायात्वोक्तिः । दुरत्ययभगवन्माया इत्यनेन 'मम माया दुरत्यया' (भ.गी. ७ - १४) इति पदत्रयसूचनम् । यद्यप्यात्मस्वरूपं नित्यस्वप्रकाशम्; तथाऽपि तस्य भगवच्छेषत्वादिविशिष्टाकारगोचरधर्म- भूतज्ञाननिरोधमभिप्रेत्य तिरोहितस्वप्रकाश इत्युक्तम् । स्वस्वरूपतिरोधान वचनेन 'भगवत्स्वरूपतिरोधानकरीम्' (श.ग.) इत्याद्युक्तमप्युपलक्ष्यते । प्रकृतेस्तिरोधायकत्वं कर्मोपाधिकम् । कर्म च भोगैस्तत्तत्प्रतिपदोक्त प्रायश्चित्तैर्वा निश्शेषयितुमशक्यमित्यभिप्रायेणाह - अनाद्यविद्या इति । अत्र अविद्याशब्देनाज्ञानं देहात्मभ्रमादिकं च गृह्यते, तस्याश्च कर्महेतुत्वं रागद्वेष- द्वारा । 'यद्ब्रह्मकल्प' (वै.स्त.६२) इत्याद्युक्तप्रक्रियया अनाद्यविद्या सञ्चित त्वेन आनन्त्यात्, प्रत्येकं प्राबल्याच्च भगवद्व्यतिरिक्तैः अशक्यविस्रंसनत्वम्। 'पशवः पाशिताः पूर्वं परमेण स्वलीलया । तेनैव मोचनीयास्ते नान्यैर्मोचयितुं क्षमाः' ॥ (श्रीवि.त.१-२-१०) इत्याद्युक्त सूचनाय कर्मणः पाशत्वरूपणम् । प्रग्रथितः दृढं निबद्धः; 'नाभुक्तं क्षीयते कर्म' (ब्र.वै. २६ - ७०) इति हि स्मर्यते उक्तप्रतिबन्धकभूयस्त्वात् 'त्वत्पादकमलादन्यत्' (जि.स्तो.१-१०) इत्याद्यु- क्त प्रकारेण कालान्तरेऽप्युपायान्तरसम्भावनां प्राङ्न्यायेन प्रतिषेधति - अनागत इति । वक्ष्यमाण- श्रीमत्त्वनारायणत्वाभ्यां फलितम् 'सर्वस्य शरणं सुहृत्' (श्वे.उ.३-१७) 'देवानां दानवानां च' (जि.स्तो.१-२) 'सर्वलोकशरण्याय' (रा.यु.१७-१५) 'विभीषणो वा सुग्रीव (धर्मात्मा) यदि वा रावणः स्वयम्' (रा.यु.१८- ३५) इत्यादिप्रसिद्धं स्वसङ्ग्रहोपयुक्तं स्वभावमाह निखिलजन्तुजातशरण्य ! श्रीमन् ! नारायण! तव चरणारविन्दयुगलं शरणमहं प्रपद्ये ॥ २ ॥ 
</detail>

<details><summary>विषयः - यदुगिरिग्रन्थोक्तः</summary>

शरण्ये भगवति महाविश्वासपूर्वकं नित्यकिङ्करतालाभप्रार्थना
</details>
 

<details open><summary>विश्वास-प्रस्तुतिः</summary>

एवमवस्थितस्याऽपि
</details>

<details><summary>मूलम्</summary>

एवमवस्थितस्याऽपि
</details>
 

<details open><summary>वेङ्कट-नाथः</summary>

निखिलजन्तुजातशरण्य इति । हिरण्यगर्भादीनामपि सङ्ग्रहाय निखिलशब्दः; तेऽपि हि कर्माधीनजन्मभागितया जन्तवः । 'पशुर्मनुष्यः पक्षी वा ये च वैष्णवसंश्रयाः । तेनैव ते प्रयास्यन्ति तद्विष्णोः परमं पदम्' ॥ (शां. स्मृ. १-१५) 'एतन्निष्ठस्य मर्त्यस्य मुक्तिर्हस्तस्थिता सदा । तत्सम्बन्धिन एवापि मुक्तिमेष्यन्ति वै ध्रुवम्' ॥ (भा.स्मृ.) इत्याद्यर्थमभिप्रेत्य जातशब्दः । स च अत्र गुणप्रधानतया अन्वितव्रातपरः । पूर्वखण्डपदक्रमानुसारेण श्रीमत् इत्यादीनि पदानि । श्रीमत् शब्देन 'लक्ष्म्या सह हृषीकेशः' (ल.तं.२८-१४) इत्याद्युक्तं सूच्यते । सर्वशरण्य- त्वौपयिकसम्बन्धगुणविशेषादिप्रदर्शनाय नारायणशब्दः । कृपोत्तम्भक- त्वातिशयादौचित्याच्च चरणग्रहणम् । उपायदशायामपि भोग्यत्वसूचनाय अरविन्दत्वरूपणम् । शरणशब्दः इहोपायपरः । उत्तमपुरुषविवक्षिताधि- कारिविशेषव्यञ्जनाय अहंशब्दः; अधिकारविरहादुपायान्तरेषु निराशः, प्रत्यवायभयादिदानीमपायेभ्य उपरतः, शरण्यगुणविवेकादतिशङ्कानिर्मुक्तः, संसारे दोषदर्शनात् परित्यक्तप्रयोजनान्तरतदुपायः, परमपुरुषार्थसङ्गात् प्रार्थनान्वितभरन्यासोद्यतश्चेति भावः । शरणं प्रपद्ये - उपायतया आश्रयामि। अकिञ्चनोऽनन्यगतिरहं श्रीमति नारायणे स्वात्मरक्षाभरं निक्षिपामीत्युक्तं भवति । अत्र सविशेषणनारायणशब्देन विरोधिभूयस्त्वप्राप्यगौरवोपाय- लाघवादिमूलशङ्कानिरासहेतवः शरण्याकारा विवक्षिताः ॥ अथ तत्फलितं सोपसर्गधातूक्तम् 'रक्षिष्यतीतिविश्वासादभीष्टोपाय कल्पनम्' (ल.तं.१७-७७) 'गोप्तृत्ववरणं नाम स्वाभिप्रायनिवेदनम्' (ल.तं. १७-७८) इति विभज्य निर्दिष्टमङ्गद्वयम् 'प्रार्थनामात्रसन्तुष्टो जन्तोर्यच्छति वाञ्छितम् । इति निश्चित्य भगवत्प्रार्थना शरणागतिः' ॥ (अहि.सं.) । अर्थित्वमात्रेण-परमकारुणिको भगवान्; स्वानुभवप्रीत्योपनीतैकान्तिकात्यन्तिक-नित्यकैङ्ङ्कर्येकरतिरूप-नित्यदास्यं-दास्यतीति विश्वासपूर्वकं; भगवन्तं नित्यकिङ्करतां प्रार्थये ॥ ३ ॥  
</detail>

<details><summary>विषयः - यदुगिरिग्रन्थोक्तः</summary>

भगवदनुभवकारित प्रीतिजन्यदास्यादिकानुग्रहप्रार्थना
</details>


<details open><summary>विश्वास-प्रस्तुतिः</summary>

तवाऽनुभूति-सम्भूत-प्रीति-कारित-दासताम् । देहि मे कृपया नाथ ! न जाने गतिमन्यथा ॥ ४ ॥ 
</details>

<details><summary>मूलम्</summary>

तवाऽनुभूति-सम्भूत-प्रीति-कारित-दासताम् । देहि मे कृपया नाथ ! न जाने गतिमन्यथा ॥ ४ ॥ 
</details>


<details open><summary>वेङ्कट-नाथः</summary>

इत्युक्तप्रकारविशेषोपलक्षितप्रकारिवैशिष्ट्याभिप्रायेणाह - एवम् इति । एवमवस्थितस्य इत्यनेन अधिकारवैगुण्यं विरोधिभूयस्त्वं च पूर्व वाक्योक्तमेव शरण्यगुणप्रकर्षव्यञ्जनायानूदितम् । अर्थित्वमात्रेण इति उपायलाघवोक्तिः; अहृदयप्रार्थनावाक्यमात्रमपि, 'नेहाभिक्रमनाशोऽस्ति' (भ.गी. २-४०) इति न्यायात् अन्ततः कार्यकरमिति भावः । अथवा, अत्र सकृत्कर्तव्यभरन्यासलक्षणतया सद्यः स्वाभीष्टसिद्धिः । स्वानुभवप्रीति इत्यादिना प्राप्यगौरवप्रकाशनम् । उक्तैर्हेतुभिः सम्भवन्तीं शङ्कामपाकर्तुं परमकारुणिको भगवान् इति सुलभत्वपरत्वसूचकपदद्वयोक्तिः; ईदृशस्य हि सर्वविधिनिवर्तनार्हता । समर्थस्य निर्दयत्वे, दयालोश्चासमर्थत्वे शरण्यत्वं न स्यादिति तत्सिद्ध्यर्थमुभयोक्तिः । स्वानुभव इत्यत्र स्वशब्दः परमात्मविषयः । ऐकान्तिकत्वम् अनन्यविषयत्वम् । आत्यन्तिकत्वम् इह फलान्तरोपाधिकनिवृत्तिरहितत्वम्, अत एव पश्चाद् यावत्कालम् अनुवर्तमानत्वं वा । दास्यकिङ्करताशब्दाविह वृत्तिपरौ । रतिशब्देन विश्वासस्य महत्त्वरूपप्रकारोऽभिप्रेतः । प्रार्थनाशब्दस्य इच्छामात्रेऽपि प्रयोगसम्भवात् तद्व्यावृत्त्यर्थं 'तदेकोपायता याञ्चा' (भरतमुनिवाक्यम्) इत्युक्तयाचनरूपत्वं व्यञ्जयितुं द्विकर्मकप्रयोगः । सर्वस्य प्रार्थितप्रदानसामर्थ्यम्, कैङ्कर्यप्रतिसम्बन्धिनस्तस्योभयलिङ्गत्वं च ज्ञापयितुं भगवन्तम् इत्युक्तम् । अस्मिन् वाक्ये प्रातिकूल्यवर्जनस्य आनुकूल्यसङ्कल्पस्य च अर्थसिद्धत्वम् अवगन्तव्यम् । उक्तप्रकारसाध्यसाधनरूपमर्थद्वयं व्याख्येयक्रमेण सुखप्रतिपत्त्यर्थम् ऐतिहासिकश्लोकद्वयेन स्ववाक्यायमानेन सङ्क्षिप्याह - तव इति । यद्यपि प्रथमश्लोकेऽपि पूर्वार्धे फलमुपादीयते, तथाऽप्यसौ देहि इत्युक्तप्रार्थना प्राधान्यादुपायपरः । अत्र दासताशब्देन दासवृत्तिर्विवक्षिता, दासभाव- मात्रस्य च नित्यसिद्धत्वेन साध्यत्वायोगात् । 
</detail>

<details open><summary>विश्वास-प्रस्तुतिः</summary>

मे अनन्यप्रयोजनस्य सर्वावस्थोचिताशेष-शेषतैकरतिस्तव । भवेयं पुण्डरीकाक्ष ! त्वमेवैवं कुरुष्व ! माम् ॥ ५ ॥ एवम्भूत-तत्त्वयाथात्म्यावबोध-तदिच्छारहितस्यापि, 
</details>

<details><summary>मूलम्</summary>

मे अनन्यप्रयोजनस्य सर्वावस्थोचिताशेष-शेषतैकरतिस्तव । भवेयं पुण्डरीकाक्ष ! त्वमेवैवं कुरुष्व ! माम् ॥ ५ ॥ एवम्भूत-तत्त्वयाथात्म्यावबोध-तदिच्छारहितस्यापि, 
</details>


<details open><summary>वेङ्कट-नाथः</summary>

अनन्योपायस्य च । कृपया नाथ इति पदाभ्यां गुणविशेषसम्बन्ध विशेषविशिष्टस्योपायभाव इति व्यज्यते; नाथशब्दो हि नाथ्यते इति व्युत्पत्या रक्षणार्थं प्रार्थनीये स्वामिनि रूढः । न जाने गतिमन्यथा इति । उक्तप्रकारात् प्रपत्तिमात्रवशीकार्यात् त्वत्तोऽन्यथाभूतं मदर्हमुपायं सर्व शास्त्रपरामर्शेऽपि न पश्यामि, देवतान्तराणां साक्षात् मोक्षप्रदत्वाभावात् मोक्षोपायतया चोदितस्य त्वदुपासनस्य मया दुःसाधत्वादिति भावः । यद्वा, अन्यथा इति अनेन त्वय्यदातरीति विवक्षितम् ॥ एवं प्रार्थिते कैङ्कर्यरूपे पुरुषार्थे प्रीतिशब्दोक्तं हेत्वंशं विशिषन्, स्वाभीष्ट- प्रदाने स्वप्रयत्नान्तरनैरपेक्ष्यं च अपेक्षते - सर्व इति । सर्वावस्थाशब्द- शेषताशब्दी पूर्वोक्तार्थी । तत्तद्दशायां स्वाम्यभिमतप्रकार उचितशब्दः । 'जायमानं हि पुरुषम्' (म.भा.शां.३५८-७३) 'कृपामयमपाङ्गं ते सकृन्मयि निपातय' (वि.ध.) इत्याधुक्तेन सत्त्वोन्मेषहेतुना कटाक्षविशेषेण मामेवं कुरुष्वेत्यभिप्रायेणोक्तम्- पुण्डरीकाक्ष इति । यद्वा 'पुण्डरीकं परं धाम' (म.भा.शां.६९-६) इत्यादिनिरुक्तेनानेन नाम्ना परमपदवासिनः परिचरणं प्राथ्र्यत इति सूच्यते । त्वदितराशक्ये अस्मिन्नर्थे त्वयि च निरपेक्षोपाये किमीदृशभरन्यास रूप्मव्याजातिरिक्तमत्प्रयत्नेनेत्यभिप्रायेणाह - त्वमेव इति । त्वम् - सर्वज्ञः सर्वशक्तिः परमकारुणिकः । माम् - आकिञ्चन्या- नन्यगतित्वार्थित्वशालिनम् । जितोर्धात्वोरिह देहि कुरुष्व इति परस्मैपदा- त्मनेपदाभ्यां स्वस्य भगवतश्च यथार्ह क्रियाफलान्वयः सूच्यते । नन्विह शरण्यशरणागतितत्फलविशेषनिर्धारणपूर्विका फलकामना हि अधिकारिविशेषणम्, न पुनस्तद्वत इव तथाविधतद्वचनमात्रमित्यत्र 'अनिच्छन्नप्येवम्'(स्तो. इ. ५९) इति श्लोकोक्तप्रकारेण सप्रश्रयं प्रतिवक्ति - एवम्भूत इति । तदिच्छा इति इच्छाविषयत्वेन परामृश्यमानार्थत्वात् तत्त्वशब्द इह पुरुषार्थपरः, पुरुषार्थविशेषनिष्कर्षाय जीवात्मपरमात्म तत्त्वपरो वा । अवबोध इच्छा वा तदिच्छा इत्युच्यते तदा पुरुषार्थच्छाविरहः कैमुत्यात् सिद्ध्यति । श्रियःपत्युस्तव प्रसादादद्य साधिकारोऽस्मि, निरधिकारत्वेऽपि लब्धव्याजेन त्वया शेषपूरणं कार्यमिति द्योतयितुम् अपिशब्दः । एतदुच्चारणमात्रावलम्बनेन; उच्यमानार्थ-परमार्थनिष्ठं मे मनः, त्वमेवाद्यैव कारय ! ॥ ६ ॥  
</detail>

<details><summary>विषयः - यदुगिरिग्रन्थोक्तः</summary>

भगवति नमनीयताचिन्तनपूर्वकं स्वाभाविकं नमनम् 
</details>


<details open><summary>विश्वास-प्रस्तुतिः</summary>

अपारकरुणाम्बुधे ! अनालोचितविशेषाशेषलोकशरण्य ! प्रणतार्तिहर! आश्रितवात्सल्यैकमहोदधे ! 
</details>

<details><summary>मूलम्</summary>

अपारकरुणाम्बुधे ! अनालोचितविशेषाशेषलोकशरण्य ! प्रणतार्तिहर! आश्रितवात्सल्यैकमहोदधे ! 
</details>


<details open><summary>वेङ्कट-नाथः</summary>

एवमधिकारवैकल्यं, अङ्गवैकल्यं, अङ्गिवैकल्यं च अन्वारुह्योक्तम्- उच्चारणमात्रा इति । वैषम्यदोषप्रसङ्गपरिहारहेतुस्तव सिद्ध इत्यभिप्रायेण अवलम्बनशब्दः । उच्यमानार्थः- उपायोपेयरूपः । एतत् शब्दोऽप्यत्र तद्विषयः । अन्यतरविषयत्वेऽपि तदितरस्यार्थात् सिद्धिः । परमार्थनिष्ठत्वम् अज्ञानसंशयविपर्ययरहितव्यवसायानुवृत्तिमत्त्वम् । मे - 'सकृदुच्चारो भवति' (द्वयोपनिषत्) 'सकृदुच्चरितं येन' (वि.ध. ७०-८४), 'भव शरण- मितीरयन्ति ये वै' (वि.पु. ३-७-३३) इत्याधुक्तवचनमात्रधनस्य त्वदायत्त सर्वसिद्धेः मनः - 'चञ्चलं हि मनः कृष्ण!' (भ.गी.६-३४) 'मनो दुर्निग्रहं चलम्' (भ.गी. ६-३५) 'बन्धाय विषयासङ्गि' (वि.पु. ६-७-२८) इत्याद्युक्त दोषमपि हृषीकेशेन त्वया अनुगृहीतानां सम्यङ्मननसाधनम् । शरण्यस्या पेक्षणीयान्तराभावम्, आत्मनस्त्वरातिशयं च व्यनक्ति- त्वमेवाद्यैव इति । कारय इत्यनेन प्रपत्तावपि स्वस्य प्रयोज्यकर्तृत्वम् अध्यात्मशास्त्रैराचार्य मुखेनान्तर्यामितया च भगवतः प्रयोजककर्तृत्त्वं च प्रकाश्यते । अविकल- प्रपत्तिप्रयोगस्यापि भाष्यकारस्येदं वाक्यं विकलप्रयोगाणामन्येषामपि शरण्यानुकम्पया क्षिप्रमुपायपूर्तिः स्यादिति ख्यापनार्थम् । अथाधिकारोपायफलप्रदानेषु यथार्हमुपयुक्तान् भगवतः प्रकारान् वदन्, प्रथमं सर्वोपयोगिगुणविशेषप्रकर्षमाह - अपार इति । स्वस्मिन्नपि व्याप्ति- मभिप्रेत्य अपारत्वोक्तिः । तत्फलितं स्वेनाप्याश्रयणीयत्वमभिप्रेत्याह - अनालोचित इति । जातिगुणादिनिकर्षानादरेण सर्वैः शरण्यतया वरणीये- त्यर्थः । अनेन प्रपत्तेः सर्वाधिकारत्वं दर्शितम् । कारुणिकोऽपि यदि विषमः स्यात्, समोऽपि यदि निर्घृणः स्यात्, न तदा सर्वशरण्यः स्यादिति तदर्थमुभयोक्तिः । शरणागतिसमनन्तरलक्षणीयौ गुणावाह - प्रणतार्तिहर! आश्रितवात्सल्यैक महोदधे ! इति । प्रणताः इह प्रकृष्टप्रह्वीभावयुक्ताः प्रपन्नाः, तेषां तत्तदभिम- तालाभनिमित्ताम् आर्तिं हरतीति प्रणतार्तिहरः । अनेन तु प्रपत्तेः सकलफल प्रदत्वं च सूच्यते । प्रणतशब्दस्य प्रह्वीभावमात्रपरत्वे तदार्तिहरणादल्प- प्रयत्नप्रसाद्यत्वं प्रकाश्यते । वात्सल्येन गुणान्तरतिरस्कार मभिप्रेत्य एकशब्दः, येन सर्वज्ञोऽप्यविज्ञातेव, स्वतन्त्रोऽप्यस्वतन्त्र इव स्यात् ।  
</detail>

<details open><summary>विश्वास-प्रस्तुतिः</summary>

अनवरतविदित-निखिल-भूतजात-याथात्म्य ! सत्यकाम! सत्यसङ्कल्प ! आपत्सख ! काकुत्स्थ ! श्रीमन् ! नारायण ! पुरुषोत्तम ! 
</details>

<details><summary>मूलम्</summary>

अनवरतविदित-निखिल-भूतजात-याथात्म्य ! सत्यकाम! सत्यसङ्कल्प ! आपत्सख ! काकुत्स्थ ! श्रीमन् ! नारायण ! पुरुषोत्तम ! 
</details>


<details open><summary>वेङ्कट-नाथः</summary>

कारुण्यादिसद्भावेऽप्यज्ञस्यापूर्णस्याशक्तस्य च निरपेक्षरक्षकत्वं न स्यात्, अतस्तत्सिद्ध्यर्थं गुणत्रयम् अनवरत इत्यादिभिरुच्यते । अनवरत निखिलशब्दाभ्यां ज्ञानस्य कालतो विषयतश्च निःसङ्कोचत्वोक्तिः; मम अनिष्ट निवर्तनेष्टप्रापणोपयोगिष्वधिकारादिषु किञ्चिदपि कदाचिदपि तवाज्ञातं नास्तीति भावः । न च तव मादृशाकिञ्चनपरित्यागहेतुभूतप्रत्युपकारपूर्वो पकारादिप्रयोजनान्तरसापेक्षत्वं गुणवैकल्यं वा कदाचिदप्यस्ति; अतो मद्रक्षणेन स्वगुणान् संरक्षेत्यभिप्रायेणाह- सत्यकाम इति । नित्यभोग्यानन्त कल्याणगुणादिविशिष्टेत्यर्थः । सङ्कल्पमात्रसाधितजगत्सृष्ट्यादेस्तवमद्रक्ष- णेऽपि न हि सङ्कल्पादतिरिक्तं सम्पादनीयमित्यभिप्रायेणाह- सत्यसङ्कल्प इति । अमोघसङ्कल्पेत्यर्थः । त्वयैव ख्यापितं प्रपन्नविषयं त्वद्व्रतं न कैश्चिदपि प्रतिहन्तुं शक्यमिति भावः । उक्तगुणवर्गहेतुकद्रौपदीगजेन्द्रादिसंरक्षणप्रकारं तद्वत् स्वस्याप्यापत्प्रशम- नायोद्घाटयति - आपत्सख इति । आपदि सखा भवतीति आपत्सखः; सखेव प्रीतिविश्वासगोचरः संरक्षकश्चेति भावः । तदेतत् निषादवानरराक्षस सर्वजातिसुलभे सकृत्प्रपन्नसंरक्षणव्रतिनि सर्वलोकशरण्ये विषयवासमात्र संरक्षितजङ्गमस्थावरजन्तुजाते अवतारविशेषे सुव्यक्तमित्यभिप्रायेणाह - काकुत्स्थ इति । अनेन 'वधार्हमपि काकुत्स्थः कृपया पर्यपालयत्' (रा.सुं.३८-३४) इत्यादिवाक्यमपि स्मार्यते । अस्य सापराधेष्वप्याश्रितेषु निग्रहोष्मलतानिवारिकया सहधर्मचारिण्या नित्ययोगमाह - श्रीमन् इति । परहितेष्वपि स्वार्थप्रवृत्त्यनुगुणसम्बन्धादिविशेषं व्यनक्ति - नारायण इति । इदं च पदद्वयं व्याख्येयगतविशिष्टसिद्धोपायोपेयप्रकाशकम् । नारायण शब्दवाच्य-जगत्सम्बन्धादिशङ्कितदोषनिवृत्त्यर्थं पञ्चदशाध्यायोक्तं काष्ठा- प्राप्तं परत्वरूपं वैलक्षण्यं समाख्याति - पुरुषोत्तम इति । पुरु सनोतीति पुरुषशब्दव्युत्त्पत्त्या बहुप्रदेषूत्तमत्वं वा विवक्षितम्- स्वाश्रितेभ्यः स्वात्मान मपि सविभूतिकं ददातीति । सर्वापेक्षितसाधकसेवानुगुणां सौलभ्यकाष्ठां सूचयति - श्रीरङ्गनाथ इति । उक्तं च अर्चावतारं प्रस्तुत्य भगवता शौनकेन'तामर्चयेत् तां प्रणमेत् तां यजेत् तां विचिन्तयेत् । विशत्यपास्तदोषस्तु तामेव ब्रह्मरूपिणीम्' ॥ (वि.ध.१०३-३०) इति । श्रीपौष्करे तु अर्चावतारस्योपायविरोधिवर्गनिवर्तकत्वमपि दर्शितम् श्रीरङ्गनाथ ! मम नाथ ! नमोऽस्तु ते ॥ ७ ॥ ॥ इति श्रीभगवद्रामानुजविरचितं श्रीरङ्गद्यं सम्पूर्णम् ॥ ॥ श्रीमते रामानुजाय नमः ॥ रऱ.-'सन्दर्शनादकस्माच्च पुंसां सम्मूढचेतसाम् । कुवासना कुबुद्धिश्च कुतर्कश्च कुनिश्चयः ॥ कुहेतुश्च कुभावश्च नास्तिकत्वं लयं व्रजेत्' । (पौ.सं. १- ३१, ३२) इति । स्थानविशेषोऽप्यत्र सेवकानां सत्त्वोन्मेषहेतुत्वाभिप्रायेणोपात्तः । स्वयंव्यक्त सैद्धवैष्णवरूपभगवत्क्षेत्रवासिनामपि फलविशेषः प्रदर्शितः । श्रीसात्वते 'दुष्टेन्द्रियवशाच्चित्तं नृणां यत् कलुषैर्वृतम् । तदन्तकाले संशुद्धिं याति नारायणालये' ॥ (सा.सं. ७-१२०) इति । तत्रापि स्वाचार्यपरम्पराचिरसेवनजनितप्रसादातिशयात् स्वदोषानादरेण स्वस्यैवंविधावस्थाप्रदत्वेन प्रार्थितपूरणानुगुणतामभिप्रेत्याह- मम नाथ इति। स्वापेक्षितसिद्ध्यर्थं याचनीयः स्वामी नाथः । एवमभिमुखीकृते भगवति प्रकृतोपायस्य भरन्यासरूपं प्रधानांशं दमयन्त्यादिवृत्तान्तेषु शरणागति विषयतया प्रसिद्धेन भगवच्छास्त्रोक्तस्थूलसूक्ष्मादियोजनवता नमःशब्देन निगमयन्, प्रयुज्यमानः सोऽयमुपायस्त्वच्छेषतयैव स्वीक्रियतामित्यभिप्राये- णाह - नमोऽस्तु ते इति । यद्वा, अत्र परत्र च अपेक्षितं निर्ममत्वसंस्कृतं कैङ्कर्यं नमः - शब्दाभिप्रेतम् । अस्तु इति आशासनम् । ते इत्यत्र प्रकृत्यं- शेन प्राप्यत्वप्रापकत्वशेषित्वादिशालितया निरुपाधिकनमःप्रयोगयोग्यत्वम- भिप्रेतम् । चतुर्थी च अत्र तादर्थ्यपरा । इदमेव वाक्यम् आवर्त्यमानं पृथुगद्योक्तस्य प्रतिवचनविस्तरस्य सङ्ग्रहोऽपि भवति; सूत्रादिष्विव प्रयोजनप्रकर्षे सत्यावृत्तेरभियुक्तसम्मतत्वात् । तत्रायमर्थः - मत्प्रपन्नस्य ते यथामनोरथं मत्कैङ्कर्यं भवतु इति । तदेवं रहस्यत्रयोक्तशरण्यशरणागतितत्फलविशेषाः सन्दर्शिताः । 'यदत्र सङ्ग्रहेणोक्तमनुक्तमपि किञ्चन । बृहद्गद्याधिकारे तद्व्यक्तं प्रत्यवमृश्यताम्' ॥ ॥ इति रहस्यरक्षायां श्रीरङ्गगद्याधिकारः समाप्तः ॥   
</detail>

<details><summary>विस्तारः (द्रष्टुं नोद्यम्)</summary>

श्रीः श्रीमते रामानुजाय नमः श्रीमन् ! नारायण! अशरण्यशरण्य! अनन्यशरणः त्वत्पादारविन्दयुगलं शरणमहं प्रपद्ये   

भगवते शेषभोगे श्रिया सह आसीनाय वैनतेयादिभिः सेव्यमानाय वैकुण्ठनाथाय समस्तपरिवाराय  
</details>
 

