<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;विक्रमोर्वशीयम् on काव्ये विश्वासटिप्पन्यः</title>
    <link>https://vishvAsa.github.io/kAvyam/laxyam/rUpakam/kAlidAsaH/vikramorvashIyam/</link>
    <description>Recent content in &#43;विक्रमोर्वशीयम् on काव्ये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/kAvyam/laxyam/rUpakam/kAlidAsaH/vikramorvashIyam/index.xml" rel="self" type="application/rss+xml" />
    <item>
      <title>०१</title>
      <link>https://vishvAsa.github.io/kAvyam/laxyam/rUpakam/kAlidAsaH/vikramorvashIyam/01/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/rUpakam/kAlidAsaH/vikramorvashIyam/01/</guid>
      <description>&lt;p&gt;वेदान्तेषु यमाहुरेकपुरुषं व्याप्य स्थितं रोदसी, यस्मिन्नीश्वर इत्यनन्यविषयः शब्दो यथार्थाक्षरः ।&lt;br&gt;&#xA;अन्तर्यश्च मुमुक्षुभिर्नियमितप्राणादिभिर्मृग्यते, स स्थाणुः स्थिरभक्तियोगसुलभो निःश्रेयसायास्तु वः ॥१॥&lt;br&gt;&#xA;नान्द्यन्ते ।&lt;br&gt;&#xA;सूत्रधारः - नेपथ्याभिमुखमवलोक्य ।&lt;br&gt;&#xA;मारिष, इतस्तावत् ।&lt;br&gt;&#xA;प्रविश्य ।&lt;br&gt;&#xA;पारिपार्श्वकः - भाव, अयमस्मि ।&lt;br&gt;&#xA;सूत्रधारः - मारिष, बहुशस्तु परिषदा पूर्वेषां कवीनां दृष्टः प्रयोगबन्धः ।&lt;br&gt;&#xA;सोऽहमद्य विक्रमोर्वशीयं नामापूर्वं नाटकं प्रयोक्ष्ये ।&lt;br&gt;&#xA;तदुच्यतां पात्रवर्गः स्वेषु स्वेषु पाठेष्वसम्मूढैर्भवितव्यमिति ।&lt;br&gt;&#xA;पारिपार्श्वकः - यदाज्ञापयति भावः ।&lt;br&gt;&#xA;इति निष्क्रान्तः ।&lt;br&gt;&#xA;सूत्रधारः - यावदिदानीमार्यमिश्रान् विज्ञापयामि ।&lt;br&gt;&#xA;प्रणयिषु वा दाक्षिण्यादथवा सद्वस्तुपुरुषबहुमानात् ।&lt;br&gt;&#xA;शृणुत मनोभिरवहितैः क्रियामिमां कालिदासस्य ॥२॥&lt;br&gt;&#xA;नेपथ्ये ।&lt;br&gt;&#xA;अज्जा, परित्ताअध परित्ताअध ।&lt;br&gt;&#xA;सूत्रधारः - कर्णं दत्वा ।&lt;br&gt;&#xA;अये, किं नु खलु मद्विज्ञापनानन्तरमार्तानां कुररीणामिवाकाशे शब्दः यश्रूते ।&lt;br&gt;&#xA;विचिन्त्य ।&lt;br&gt;&#xA;भवतु ।&lt;br&gt;&#xA;ज्ञातम् ।&lt;br&gt;&#xA;ऊरूद्भवा नरसखस्य मुनेः सुरस्त्री, कैलासनाथमुपसृत्य निवर्तमाना ।&lt;br&gt;&#xA;बन्दीकृता विबुधशत्रुभिरर्धमार्गे, क्रन्दत्यतः करुणमप्सरसां गणोऽयम् ॥३॥&lt;br&gt;&#xA;इति निष्क्रान्तः ।&lt;br&gt;&#xA;प्रस्तावना ।&lt;br&gt;&#xA;ततः प्रविशन्त्यप्सरसः ।&lt;br&gt;&#xA;अप्सरसः - अज्जा, परित्ताअध परित्ताअध ।&lt;br&gt;&#xA;जो सुरपक्खवादी जस्स वा अम्बरदले गदी अत्थि ।&lt;br&gt;&#xA;ततः प्रविशत्यपटीक्षेपेण रथारूढो राजा सूतश्च ।&lt;br&gt;&#xA;राजा - अलमलमाक्रन्दितेन ।&lt;br&gt;&#xA;सूर्योपस्थानात् प्रतिनिवृत्तं पुरूरवसं मामुपेत्य कथ्यतां कुतो भवत्यः परित्रातव्या इति ।&lt;br&gt;&#xA;रम्भा - असुरावलेवादी ।&lt;br&gt;&#xA;राजा - किं पुनरसुरावलेपेन भवतीनामपराद्धम् ।&lt;br&gt;&#xA;मेनका - सुणादु महाराओ ।&lt;br&gt;&#xA;जा तवोविसेसपरिसङ्किदस्स सुउमारं पहरणं महिन्दस्स, पच्चादेसो रूवगव्विदाए सिरीए, अलङ्कारो सग्गस्स, सा णो पिअसही अव्वसी कुबेरभवणादो णिवट्टमाणा केणावि दाणवेण चित्तलेहादुदिआ अद्धपथं ज्जेव बन्दिग्गाहं गहिदा ।&lt;br&gt;&#xA;राजा - अपि ज्ञायते कतमेन दिग्भागेन गतः स जाल्मः ।&lt;br&gt;&#xA;सहजन्या - पुव्वुत्तरेण ।&lt;br&gt;&#xA;राजा - तेन हि मुच्यतां विषादः ।&lt;br&gt;&#xA;यतिष्ये वः सखीप्रत्यानयनाय ।&lt;br&gt;&#xA;अप्सरसः - सरिसं एदं सोमवंससम्भवस्स ।&lt;br&gt;&#xA;राजा - क्व पुनर्मां भवत्यः प्रतिपालयिष्यन्ति ।&lt;br&gt;&#xA;अप्सरसः - इमस्सिं हेमकूडसिहरे ।&lt;br&gt;&#xA;राजा - सूत, ऐशानीं दिशं प्रति चोदयाश्वानाशुगमनाय ।&lt;br&gt;&#xA;सूतः - यदाज्ञापयत्यायुष्मान् ।&lt;br&gt;&#xA;इति यथोक्तं करोति ।&lt;br&gt;&#xA;राजा - रथवेगं निरूपयन् ।&lt;br&gt;&#xA;साधु साधु ।&lt;br&gt;&#xA;अनेन रथवेगेन पूर्वप्रस्थितं वैनतेयमप्यासादयेयम्, किं पुनस्तमपकारिणं मघोनः ।&lt;br&gt;&#xA;मम हि अग्रे यान्ति रथस्य रेणुवदमी चूर्णीभवन्तो घनाश्, चक्रभ्रान्तिररान्तरेषु जनयत्यन्यामिवारावलिम् ।&lt;br&gt;&#xA;चित्रन्यस्तमिवाचलं हयशिरस्यायामवच्चामरं, यष्ट्यग्रे च समं स्थितो ध्वजपटः प्रान्ते च वेगानिलात् ॥४॥&lt;br&gt;&#xA;निष्क्रान्तो रथेन राजा सूतश्च ।&lt;br&gt;&#xA;रम्भा - हला, जहणिद्दिट्ठं पदेसं सङ्कमम्ह ।&lt;br&gt;&#xA;इति शैलावतरणं नाटयित्वा स्थिताः ।&lt;br&gt;&#xA;रम्भा - अवि णाम सो राएसी समुद्धरे णो हिअअसल्लं ।&lt;br&gt;&#xA;मेनका - मा दे संसओ भोदु ।&lt;br&gt;&#xA;णं उवट्ठिदसम्पहारो महिन्दो मज्झमलोआदो सबहुमाणं आणाविअ तं एव्व विअअसेणामुहे णिओजेदि ।&lt;br&gt;&#xA;रम्भा - सव्वहा विअई भोदु ।&lt;br&gt;&#xA;सहजन्या - क्षणमात्रं स्थित्वा ।&lt;br&gt;&#xA;हला, समस्ससध समस्ससध ।&lt;br&gt;&#xA;एसो उच्चलिदहरिणकेदणो तस्स राएसिणो सोमदत्तो रहो दीसदि ।&lt;br&gt;&#xA;ण क्खु सो अकिदत्थो णिवत्तिस्सदि ।&lt;br&gt;&#xA;सर्वा उच्चक्षुषो विलोकयन्ति ।&lt;br&gt;&#xA;ततः प्रविशति राजा रथेन सूतश्च ।&lt;br&gt;&#xA;चित्रलेखावलम्बितहस्ता भयनिमीलिताक्षी चोर्वशी ।&lt;br&gt;&#xA;चित्रलेखा - समस्ससदु समस्ससदु पिअसही ।&lt;br&gt;&#xA;राजा - सुन्दरि, समाश्वसिहि समाश्वसिहि ।&lt;br&gt;&#xA;गतं भयं भीरु सुरारिसम्भवं, त्रिलोकरक्षी महिमा हि वज्रिणः ।&lt;br&gt;&#xA;तदेतदुन्मीलय चक्षुरायतं, महोत्पलं प्रत्युषसीव पद्मनी ॥५॥&lt;br&gt;&#xA;चित्रलेखा - अम्महे, ऊससिदमेत्तजीविदा अज्ज वि सण्णं ण पडिवज्जदि ।&lt;br&gt;&#xA;राजा - बलवदत्रभवती परित्रस्ता ।&lt;br&gt;&#xA;तथा हि ।&lt;br&gt;&#xA;मुञ्चति न तावदस्याः कम्पं कुसुमसमबन्धनं हृदयम् ।&lt;br&gt;&#xA;पश्य हरिचन्दनेन स्तनमध्योच्छ्वासिना कथितम् ॥६॥&lt;br&gt;&#xA;चित्रलेखा - हला, पज्जवत्थावेहि अत्ताणं ।&lt;br&gt;&#xA;अणच्छरा विअ पडिसाह् इ ।&lt;br&gt;&#xA;उर्वशी प्रत्यागच्छति राजा - अयि, प्रकृतिमापद्यते ते सखी ।&lt;br&gt;&#xA;आविर्भूते शशिनि तमसा मुच्यमानेव रात्रिर्, नैशस्यार्चिर्हुतभुज इव च्छिन्नभूयिष्ठधूमा ।&lt;br&gt;&#xA;मोहेनान्तर्वरतनुरियं लक्ष्यते मुक्तकल्पा, गङ्गा रोधःपतनकलुषा गृह्णतीव प्रसादं ॥७॥&lt;br&gt;&#xA;चित्रलेखा - सहि, वीसद्धा होहि ।&lt;br&gt;&#xA;पराभूदा खु तिदसपरिपन्थिणो हदासा ।&lt;br&gt;&#xA;उर्वशी - चक्षुषी उन्मील्य ।&lt;br&gt;&#xA;किं पहावदंसिणा महिन्देण ।&lt;br&gt;&#xA;चित्रलेखा - ण महिन्देण ।&lt;br&gt;&#xA;महिन्दसरिसाणुभावेण इमिणा राएसिणा ।&lt;br&gt;&#xA;उर्वशी - राजानं विलोक्य ।&lt;br&gt;&#xA;आत्मगतम् ।&lt;br&gt;&#xA;उवकिदं खु दाणवेहिं ।&lt;br&gt;&#xA;राजा - प्रकृतिस्थामुर्वशीं निर्वर्ण्य ।&lt;br&gt;&#xA;आत्मगतम् ।&lt;br&gt;&#xA;स्थाने खलु नारायणमृषिं विलोभयन्त्यस्तदूरुसम्भवामिमां दृष्ट्वा व्रीडिताः सर्वा अप्सरस इति ।&lt;br&gt;&#xA;अथवा नेयं तपस्विनः सृष्टिर्भवितुमर्हति ।&lt;br&gt;&#xA;तथा हि ।&lt;br&gt;&#xA;अस्याः सर्गविधौ प्रजापतिरभूच्चन्द्रो नु कान्तिप्रदः, शृङ्गारैकरसः स्वयं नु मदनो मासो नु पुष्पकारः ।&lt;br&gt;&#xA;वेदाभ्यासजडः कथं नु विषयव्यावृत्तकौतूहलो, निर्मातुं प्रभवेन्मनोहरमिदं रूपं पुराणो मुनिः ॥८॥&lt;br&gt;&#xA;उर्वशी - हला, सो सहीअणो कहिं खु भवे ।&lt;br&gt;&#xA;चित्रलेखा - महाराओ अभअदाई जाणादि ।&lt;br&gt;&#xA;राजा - उर्वशीं विलोकयन् ।&lt;br&gt;&#xA;महति विषादे वर्तते ।&lt;br&gt;&#xA;पश्यतु भवती ।&lt;br&gt;&#xA;यदृच्छया त्वं सकृदप्यवन्ध्ययोः, पथि स्थिता सुन्दरि यस्य नेत्रयोः ।&lt;br&gt;&#xA;त्वया विना सोऽपि समुत्सुको भवेत्, सखीजनस्ते किमुतार्द्रसौहृदः ॥९॥&lt;br&gt;&#xA;उर्वशी - अपवार्य ।&lt;br&gt;&#xA;अभिजादं खु से वअणं ।&lt;br&gt;&#xA;अहवा चन्दादो अभिअं ति किमेत्थ अच्चरिअं ।&lt;br&gt;&#xA;प्रकाशम् ।&lt;br&gt;&#xA;अदो एव्व णं पेक्खिदुं तुवरदि मे हिअअं ।&lt;br&gt;&#xA;राजा - हस्तेन दर्शयन् ।&lt;br&gt;&#xA;एताः सुतनु मुखं ते सख्यः पश्यन्ति हेमकूटगताः ।&lt;br&gt;&#xA;प्रत्यागतप्रसादं चन्द्रमिवोपप्लवान्मुक्तम् ॥१०॥&lt;br&gt;&#xA;चित्रलेखा - हला, पेक्ख ।&lt;br&gt;&#xA;उर्वशी - राजानं सस्पृहं पश्यन्ती ।&lt;br&gt;&#xA;समदुक्खो पिबै व्व मं णअणेहिं ।&lt;br&gt;&#xA;चित्रलेखा - साकूतम् ।&lt;br&gt;&#xA;अयि को ।&lt;br&gt;&#xA;उर्वशी - सहीअणो ।&lt;br&gt;&#xA;रम्भा - सहर्षम् ।&lt;br&gt;&#xA;एसो चित्तलेहादुदिअं उव्वसिं गेण्हिअ विसाहासमीवगदो विअ चन्दो उवट्ठिदो राएसी ।&lt;br&gt;&#xA;मेनका - निर्वर्ण्य ।&lt;br&gt;&#xA;दुवे वि णो पिआणि उवणदाणि ।&lt;br&gt;&#xA;इअं पच्चाणीदा सही, अअं च अपरिक्खदो महाराओ त्ति ।&lt;br&gt;&#xA;सहजन्या - सुट्ठु भणासि ।&lt;br&gt;&#xA;दुज्जआ खु दाणवा ।&lt;br&gt;&#xA;राजा - सूत, इदं तच्छैलशिखरम् ।&lt;br&gt;&#xA;अवतार्यतां रथः ।&lt;br&gt;&#xA;सूतः - यदाज्ञापयत्यायुष्मान् ।&lt;br&gt;&#xA;इति यथोक्तं करोति ।&lt;br&gt;&#xA;राजा - चक्रोद्धातं रूपयित्वा ।&lt;br&gt;&#xA;आत्मगतम् ।&lt;br&gt;&#xA;हन्त, दत्तफलो मे विषमावतारः ।&lt;br&gt;&#xA;यदयं रथसङ्क्षोभादंसेनांसो रथोपमश्रोण्याः ।&lt;br&gt;&#xA;स्पृष्टः सरोमविक्रियमङ्कुरितं मनसिजेनेव ॥११॥&lt;br&gt;&#xA;उर्वशी - सव्रीडम् ।&lt;br&gt;&#xA;हला, किञ्चि परदो ओसर ।&lt;br&gt;&#xA;चित्रलेखा - सस्मितम् ।&lt;br&gt;&#xA;णाहं सक्का ।&lt;br&gt;&#xA;रम्भा - एध, सम्भावेम्ह राएसिं ।&lt;br&gt;&#xA;सर्वा उपसर्पन्ति ।&lt;br&gt;&#xA;राजा - सूत, स्थापय रथम् ।&lt;br&gt;&#xA;यावत् पुनरियं सुभ्रूरुत्सुकाभिः समुत्सुका ।&lt;br&gt;&#xA;सखीभिर्याति सम्पर्कं लताभिः श्रीरिवार्तवी ॥१२॥&lt;br&gt;&#xA;सूतस्तथा करोति ।&lt;br&gt;&#xA;अप्सरसः - दट्ठिआ महाराओ विअएण वड्ड्ःअदि ।&lt;br&gt;&#xA;राजा - भवत्यश्च सखीसमागमेन ।&lt;br&gt;&#xA;उर्वशी - चित्रलेखादत्तहस्ता रथादवतीर्य ।&lt;br&gt;&#xA;हला, एध ।&lt;br&gt;&#xA;पीडिदं मं परिस्सजध ।&lt;br&gt;&#xA;न क्खु मे आसा आसि भूओ वि सहीअणं पेक्खिस्सं ति ।&lt;br&gt;&#xA;सर्वाः सत्वरं परिष्वजन्ते ।&lt;br&gt;&#xA;रम्भा - सव्वहा महाराओ कप्पसदाइं पुहविं पालअन्तो भोदु ।&lt;br&gt;&#xA;सूतः - आयुष्मन्, पूर्वस्यां दिशि महता रथवेगेनोपदर्शितः शब्दः ।&lt;br&gt;&#xA;अयं च गगनात् कोऽपि तप्तचामीकराङ्गदः ।&lt;br&gt;&#xA;अवरोहति शैलाग्रं तडित्वानिव तोयदः ॥१३॥&lt;br&gt;&#xA;अप्सरसः - अम्मो, चित्ररहो ।&lt;br&gt;&#xA;ततः प्रविशति चित्ररथः ।&lt;br&gt;&#xA;चित्ररथः - राजाभिमुखं स्थित्वा ।&lt;br&gt;&#xA;दिष्ट्या महेन्द्रोपकारपर्याप्तेन विक्रममहिम्ना वर्धते भवान् ।&lt;br&gt;&#xA;राजा - अये, गन्धर्वराजः ।&lt;br&gt;&#xA;रथादवतीर्य ।&lt;br&gt;&#xA;स्वागतं प्रियसुहृदे ।&lt;br&gt;&#xA;परस्परं हस्तौ स्पृशतः ।&lt;br&gt;&#xA;चित्ररथः - वयस्य, केषिना हृतामुर्वशीं नारदादुपष्रुत्य प्रत्याहरणार्थमस्याः शतक्रतुना गन्धर्वसेना समादिष्टा ।&lt;br&gt;&#xA;ततो वयमन्तरा चारणेभ्यस्त्वदीयं जयोदाहरणमुपश्रुत्य त्वामिहस्थं द्रष्टुमुपागताः ।&lt;br&gt;&#xA;स भवानिमां पुरस्कृत्य सहास्माभिर्मघवन्तं द्रष्टुमर्हति ।&lt;br&gt;&#xA;महत् खलु तत्रभवतो मघोनः प्रियमनुष्ठितं भवता ।&lt;br&gt;&#xA;पश्य ।&lt;br&gt;&#xA;पुरा नारायणेनेयमतिसृष्टा मरुत्वते ।&lt;br&gt;&#xA;दैत्यहस्तादपाच्छिद्य सुहृदा सम्प्रति त्वया ॥१४॥&lt;br&gt;&#xA;राजा - मा मैवम् ।&lt;br&gt;&#xA;ननु वज्रिण एव वीर्यमेतद्, विजयन्ते द्विषतो यदस्य पक्ष्याः ।&lt;br&gt;&#xA;वसुधाधरकन्दराभिसर्पी, प्रतिशब्दोऽपि हरेर्भिनत्ति नागान् ॥१५॥&lt;br&gt;&#xA;चित्ररथः - युक्तमेतत् ।&lt;br&gt;&#xA;अनुत्सेकः खलु विक्रमालङ्कारः ।&lt;br&gt;&#xA;राजा - नायमवसरो मम शतक्रतुं द्रष्टुम् ।&lt;br&gt;&#xA;त्वमेवात्रभवतीं प्रभोरन्तिकं प्रापय ।&lt;br&gt;&#xA;चित्ररथः - यथा भवान् मन्यते ।&lt;br&gt;&#xA;इत इतो भवत्यः ।&lt;br&gt;&#xA;अप्सरसः प्रस्थिताः ।&lt;br&gt;&#xA;उर्वशी - जनान्तिकम् ।&lt;br&gt;&#xA;हला चित्तलेहे, उवआरिणं पि राएसिं ण सक्कुणोमि आमन्तेदुं ।&lt;br&gt;&#xA;ता तुमं मे मुहं होहि ।&lt;br&gt;&#xA;चित्रलेखा - जनान्तिकम् ।&lt;br&gt;&#xA;महाराअ, उव्वसी विण्णवेदि, महाराएण अब्भणुण्णादा इच्छामि पिअसहिं विअ महाराअस्स कित्तिं महिन्दलोअं णेदुं ।&lt;br&gt;&#xA;राजा - गम्यतां पुनर्दर्शनाय ।&lt;br&gt;&#xA;सर्वाः सगन्धर्वा आकाशोत्पतनं रूपयन्ति ।&lt;br&gt;&#xA;उर्वशी - उत्पतनभङ्गं रूपयित्वा ।&lt;br&gt;&#xA;अम्महे, लदाविडवे मे एआवली वेअअन्तिआ लग्गा ।&lt;br&gt;&#xA;परिवृत्य ।&lt;br&gt;&#xA;चित्तलेहे, मोआवेहि दाव णं ।&lt;br&gt;&#xA;चित्रलेखा - सस्मितम् ।&lt;br&gt;&#xA;दिढं खु लग्गा ।&lt;br&gt;&#xA;दुम्मोआ विअ मे पडिहादि ।&lt;br&gt;&#xA;भोदु, जदिस्सं दाव ।&lt;br&gt;&#xA;उर्वशी - सुमरेहि दाव एदं अत्तणो वअणं ।&lt;br&gt;&#xA;चित्रलेखा नाट्येन मोचयति ।&lt;br&gt;&#xA;राजा - स्वगतम् ।&lt;br&gt;&#xA;प्रियमाचरितं लते त्वया मे, गमनेऽस्याः क्षणविघ्नमाचरन्त्या ।&lt;br&gt;&#xA;यदियं पुनरप्यपाङ्गनेत्रा, परिवृत्तार्धमुखी मयाद्य दृष्टा ॥१६॥&lt;br&gt;&#xA;सूतः - आयुष्मन्, अदः सुरेन्द्रस्य कृतापराधान्, प्रक्षिप्य दैत्यान् लवणाम्बुराशौ ।&lt;br&gt;&#xA;वायव्यमस्त्रं शरधिं पुनस्ते, महोरगः श्वभ्रमिव प्रविष्टम् ॥१७॥&lt;br&gt;&#xA;राजा - तेन ह्युपश्लेषय रथं यावदारोहामि ।&lt;br&gt;&#xA;सूतस्तथा करोति ।&lt;br&gt;&#xA;राजा नाट्येन रथमारूढः ।&lt;br&gt;&#xA;उर्वशी राजानमवलोकयन्ती सनिःश्वासं सह सख्या निष्क्रान्ता चित्ररथश्च ।&lt;br&gt;&#xA;राजा - उर्वशीमार्गोन्मुखः ।&lt;br&gt;&#xA;अहो दुर्लभाभिलाषी मे मनोरथः ।&lt;br&gt;&#xA;एषा मनो प्रसभं शरीरात्, पितुः पदं मध्यममुत्पतन्ती ।&lt;br&gt;&#xA;सुराङ्गना कर्षति खण्डिताग्रात्, सूत्रं मृणालादिव राजहंसी ॥१८॥&lt;br&gt;&#xA;इति निष्क्रान्ताः सर्वे ।&lt;br&gt;&#xA;इति महाकविकालिदासविरचिते विक्रमोर्वशीये प्रथमोऽङ्कः ।&lt;/p&gt;</description>
    </item>
    <item>
      <title>०२</title>
      <link>https://vishvAsa.github.io/kAvyam/laxyam/rUpakam/kAlidAsaH/vikramorvashIyam/02/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/rUpakam/kAlidAsaH/vikramorvashIyam/02/</guid>
      <description>&lt;p&gt;ततः प्रविशति विदूषकः ।&lt;br&gt;&#xA;विदूषकः - हि हि भो, णिमन्तणोवाअणेण बम्हणो विअ राअरहस्सेण फुट्टमाणो ण सक्कुणोमि जणाइण्णे अत्तणो जीहं रक्खिदुं ।&lt;br&gt;&#xA;ता जाव तत्थभवं वअस्सो कज्जासणादो उट्ठेदि दाव इमस्सिं विरलजणसम्पादे विमाणुच्छङ्गपरिसरे चिट्ठिसं ।&lt;br&gt;&#xA;परिक्रम्य स्थितः ।&lt;br&gt;&#xA;चेटी - प्रविश्य ।&lt;br&gt;&#xA;आणत्तम्हि देवीए कासिराअपुत्तीए हञ्जे णिउणिए, जदोपहुदि भअवदो सुज्जस्स उवट्ठाणं कदुअ पडिणिवुत्तो अज्जौत्तो, तदोपहुदि सुण्णहिअओ विअ लक्खीअदि ।&lt;br&gt;&#xA;ता तस्स पिअवअस्सादो अज्जमाणवआदो जाणाहि दाव से उक्कण्ठाकारणं ति ।&lt;br&gt;&#xA;कहं खु मए बम्हबन्धू अदिसन्धेओ ।&lt;br&gt;&#xA;अहवा विरलतिणग्गलग्गं विअ ओसाअसलिलं चिरं तस्सिं रहस्सं ण चिट्ठदि ।&lt;br&gt;&#xA;जाव णं अण्णेसामि ।&lt;br&gt;&#xA;परिक्रम्य अवलोक्य च ।&lt;br&gt;&#xA;एसो आलेक्खवाणरो विअ किं पि तुण्हिम्भूदो अज्जमाणवओ चिट्ठदि ।&lt;br&gt;&#xA;जाव णं उवसप्पामि ।&lt;br&gt;&#xA;उपसृत्य ।&lt;br&gt;&#xA;अज्ज, वन्दामि ।&lt;br&gt;&#xA;विदूषकः - सोत्थि भोदीए ।&lt;br&gt;&#xA;आत्मगतम् ।&lt;br&gt;&#xA;इमं दुट्ठचेडिअं पेक्खिअ तं राअरहस्सं हिअअं भिन्दिअ णिक्कमदि ।&lt;br&gt;&#xA;प्रकाशम् ।&lt;br&gt;&#xA;णिउणिए, सङ्गीदवावारं उज्झिअ कहिं पत्थिदासि ।&lt;br&gt;&#xA;निपुणिका - देवीए वअणेण अज्जं एव्व पेक्खिदुं ।&lt;br&gt;&#xA;विदूषकः - किं तत्थभोदी आणवेदि ।&lt;br&gt;&#xA;निपुणिका - देवी भणादि, सदा वि अज्जो मै पक्खवादी ण मं अणुइदवेअणादुक्खिदं उवेक्खदि त्ति ।&lt;br&gt;&#xA;विदूषकः - णिउणिए, किं वा वअस्सेण तत्थभोदीए पडिऊलं आअरिदं ।&lt;br&gt;&#xA;निपुणिका - जण्णिमित्तं भट्टा उक्कण्ठिदो ताए इत्थिआए णामेण भट्टिणा देवी आलविदा ।&lt;br&gt;&#xA;विदूषकः - स्वगतम् ।&lt;br&gt;&#xA;कहं ।&lt;br&gt;&#xA;सअं एव्व तत्थभवदा रहस्सभेदो किदो ।&lt;br&gt;&#xA;किं दाणिं अहं जीहाजन्तणेण दुक्खं अणुहवामि ।&lt;br&gt;&#xA;प्रकाशम् ।&lt;br&gt;&#xA;किं आमन्तिदा तत्थभोदी उव्वसि त्ति।&lt;br&gt;&#xA;ताए दंसणेण उम्मादिदो तथभवं ण केवलं तथभोदिं, मं पि विणोदविमुहो दढं पीडेदि ।&lt;br&gt;&#xA;निपुणिका - आत्मगतम् ।&lt;br&gt;&#xA;किदं मए भेदणं भट्टिणो रहस्सदुग्गस्स ।&lt;br&gt;&#xA;प्रकाशम् ।&lt;br&gt;&#xA;अज्ज, किं दाव देवीए णिवेदेमि ।&lt;br&gt;&#xA;विदूषकः - णिउणिए, विण्णवेहि तत्थभोदिं, जदामि दाव मिअतिण्हिआदो णिवत्तेदुं वअस्सं, तदो देवीए मुहं पेक्खिस्सं ति ।&lt;br&gt;&#xA;निपुणिका - जं अज्जो आणवेदि ।&lt;br&gt;&#xA;इति निष्क्रान्ता ।&lt;br&gt;&#xA;नेपथ्ये वैतालिकः - जयतु देवः ।&lt;br&gt;&#xA;आ लोकान्तात् प्रतिहततमोवृत्तिरासां प्रजानां, तुल्योद्योगस्तव दिन्कृतश्चाधिकारो मतो नः ।&lt;br&gt;&#xA;तिष्ठत्येकः क्षणमधिपतिर्ज्योतिषां व्योममध्ये, षष्ठे भागे त्वमपि दिवसस्यात्मनश्छन्दवर्ती ॥१॥&lt;br&gt;&#xA;विदूषकः - कर्णं दत्वा ।&lt;br&gt;&#xA;एसो कज्जासणादो उट्ठिदो इदो एव्व आअच्छदि वअस्सो ।&lt;br&gt;&#xA;जाव से पासपरिवत्ती होमि ।&lt;br&gt;&#xA;इति निष्क्रान्तः ।&lt;br&gt;&#xA;प्रवेशकः ।&lt;br&gt;&#xA;ततः प्रविशति उत्कण्ठितो राजा विदूषकश्च ।&lt;br&gt;&#xA;राजा - आ दर्शनात् प्रविष्टा सा मे सुरलोकसुन्दरी हृदयम् ।&lt;br&gt;&#xA;बाणेन मकरकेतोः कृतमार्गमवन्ध्यपातेन ॥२॥&lt;br&gt;&#xA;विदूषकः - आत्मगतम् ।&lt;br&gt;&#xA;सम्पीडिदा खु दाव तवस्सिणी कासिराअपुत्ती ।&lt;br&gt;&#xA;राजा - अपि रक्ष्यते भवता रहस्यनिक्षेपः ।&lt;br&gt;&#xA;विदूषकः - सविषादमात्मगतम् ।&lt;br&gt;&#xA;अदिसन्धिदोम्हि दासीए ।&lt;br&gt;&#xA;अण्णधा ण वअस्सो एव्वं पुच्छदि ।&lt;br&gt;&#xA;राजा - किं भवांस्तूष्णीमास्ते ।&lt;br&gt;&#xA;विदूषकः - एव्वं मए णिअन्तिदा जीहा जं भवदो वि सहसा पडिवअणं ण देमि ।&lt;br&gt;&#xA;राजा - युक्तम् ।&lt;br&gt;&#xA;अथ क्वेदानीमात्मानं विनोदयेयम् ।&lt;br&gt;&#xA;विदूषकः - महाणसं गच्छम्ह ।&lt;br&gt;&#xA;राजा - किं तत्र ।&lt;br&gt;&#xA;विदूषकः - तहिं पञ्चविहस्स अब्भवहारस्स उवणदसम्भारस्स जोअणं पेक्खमाणेहिं सक्कं उक्कण्ठा विणोदेदुं ।&lt;br&gt;&#xA;राजा - तत्रेप्सितसन्निधानाद् भवान् रंस्यते ।&lt;br&gt;&#xA;मया खलु दुर्लभप्रार्थनः कथमात्मा विनोदयितव्यः ।&lt;br&gt;&#xA;विदूषकः - णं भवं तत्थभोदीए उव्वसीए दंसणपहं गदो ।&lt;br&gt;&#xA;राजा - ततः किम् ।&lt;br&gt;&#xA;विदूषकः - ण क्खु सा दुल्लह त्ति समत्थेमि ।&lt;br&gt;&#xA;राजा - पक्षपातोऽयमवधार्यताम् ।&lt;br&gt;&#xA;विदूषकः - एव्वं वड्ढदि मे कोदूहलं ।&lt;br&gt;&#xA;किं तत्थभोदी उव्वसी अदुदिआ रूवेण , अहं विअ विरूवदाए ।&lt;br&gt;&#xA;राजा - माणवक, प्रत्यवयवमशक्यवर्णनां तामवेहि ।&lt;br&gt;&#xA;समासतः श्रूयताम् ।&lt;br&gt;&#xA;विदूषकः - अवहिदोम्हि ।&lt;br&gt;&#xA;राजा - आभरणस्याभरणं प्रसाधनविधेः प्रसाधनविशेषः ।&lt;br&gt;&#xA;उपमानस्यापि सखे प्रत्युपमानं वपुस्तस्याः ॥३॥&lt;br&gt;&#xA;विदूषकः - अदो क्खु भवदा दिव्वरसाहिलासिणा चादअव्वदं गहिदं ।&lt;br&gt;&#xA;राजा - वयस्य, विविक्तादृते नान्यदुत्सुकस्य मनसः शरणमस्ति ।&lt;br&gt;&#xA;तद्भवान् प्रमदवनमार्गमादेशयतु ।&lt;br&gt;&#xA;विदूषकः - आत्मगतम् ।&lt;br&gt;&#xA;की गदी ।&lt;br&gt;&#xA;प्रकाशम् ।&lt;br&gt;&#xA;इदो इदो भवं ।&lt;br&gt;&#xA;परिक्रम्य ।&lt;br&gt;&#xA;एदेण पमदवणचोदिदेण विअ पच्चुग्गदो भवं आअन्तुओ दक्खिणमारुदेण ।&lt;br&gt;&#xA;राजा - विलोक्य ।&lt;br&gt;&#xA;उपपन्नं विशेषणमस्य वायोः ।&lt;br&gt;&#xA;अयं हि निषिञ्चन् माधवीमेतां लतां कौन्दीं च नर्तयन् ।&lt;br&gt;&#xA;स्नेहदाक्षिण्ययोर्योगात् कामीव प्रतिभाति मे ॥४॥&lt;br&gt;&#xA;विदूषकः - ईदिसो एव्व दे अहिणिवेसो ।&lt;br&gt;&#xA;परिक्रामितकेन ।&lt;br&gt;&#xA;एदं पमदवणदुवारं ।&lt;br&gt;&#xA;पविसदु भवं ।&lt;br&gt;&#xA;राजा - प्रविशाग्रतः ।&lt;br&gt;&#xA;उभौ प्रविशतः ।&lt;br&gt;&#xA;राजा - अग्रतो विलोक्य ।&lt;br&gt;&#xA;वयस्य, न मया साधु समर्थितमापत्प्रतीकारः किल प्रमदवनोद्यानप्रवेश इति ।&lt;br&gt;&#xA;विविक्षुर्यदहं तूर्णमुद्यानं तापशान्तये ।&lt;br&gt;&#xA;स्रोतोजवोह्यमानस्य प्रतीपतरणं हि तत् ॥५॥&lt;br&gt;&#xA;विदूषकः - कहं विअ ।&lt;br&gt;&#xA;राजा - इदमसुलभवस्तुप्रार्थनादुर्निवारं, प्रथममपि मनो मे पञ्चबाणः क्षिणोति ।&lt;br&gt;&#xA;किमुत मलयवातोन्मूलितापाण्डुपत्रैर्, उपवनसहकारैर्दर्शितेष्वङ्कुरेषु ॥६॥&lt;br&gt;&#xA;विदूषकः - अलं परिदेविदेण ।&lt;br&gt;&#xA;ऐरेण इच्छिदसम्पादैत्तओ अणङ्गो एव्व दे सहाओ भविस्सदि ।&lt;br&gt;&#xA;राजा - प्रतिगृहीतं ब्राह्मणवचनम् ।&lt;br&gt;&#xA;इति परिक्रामतः ।&lt;br&gt;&#xA;विदूषकः - पेक्खदु भवं वसन्दोदारसूअअं अहिरामत्तणं पमदवणस्स ।&lt;br&gt;&#xA;राजा - ननु प्रतिपादपमेवालोकयामि ।&lt;br&gt;&#xA;अत्र हि अग्रे स्त्रीनखपाटलं कुरबकं श्यामं द्वयोर्भागयोर्, बालाशोकमुपोढरागसुभगं भेदोन्मुखं तिष्ठति ।&lt;br&gt;&#xA;ईषद्बद्धरजःकणाग्रकपिशा चूते नवा मञ्जरी, मुग्धत्वस्य च यौवनस्य च सखे मध्ये मधुश्रीः स्थिता ॥७॥&lt;br&gt;&#xA;विदूषकः - एसो मणिसिलापट्टसणाहो अदिमुत्तलदामण्डवो भमरसङ्घट्टपडिदेहिं कुसुमेहिं सअं विअ किदोवआरो भवन्तं पडिच्छदि ।&lt;br&gt;&#xA;ता अणुगेण्हीअदु दाव एसो ।&lt;br&gt;&#xA;राजा - यथा भवते रोचते ।&lt;br&gt;&#xA;इत्युपविशतः ।&lt;br&gt;&#xA;विदूषकः - इह सुहासीणो भवं ललिदलदाविलोहीअमाणणअणो उव्वसीगदं उक्कण्ठं विणोदेदु।&lt;br&gt;&#xA;राजा - निःश्वस्य ।&lt;br&gt;&#xA;मम कुसुमितास्वपि सखे नोपवनलतासु नम्रविटपासु ।&lt;br&gt;&#xA;चक्षुर्बध्नाति धृतिं तद्रूपालोकदुर्ललितम् ॥८॥&lt;br&gt;&#xA;तदुपायश्चिन्त्यतां यथा सफलप्रार्थनो भवेयम् ।&lt;br&gt;&#xA;विदूषकः - विहस्य ।&lt;br&gt;&#xA;भो, अहल्लाकामुअस्स महिन्दस्स वज्जो, उव्वसीपज्जुच्छुअस्स भवदो अहं, दुवे वि एत्थ उम्मत्तआ ।&lt;br&gt;&#xA;राजा - अतिस्नेहः खलु कार्यदर्शी ।&lt;br&gt;&#xA;विदूषकः - एसो चिन्तेमि ।&lt;br&gt;&#xA;मा उण परिदेविदेण समाधिं भिन्धि ।&lt;br&gt;&#xA;चिन्तां रूपयति ।&lt;br&gt;&#xA;राजा - निमित्तं सूचयित्वा ।&lt;br&gt;&#xA;आत्मगतम् ।&lt;br&gt;&#xA;न सुलभा सकलेन्दुमुखी च सा, किमपि चेदमनङ्गविचेष्टितम् ।&lt;br&gt;&#xA;अभिमुखीष्विव काङ्क्षितसिद्धिषु, व्रजति निर्वृतिमेकपदे मनः ॥९॥&lt;br&gt;&#xA;जाताशस्तिष्ठति ।&lt;br&gt;&#xA;ततः प्रविशत्याकाशयानेन उर्वशी चित्रलेखा च ।&lt;br&gt;&#xA;चित्रलेखा - हला, कहिं अणिद्दिट्ठकारणं गच्छीअदि ।&lt;br&gt;&#xA;उर्वशी - सहि, तदा हेमऊडसिहरे लदाविडवेण खणविग्घिदाआसगमणं मं ओहसिअ किं दाणिं पुच्छसि ।&lt;br&gt;&#xA;चित्रलेखा - किं तस्स राएसिणो पुरूरवस्स सआसं पत्थिदासि ।&lt;br&gt;&#xA;उर्वशी - अअं मे अवहत्थिदलज्जो ववसाओ ।&lt;br&gt;&#xA;चित्रलेखा - को उण सहीए पढमं पेसिदो ।&lt;br&gt;&#xA;उर्वशी - हिअअं ।&lt;br&gt;&#xA;चित्रलेखा - अदो अवरं णत्थि मे उत्तरम् ।&lt;br&gt;&#xA;उर्वशी - तेण हि आदिसदु मे सही मग्गं, जेण गच्छन्तीए ण अन्तराओ भवे ।&lt;br&gt;&#xA;चित्रलेखा - सहि, वीसद्धा होहि ।&lt;br&gt;&#xA;णं भअवदा देवगुरुणा अवराइदं णाम सिहाबन्धणविज्जं उवदिसन्तेण तिदसपडिवक्खस्स अलङ्घणीआ कदम्ह ।&lt;br&gt;&#xA;उर्वशी - सहि, सव्वं सुमरेमि ।&lt;br&gt;&#xA;सिद्धमार्गमासाद्य ।&lt;br&gt;&#xA;चित्रलेखा - एदं भअवदीए भाईरहीए जमुणासङ्गमपावणेसु सलिलेसु ओलोअन्तस्स विअ अत्ताणअं पैट्ठाणस्स सिहाभरणभूदं राएसिणो भवणम् उवगदम्ह ।&lt;br&gt;&#xA;उर्वशी - विलोक्य ।&lt;br&gt;&#xA;णं वत्तव्वं ठाणन्तरगदो सग्गो त्ति ।&lt;br&gt;&#xA;विचार्य ।&lt;br&gt;&#xA;हला, कहिं णु क्खु सो आवण्णाणुकम्पी भवे ।&lt;br&gt;&#xA;चित्रलेखा - एदस्सिं णन्दणवणेक्कदेसे विअ पमदवणे ओदरिअ जाणिस्सामो ।&lt;br&gt;&#xA;उभे अवतरतः ।&lt;br&gt;&#xA;चित्रलेखा - राजानं दृष्ट्वा ।&lt;br&gt;&#xA;सहर्षम् ।&lt;br&gt;&#xA;हला, एसो क्खु पढमोदिदो विअ चण्दो कोमुदिं विअ तुमं पडिच्छदि ।&lt;br&gt;&#xA;उर्वशी - विलोक्य ।&lt;br&gt;&#xA;हला, दाणिं पढमदंसणादो सविसेसं पिअदंसणो महाराओ पडिहादि ।&lt;br&gt;&#xA;चित्रलेखा - जुज्जदि ।&lt;br&gt;&#xA;ता एहि, उवसप्पम्ह ।&lt;br&gt;&#xA;उर्वशी - तिरक्खरिणीपडिच्छण्णा पासगदा से भविअ सुणिस्सं दाव ।&lt;br&gt;&#xA;पासपडिवत्तिणा वअस्सेण सह विअणे किं पि मन्तअन्तो चिट्ठदि ।&lt;br&gt;&#xA;चित्रलेखा - जहा दे रोअदि ।&lt;br&gt;&#xA;यथोक्तमनुतिष्ठतः ।&lt;br&gt;&#xA;विदूषकः - भो, चिन्तिदो मए दुल्लहप्पणैणीसमाअमोवाओ ।&lt;br&gt;&#xA;राजा तूष्णीमास्ते ।&lt;br&gt;&#xA;उर्वशी - का उण एसा इत्थिआ इमिणा पत्थीअमाणा अत्ताणअं विकत्थेदि ।&lt;br&gt;&#xA;चित्रलेखा - किं उण माणुस्सअं विडम्बीअदि ।&lt;br&gt;&#xA;उर्वशी - भाआमि सहसा पहावादो विण्णादुं ।&lt;br&gt;&#xA;विदूषकः - णम् भणामि चिन्तिदो मए समाअमोवाओ त्ति ।&lt;br&gt;&#xA;राजा - तेन हि कथ्यताम् ।&lt;br&gt;&#xA;विदूषकः - सिविणसमाअमआरिणिं णिद्दं सेवदु भवं ।&lt;br&gt;&#xA;अहवा तत्थभोदीए उव्वसीए पडिकिदिं आलिहिअ ओलोअन्तो चिट्ठ ।&lt;br&gt;&#xA;उर्वशी - सहर्षम् ।&lt;br&gt;&#xA;हीणसत्त हिअअ, समस्सस समस्सस ।&lt;br&gt;&#xA;राजा - उभयमपि अनुपपन्नम् ।&lt;br&gt;&#xA;हृदयमिषुभिः कामस्यान्तः सशल्यमिदं सदा, कथमुपलभे निद्रां स्वप्ने समागमकारिणीम् ।&lt;br&gt;&#xA;न च सुवदनामालेख्येऽपि प्रियामसमाप्य तां, मम नयनयोरुद्बाष्पत्वं सखे न भविष्यति ॥१०॥&lt;br&gt;&#xA;चित्रलेखा - सुदं तुए ।&lt;br&gt;&#xA;उर्वशी - सुदं, ण उण पज्जत्तं हिअअस्स ।&lt;br&gt;&#xA;विदूषकः - एत्तिओ मे मदिविहवो ।&lt;br&gt;&#xA;राजा - सनिःश्वासम् ।&lt;br&gt;&#xA;नितान्तकठिनां रुजं मम न वेद सा मानसीं, प्रभावविदितानुरागमवमन्यते वापि माम् ।&lt;br&gt;&#xA;अलब्धफलनीरसान् मम विधाय तस्मिञ्जने, समागममनोरथान् भवतु पञ्चबाणः कृती ॥११॥&lt;br&gt;&#xA;चित्रलेखा - सुदं तुए ।&lt;br&gt;&#xA;उर्वशी - हद्धी हद्धी ।&lt;br&gt;&#xA;मं एव्वं अवगच्छदि ।&lt;br&gt;&#xA;असमत्थम्हि अग्गदो भविअ से पडिवअणस्स ।&lt;br&gt;&#xA;ता पहावणिम्मिदेण भुज्जवत्तेण सम्पादिदुत्तरा होदुं इच्छामि ।&lt;br&gt;&#xA;चित्रलेखा - अणुमदं मे ।&lt;br&gt;&#xA;उर्वशी - नाट्येनाभिलिख्य क्षिपति ।&lt;br&gt;&#xA;विदूषकः - दृष्ट्वा ।&lt;br&gt;&#xA;अविहा अविहा ।&lt;br&gt;&#xA;भो, किं णु क्खु एदं भुअङ्गणिम्मोअअं विअ सम्मुहे णो णिवडिदं ।&lt;br&gt;&#xA;राजा - विभाव्य ।&lt;br&gt;&#xA;भूर्जपत्रगतोऽयमक्षरविन्यासः ।&lt;br&gt;&#xA;विदूषकः - णं खु अदिट्ठाए उव्वसीए भवदो परिदेविदं सुणिअ समाणाणुराअसूअआइं अक्खराइं विसज्जिदाइं ह्ॐति ।&lt;br&gt;&#xA;राजा - नास्त्यगतिर्मनोरथानाम् ।&lt;br&gt;&#xA;गृहीत्वा अनुवाच्य ।&lt;br&gt;&#xA;सहर्षम् ।&lt;br&gt;&#xA;सखे, प्रसन्नस्ते तर्कः ।&lt;br&gt;&#xA;विदूषकः - जं एत्थ आलिहिदं तं सुणिदुं इच्छामि ।&lt;br&gt;&#xA;उर्वशी - साहु ।&lt;br&gt;&#xA;अज्ज, णाअरिओसि ।&lt;br&gt;&#xA;राजा - श्रूयताम् ।&lt;br&gt;&#xA;वाचयति ।&lt;br&gt;&#xA;सामिअ सम्भाविअआ जह अहं तुए अमुणिआ, तह अणुरत्तस्स जै णाम तुज्झ उवरि होमि ।&lt;br&gt;&#xA;किं मे लुलिअपारिजाअसअणिज्जअम्मि सुहा, णन्दणवणवादा अवि अच्चुण्हा सरीरए ॥१२॥&lt;br&gt;&#xA;उर्वशी - किं णु क्खु सम्पदं भणिस्सदि ।&lt;br&gt;&#xA;चित्रलेखा - णं भणिदं एव्व कमलणालाअमाणेहिं अङ्गेहिं ।&lt;br&gt;&#xA;विदूषकः - दिट्ठिआ मए विअ बुभुक्खिदेण सोत्थिवाअणं, उवलद्धं भवदा समासासणं ।&lt;br&gt;&#xA;राजा - समाश्वासनमिति किमुच्यते ।&lt;br&gt;&#xA;तुल्यानुरागपिशुनं ललितार्थबन्धं, पत्रे निवेशितमुदाहरणं प्रियायाः ।&lt;br&gt;&#xA;उत्पक्ष्मणो मम सखे मदिरेक्षणायास्, तस्याः समागतमिवाननमाननेन ॥१३॥&lt;br&gt;&#xA;उर्वशी - एत्थ णो समविभाआ पीदी ।&lt;br&gt;&#xA;राजा - वयस्य अङ्गुलीस्वेदेन दूष्येरन्नक्षराणि ।&lt;br&gt;&#xA;धार्यतामयं प्रियायाः स्वहस्तलेखः ।&lt;br&gt;&#xA;विदूषकः - गृहीत्वा ।&lt;br&gt;&#xA;किं दाणिं तथभोदी उव्वसी भवदो मणोरहाणं कुसुमं दंसिअ फले विसंवददि ।&lt;br&gt;&#xA;उर्वशी - हला, जाव अहिगमणकादरं हिअअं पज्जवत्थावेमि दाव तुमं से अत्ताणं दंसिअ जं मे खमं तं भणाहि ।&lt;br&gt;&#xA;चित्रलेखा - तह ।&lt;br&gt;&#xA;इति तिरस्करिणीमपनीय राजानमुपेत्य ।&lt;br&gt;&#xA;जेदु जेदु महाराओ ।&lt;br&gt;&#xA;राजा - सहर्षम् ।&lt;br&gt;&#xA;स्वागतं भवत्यै ।&lt;br&gt;&#xA;भद्रे ।&lt;br&gt;&#xA;न तथा नन्दयसि मां सख्या विरहिता तया ।&lt;br&gt;&#xA;सङ्गमे पूर्वदृष्टेव यमुना गङ्गया विना ॥१४॥&lt;br&gt;&#xA;चित्रलेखा - णं पढमं मेहराई दीसदि ।&lt;br&gt;&#xA;पच्छा विज्जल्लदा ।&lt;br&gt;&#xA;विदूषकः - अपवार्य ।&lt;br&gt;&#xA;कहं ण एसा उव्वसी ।&lt;br&gt;&#xA;तत्थभोदीए अहिमदा सहअरी ।&lt;br&gt;&#xA;चित्रलेखा - उव्वसी महाराअं सिरसा पणमिअ विण्णवेदि ।&lt;br&gt;&#xA;राजा - किमाज्ञापयति ।&lt;br&gt;&#xA;चित्रलेखा - मह सुरारिसम्भवे दुज्जादे महाराओ एव्व सरणं आसि ।&lt;br&gt;&#xA;सा अहं तुह दंसणसमुत्थेण मअणेण बलिअं बाहिअमाणा भूओ वि महाराएण अणुकम्पणीअ त्ति।&lt;br&gt;&#xA;राजा - भद्रमुखि ।&lt;br&gt;&#xA;पर्युत्सुकां कथयसि प्रियदर्शनां ताम्, आर्थिं न पश्यसि पुरूरवसस्तदर्थाम् ।&lt;br&gt;&#xA;साधारणोऽयमुभयोः प्रणयः स्मरस्य, तप्तेन तप्तमयसा घटनाय योग्यम् ॥१५॥&lt;br&gt;&#xA;चित्रलेखा - उर्वशीमुपेत्य ।&lt;br&gt;&#xA;हला,एहि ।&lt;br&gt;&#xA;तुवत्तो वि णिद्दअदरं मअणं पेक्खिअ पिअदमस्स दे दूदिम्हि संवुत्ता ।&lt;br&gt;&#xA;उर्वशी - तिरस्करिणीमपनीय ।&lt;br&gt;&#xA;अम्महे, लहुअं तुए उज्झिदम्हि ।&lt;br&gt;&#xA;चित्रलेखा - सस्मितम् ।&lt;br&gt;&#xA;अदो मुहुत्तादो जाणिस्सं का कं परिच्चैस्सदि त्ति ।&lt;br&gt;&#xA;आआरं दाव पडिवज्ज ।&lt;br&gt;&#xA;उर्वशी - सव्रीडम् ।जेदु जेदु महाराओ ।&lt;br&gt;&#xA;राजा - सुन्दरी ।&lt;br&gt;&#xA;मया नाम जितं यस्य त्वयायं समुदीर्यते ।&lt;br&gt;&#xA;जयशब्दः सहस्राक्षादागतः पुरुषान्तरम् ॥१६॥&lt;br&gt;&#xA;हस्ते गृहीत्वा एनामुपवेशयति ।&lt;br&gt;&#xA;विदूषकः - भोदि, रण्णो पिअवअस्सो बम्हणो किं ण वन्दीअदि ।&lt;br&gt;&#xA;उर्वशी - सस्मितं प्रणमति ।&lt;br&gt;&#xA;विदूषकः - सोत्थि भोदीए ।&lt;br&gt;&#xA;नेपथ्ये ।&lt;br&gt;&#xA;देवदूतः - चित्रलेखे, त्वरयोर्वशीम् ।&lt;br&gt;&#xA;मुनिना भरतेन यः प्रयोगो, भवतीष्वष्टरसाश्रयो नियुक्तः ।&lt;br&gt;&#xA;ललिताभिनयं तमद्य भर्ता, मरुतां द्रष्टुमनाः सलोकपालः ॥१७॥&lt;br&gt;&#xA;सर्वे आकर्णयन्ति ।&lt;br&gt;&#xA;उर्वशी विषादं नाटयति ।&lt;br&gt;&#xA;चित्रलेखा - सुदं तुए देवदूदस्स वअणं ।&lt;br&gt;&#xA;अणुमाणीअदु महाराओ ।&lt;br&gt;&#xA;उर्वशी - णत्थि मे वाआविहवो ।&lt;br&gt;&#xA;चित्रलेखा - महाराअ, परवसो अअं जणो ।&lt;br&gt;&#xA;ता महाराएण अब्भणुण्णादा इच्छदि देवेसु अणवरद्धं अत्ताणअं कादुं ।&lt;br&gt;&#xA;राजा - कथम्चिद्वाचं व्यवस्थाप्य ।&lt;br&gt;&#xA;नास्मि भवत्योरीश्वरनियोगप्रत्यर्थी ।&lt;br&gt;&#xA;स्मर्तव्यस्त्वयं जनः ।&lt;br&gt;&#xA;उर्वशी वियोगदुःखं रूपयन्ती सख्या सह निष्क्रान्ता ।&lt;br&gt;&#xA;राजा - सनिःश्वासम् ।&lt;br&gt;&#xA;सखे, वैयर्थ्यमिव चक्षुषः सम्प्रति ।&lt;br&gt;&#xA;विदूषकः - पत्रं दर्शयितुङ्कामः ।&lt;br&gt;&#xA;णं एदं - इत्यर्धोक्ते आत्मगतं ।&lt;br&gt;&#xA;हद्धी हद्धी ।&lt;br&gt;&#xA;उव्वसीदंसणविम्हिदेण मए तं भुज्जवत्तअं पब्भट्ठं पि हत्थादो पमादेण ण विण्णादं ।&lt;br&gt;&#xA;राजा - किमसि वक्तुकामः ।&lt;br&gt;&#xA;विदूषकः - मा भवं अङ्गाइं मुञ्चदु ।&lt;br&gt;&#xA;दढं खु तुइ बद्धभावा उव्वसी ।&lt;br&gt;&#xA;ण सा इदोगदं अणुराअं सिढिलेदि ।&lt;br&gt;&#xA;राजा - ममाप्येतदाशंसि मनः ।&lt;br&gt;&#xA;तया खलु प्रस्थाने अनीशया शरीरस्य हृदयं स्ववशं मयि ।&lt;br&gt;&#xA;स्तनकम्पक्रियालक्ष्यैर्न्यस्तं निःश्वसितैरिव ॥१८॥&lt;br&gt;&#xA;विदूषकः - आत्मगतम् ।&lt;br&gt;&#xA;वेवदि मे हिअअं इमं वेलं तत्थभवदा तस्स भुज्जवत्तस्स णाम गेण्हिदव्वं भविस्सदि त्ति ।&lt;br&gt;&#xA;राजा - केनेदानीं दृष्टिं विलोभयामि ।&lt;br&gt;&#xA;स्मृत्वा ।&lt;br&gt;&#xA;आः, उपनय भूर्जपत्रम् ।&lt;br&gt;&#xA;विदूषकः - विषादं नाटयति ।&lt;br&gt;&#xA;हन्त, ण दीसदि ।&lt;br&gt;&#xA;गदं उव्वसीए मग्गेण ।&lt;br&gt;&#xA;राजा - सर्वत्र प्रमादी वैधेयः ।&lt;br&gt;&#xA;ननु विचिनोतु भवान् ।&lt;br&gt;&#xA;विदूषकः - उत्थाय ।&lt;br&gt;&#xA;णं इदो भवे ।&lt;br&gt;&#xA;इदो भवे ।&lt;br&gt;&#xA;इति विचेतव्यं नाटयति ।&lt;br&gt;&#xA;ततः प्रविशति काशिराजपुत्री सपरिवारा ।&lt;br&gt;&#xA;देवी - हञ्जे णिउणिए, सच्चं तुए भणिदं इमं लदाघरं पविसन्तो अज्जमाणवअसहाओ अज्ज??तो दिट्ठो त्ति ।&lt;br&gt;&#xA;निपुणिका - किं अण्णहा भट्टिणी मए विण्णविदपुव्वा ।&lt;br&gt;&#xA;देवी - तेण हि लदन्तरिदा सुणिस्सं दाव से वीसद्धमन्तिदाइं जं तुए कधिदं सच्चं ण व त्ति ।&lt;br&gt;&#xA;निपुणिका - जं भट्टिणीए रुच्चदि ।&lt;br&gt;&#xA;देवी - परिक्रम्य ।&lt;br&gt;&#xA;हञ्जे णिउणिए, किं एदं जिण्णचीरं विअ इदोमुहं दक्खिणमारुदेण आणीअदि ।&lt;br&gt;&#xA;निपुणिका - विभाव्य ।&lt;br&gt;&#xA;भट्टिणी, पडिवत्तणविभाविदक्खरं भुज्जवत्तं खु एदं ।&lt;br&gt;&#xA;हन्त, भट्टिणीए एव्व णेउरकोडीए लग्गं ।&lt;br&gt;&#xA;गृहीत्वा ।&lt;br&gt;&#xA;कहं ।&lt;br&gt;&#xA;वाचीअदु ।&lt;br&gt;&#xA;देवी - अणुवाचेहि दाव णं ।&lt;br&gt;&#xA;जदि अविरुद्धं तदो सुणिस्सं ।&lt;br&gt;&#xA;निपुणिका - तथा कृत्वा ।&lt;br&gt;&#xA;भट्टिणि, तं एव्व कोलीणं विअ पडिहादि ।&lt;br&gt;&#xA;भट्टारअं उद्दिसिअ उव्वसीए कव्वबन्धो त्ति तक्केमि ।&lt;br&gt;&#xA;अज्जमाणवअप्पमादेण अम्हाणं हत्थं गदो त्ति ।&lt;br&gt;&#xA;देवी - तेण हि से गहिदत्था होमि ।&lt;br&gt;&#xA;निपुणिका राज्ञा पूर्ववाचितं वाचयति ।&lt;br&gt;&#xA;देवी - इमिणा एव्व उवाअणेण अच्छराकामुअं पेक्खामि ।&lt;br&gt;&#xA;इति परिजनसहिता लतागृहं परिक्रामति ।&lt;br&gt;&#xA;विदूषकः - भो वअस्स, किं एदं पवणवसगामी पमदवणसमीवगदकीलापव्वदपेरन्ते दीसदि ।&lt;br&gt;&#xA;राजा - उत्थाय ।&lt;br&gt;&#xA;भगवन् वसन्तप्रिय दक्षिणवायो ।&lt;br&gt;&#xA;वासार्थं हर सम्भृतं सुरमिणा पौष्पं रजो वीरुधां, किं मिथ्या भवतो हृतेन दयितास्नेहस्वहस्तेन मे ।&lt;br&gt;&#xA;जानीते हि मनोविनोदनफलैरेवंविधैर्धारितं, कामार्तं जनमञ्जनां प्रति भवानालक्षितप्रार्थनः ॥१९॥&lt;br&gt;&#xA;निपुणिका - भट्टिणि, एदस्स एव्व भुज्जवत्तस्स अण्णेसणा वट्टदि ।&lt;br&gt;&#xA;देवी - पेक्खामि ।&lt;br&gt;&#xA;विदूषकः - भो, मिलाअमाणकेसरच्छविणा मोरपिच्छेण विप्पलद्धो म्हि ।&lt;br&gt;&#xA;राजा - सर्वथा हतोऽस्मि ।&lt;br&gt;&#xA;देवी - उपेत्य ।&lt;br&gt;&#xA;अज्ज??त्त, अलं आवेएण ।&lt;br&gt;&#xA;एदं तं भुज्जवत्तं ।&lt;br&gt;&#xA;राजा - ससम्भ्रमम् ।&lt;br&gt;&#xA;अये, इयं देवी ।&lt;br&gt;&#xA;स्वागतं देव्यै ।&lt;br&gt;&#xA;विदूषकः - अपवार्य ।&lt;br&gt;&#xA;दुरागदं दाणिं संवुत्तं ।&lt;br&gt;&#xA;राजा - जनान्तिकम् ।&lt;br&gt;&#xA;सखे, किमत्र प्रतिविधेयम् ।&lt;br&gt;&#xA;विदूषकः - लोत्तेण गहिदस्स कुम्भीलअस्स अत्थि वा पडिवअणं ।&lt;br&gt;&#xA;राजा - अपवार्य ।&lt;br&gt;&#xA;मूढ, नायं परिहासकालः ।&lt;br&gt;&#xA;प्रकाशम् ।&lt;br&gt;&#xA;देवि, नेदं मया मृग्यते ।&lt;br&gt;&#xA;तत् खलु मन्त्रपत्रं यदन्वेषणाय ममायमारम्भः ।&lt;br&gt;&#xA;देवी - जुज्जदि अत्तणो सोहग्गं पच्छादेदुं ।&lt;br&gt;&#xA;विदूषकः - भोदि, तुवरेहि से भोअणं जं पित्तोवसमणसमत्थं भोदि ।&lt;br&gt;&#xA;देवी - णिउणिए, सोहणं खु बम्हणेन आसासिदो वअस्सो ।&lt;br&gt;&#xA;विदूषकः -भोदि, णं पेक्ख ।&lt;br&gt;&#xA;सव्वो आसासिदो चित्तभोअणेण ।&lt;br&gt;&#xA;राजा - मूर्ख, बलादपराधिनं मां प्रतिपादयसि ।&lt;br&gt;&#xA;देवी - णत्थि भवदो अवराहो ।&lt;br&gt;&#xA;एत्थ अहं एव्व अवरद्धा जा पडिऊलदंसणा भविअ अग्गदो दे चिट्ठामि ।&lt;br&gt;&#xA;णिउणिए,एहि गच्छम्ह ।&lt;br&gt;&#xA;कोपं नाटयित्वा प्रस्थिता ।&lt;br&gt;&#xA;राजा - अपराधी नामाहं प्रसीद रभ्भोरु विरम संरम्भात् ।&lt;br&gt;&#xA;सेव्यो जनश्च कुपितः कथं नु दासो निरपराधः ॥२०॥&lt;br&gt;&#xA;इति पादयोः पतति ।&lt;br&gt;&#xA;देवी - आत्मगतम् ।&lt;br&gt;&#xA;मा खु लहुहिअआ अहं अणुणअं बहु मण्णे ।&lt;br&gt;&#xA;किं तु दक्खिण्णकिदस्स पच्छादावस्स भाएमि ।&lt;br&gt;&#xA;राजानमपहाय सपरिवारा निष्क्रान्ता ।&lt;br&gt;&#xA;विदूषकः - पाउसणदी विअ अप्पसण्णा गदा देवी ।&lt;br&gt;&#xA;उट्ठेहि ।&lt;br&gt;&#xA;राजा - उत्थाय ।&lt;br&gt;&#xA;नेदमनुपपन्नम् ।&lt;br&gt;&#xA;पश्य ।&lt;br&gt;&#xA;प्रियवचनशतोऽपि योषितां, दयितजणानुनयो रसादृते ।&lt;br&gt;&#xA;प्रविशति हृदयं न तद्विदां, मणिरिव कृत्रिमरागयोजितः ॥२१॥&lt;br&gt;&#xA;विदूषकः - अणुऊलं एत्थ भवदो एदं ।&lt;br&gt;&#xA;ण हु अक्खिदुक्खिदो अहिमुहे दीवसिहं सहेदि ।&lt;br&gt;&#xA;राजा - मा मैवम् ।&lt;br&gt;&#xA;उर्वशीगतमनसोऽपि मे स एव देव्यां बहुमानः ।&lt;br&gt;&#xA;किं तु प्रणिपातलङ्घनादहमस्यां धैर्यमवलम्भिष्ये ।&lt;br&gt;&#xA;विदूषकः - चिट्ठदु दाव भवदो धीरदा ।&lt;br&gt;&#xA;बुभुक्खिदस्स बम्हणस्स जीविदं अवलम्बदु भवं ।&lt;br&gt;&#xA;समओ क्खु दे ण्हाणभोअणं सेविदुं ।&lt;br&gt;&#xA;राजा - ऊर्ध्वमवलोक्य ।&lt;br&gt;&#xA;गतमर्धं दिवसस्य ।&lt;br&gt;&#xA;अतः खलु ।&lt;br&gt;&#xA;उष्णालुः शिशिरे निषीदति तरोर्मूलालवाले शिखी, निर्भिद्योपरि कर्णिकारमुकुलान्यालीयते षट्पदः ।&lt;br&gt;&#xA;तप्तं वारि विहाय तीरनलिनीं कारण्डवः सेवते, क्रीडावेश्मनि चैष पञ्जरशुकः क्लान्तो जलं याचते ॥२२॥&lt;br&gt;&#xA;इति निष्क्रान्ताः सर्वे ।&lt;br&gt;&#xA;इति महाकविकालिदासविरचिते विक्रमोर्वशीये द्वितीयोऽङ्कः ।&lt;/p&gt;</description>
    </item>
    <item>
      <title>०३</title>
      <link>https://vishvAsa.github.io/kAvyam/laxyam/rUpakam/kAlidAsaH/vikramorvashIyam/03/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/rUpakam/kAlidAsaH/vikramorvashIyam/03/</guid>
      <description>&lt;p&gt;ततः प्रविशतो भरतशिष्यौ ।&lt;br&gt;&#xA;प्रथमः - सखे पल्लव, महेन्द्रसदनं गच्छतोपाध्यायेन त्वमासनं परिग्राहितः ।&lt;br&gt;&#xA;अग्निशरणसंरक्षणाय स्थापितोऽहम् ।&lt;br&gt;&#xA;अतः पृच्छामि ।&lt;br&gt;&#xA;अपि गुरोः प्रयोगेण दिव्या परिषदाराधिता ।&lt;br&gt;&#xA;द्वितीयः - गालव, ण आणो आराहिदा ण व त्ति ।&lt;br&gt;&#xA;तस्सिं उण सरस्सदीकिदकव्वबन्धे लच्छीसअंवरे तेसु तेसु रसन्तरेसु उव्वसी तम्मआ आसि ।&lt;br&gt;&#xA;प्रथमः - सदोषावकाश इव ते वाक्यशेषः ।&lt;br&gt;&#xA;द्वितीयः - आम ।&lt;br&gt;&#xA;तहिं उव्वसीए वअणं पमादक्खलिदं आसि ।&lt;br&gt;&#xA;प्रथमः - कथमिव ।&lt;br&gt;&#xA;द्वितीयः - लच्छीभूमिआए वट्टमाणा उव्वसी वारुणीभूमिआए वट्टमाणाए मेणआए पुच्छिदा ।&lt;br&gt;&#xA;सहि, समाअदा एदे तेल्लोक्कपुरिसा सकेसवा लोअवाला ।&lt;br&gt;&#xA;कदमंस्सि दे भावाहिणिवेसो त्ति ।&lt;br&gt;&#xA;प्रथमः - ततस्ततः ।&lt;br&gt;&#xA;द्वितीयः - तदो ताए पुरिसोत्तमे त्ति भणिदव्वे पुरूरवसि त्ति णिग्गदा वाणी ।&lt;br&gt;&#xA;प्रथमः - भवितव्यतानुविधायीनीन्द्रियाणि ।&lt;br&gt;&#xA;न खलु तामभिक्रुद्धो गुरुः ।&lt;br&gt;&#xA;द्वितीयः - सत्ता उवज्झाएण ।&lt;br&gt;&#xA;महिन्देण उण अणुग्गहिदा ।&lt;br&gt;&#xA;प्रथमः - कथमिव ।&lt;br&gt;&#xA;द्वितीयः - जेण मम उवदेसो तुए लङ्घिदो तेण ण दे दिव्वं ठाणं भविस्सदि त्ति उवज्झाअस्स सावो ।&lt;br&gt;&#xA;पुंरदरेण उण लज्जावणदमुहिं उव्वसिं पेक्खिअ एव्वं भणिदं - जस्सिं बद्धभावा सि तुमं तस्स मे रणसहाअस्स राएसिणो पिअं करणीअं ।&lt;br&gt;&#xA;सा तुमं पुरूरवसं जहाकामं उवचिट्ठ जाव सो परिदिट्ठसन्ताणो भोदि त्ति ।&lt;br&gt;&#xA;प्रथमः - सदृशं पुरुषान्तरविदो महेन्द्रस्य ।&lt;br&gt;&#xA;द्वितीयः - सूर्यमवलोक्य ।&lt;br&gt;&#xA;कधापंसगेण अवरद्धा अहिसेअवेला उवज्झाअस्स ।&lt;br&gt;&#xA;ता एहि ।&lt;br&gt;&#xA;से पासपरिवत्तिणो होम्ह ।&lt;br&gt;&#xA;इति निष्क्रान्तौ ।&lt;br&gt;&#xA;मिश्रविष्कम्भकः ।&lt;br&gt;&#xA;ततः प्रविशति कञ्चुकी ।&lt;br&gt;&#xA;कञ्चुकी - सर्वः कल्ये वयसि यतते लब्धुमर्थान् कुटुम्बी, पश्चात् पुत्रैरपहृतभरः कल्पते विश्रमाय ।&lt;br&gt;&#xA;अस्माकं तु प्रतिदिनमियं सादयन्ती शरीरं, सेवाकारा परिणतिरहो स्त्रीषु कष्टोऽधिकारः ॥१॥&lt;br&gt;&#xA;परिक्रम्य ।&lt;br&gt;&#xA;आदिष्टोऽस्मि सनियमया काशिराजपुत्र्या व्रतंसपादनार्थं मया मानमुत्सृज्य निपुणिकामुखेन पूर्वं याचितो महाराजः ।&lt;br&gt;&#xA;तदेव मद्वचनाद्विज्ञापयेति ।&lt;br&gt;&#xA;यावदिदानीमवसितसन्ध्याजाप्यं महाराजं पश्यामि ।&lt;br&gt;&#xA;परिक्रम्य अवलोक्य च ।&lt;br&gt;&#xA;रमणीयः खलु दिवसावसानवृत्तान्तो राजवेश्मनि ।&lt;br&gt;&#xA;इह हि उत्कीर्णा इव वासयष्टिषु निशानिद्रालसा बर्हिणो, धूपैर्जालविनिःसृतैर्वलभयः सन्दिग्धपारावताः ।&lt;br&gt;&#xA;आचारप्रयतः सपुष्पबलिषु स्थानेषु चार्चिष्मतीः, सन्ध्यामङ्गलदीपिका विभजते शुद्धान्तवृद्धो जनः ॥२॥&lt;br&gt;&#xA;नेपथ्याभिमुखं दृष्ट्वा ।&lt;br&gt;&#xA;अये इति एव प्रस्थितो देवः ।&lt;br&gt;&#xA;परिजनवनिताकरार्पिताभिः, परिवृत एष विभाति दीपिकाभिः ।&lt;br&gt;&#xA;गिरिरिव गतिमानपक्षलोपाद्, अनुतटपुष्पितकर्णिकारयष्टिः ॥३॥&lt;br&gt;&#xA;यावदेनमवलोकनमार्गे स्थितः प्रतिपालयामि ।&lt;br&gt;&#xA;ततः प्रविशति यथानिर्दिष्टो राजा विदूषकश्च ।&lt;br&gt;&#xA;राजा - आत्मगतम् ।&lt;br&gt;&#xA;कार्यान्तरितोत्कण्ठं दिनं मया नीतमनतिकृच्छ्रेण ।&lt;br&gt;&#xA;अविनोददीर्धयामा कथं नु रात्रिर्गमयितव्या ॥४॥&lt;br&gt;&#xA;कञ्चुकी - उपगम्य ।&lt;br&gt;&#xA;जयतु जयतु देवः ।&lt;br&gt;&#xA;देवी विज्ञापयति ।&lt;br&gt;&#xA;मणिहर्म्यपृष्ठे सुदर्शनश्चन्द्रः ।&lt;br&gt;&#xA;तत्र सन्निहितेन देवेन प्रतिपालयितुमिच्छामि यावच्चन्द्ररोहिणीयोग इति ।&lt;br&gt;&#xA;राजा - विज्ञाप्यतां देवी यस्तव छन्द इति ।&lt;br&gt;&#xA;कञ्चुकी - तथा ।&lt;br&gt;&#xA;इति निष्क्रान्तः ।&lt;br&gt;&#xA;राजा - वयस्य, किं परमार्थत एव देव्या व्रतनिमित्तोऽयमारम्भः स्यात् ।&lt;br&gt;&#xA;विदूषकः - भो, तक्केमि जादपच्छादावा तत्थभोदी वदावदेसेण तत्थभवदो पणिपादलङ्घणं पमज्जिदुकाम त्ति ।&lt;br&gt;&#xA;राजा - उपपन्नं भवानाह ।&lt;br&gt;&#xA;तथा हि ।&lt;br&gt;&#xA;अवधूतप्रणिपाताः पश्चात् सन्तप्यमानमनसोऽपि ।&lt;br&gt;&#xA;निभृतैर्व्यपत्रपन्ते दयितानुनयैर्मनस्विन्यः ॥५॥&lt;br&gt;&#xA;तदादेशय मणिहर्म्यपृष्ठमार्गम् ।&lt;br&gt;&#xA;विदूषकः - इदो इदो भवं ।&lt;br&gt;&#xA;इमिणा गङ्गातरङ्गसस्सिरीएण फलिहमणिसोवाणेण आरोहदु भवं पदोसावसररमणीअं मणिहम्मिअं ।&lt;br&gt;&#xA;राजा - आरोहाग्रतः ।&lt;br&gt;&#xA;सर्वे सोपानारोहणं नाटयन्ति ।&lt;br&gt;&#xA;विदूषकः - विलोक्य ।&lt;br&gt;&#xA;भो, पच्चासण्णेण चन्दोदएण होदव्वं ।&lt;br&gt;&#xA;जधा तिमिररेईअमाणं पुव्वदिसामुहं आलोअसुहअं दीसदि ।&lt;br&gt;&#xA;राजा - सम्यगाह भवान् ।&lt;br&gt;&#xA;उदयगूढशशाङ्कमरीचिभिस्, तमसि दूरतरं प्रतिसारिते ।&lt;br&gt;&#xA;अलकसंयमनादिव लोचने, हरति मे हरिवाहनदिङ्भुखम् ॥६॥&lt;br&gt;&#xA;विदूषकः - हि हि भो, एसो खण्डमोदअसस्सिरीओ उदिदो राआ दुआदीणं ।&lt;br&gt;&#xA;राजा - सस्मितम् ।&lt;br&gt;&#xA;सर्वत्रौदरिकस्याभ्यवहार्यमेव विषयः ।&lt;br&gt;&#xA;प्राञ्जलिः प्रणिपत्य ।&lt;br&gt;&#xA;भगवन् क्षपानाथ ।&lt;br&gt;&#xA;रविमावसते सतां क्रियायै, सधुया तर्पयते सुरान् पितॄंश्च ।&lt;br&gt;&#xA;तमसां निशि सूर्च्छतां निहन्त्रे, हरचूडानिहितात्मने नमस्ते ॥७॥&lt;br&gt;&#xA;विदूषकः - भो, बम्हणसङ्कामिदक्खरेण दे पिदामहेण अब्भणुण्णादो आसणट्ठिदो होहि जाव अहं पि सुहासीणो होमि ।&lt;br&gt;&#xA;राजा - विदूषकवचनं परिगृह्य उपविष्टः ।&lt;br&gt;&#xA;परिजनं विलोक्य ।&lt;br&gt;&#xA;अभिव्यक्तायां चन्द्रिकायां किं दीपिकापौनरुक्त्येन ।&lt;br&gt;&#xA;विश्राम्यन्तु भवत्यः ।&lt;br&gt;&#xA;परिजनः - जं देवो आणवेदि ।&lt;br&gt;&#xA;इति निष्क्रान्तः ।&lt;br&gt;&#xA;राजा - चम्द्रमवलोक्य ।&lt;br&gt;&#xA;वयस्य, परं मुहूर्तादागमनं देव्याः ।&lt;br&gt;&#xA;तद् विविक्ते कथयिष्यामि स्वामवस्थाम् ।&lt;br&gt;&#xA;विदूषकः - णं दीसदि एव्व सा ।&lt;br&gt;&#xA;किं तु तारिसं अणुराअं पेक्खिअ सक्कं आसाबन्धेण अत्ताणं धारेदुं ।&lt;br&gt;&#xA;राजा - एवमेतत् ।&lt;br&gt;&#xA;बलवान् पुनर्मम मनसोऽभितापः ।&lt;br&gt;&#xA;नद्या इव प्रवाहो विषमशिलासङ्कटस्खलितवेगः ।&lt;br&gt;&#xA;विघ्नितसमागमसुखो मनसिशयः शतगुणीभवति ॥८॥&lt;br&gt;&#xA;विदूषकः - जधा परिहीअमाणेहिं अङ्गेहिं अहिअं सोहसि तधा अदूरे पिअसमागमं ते पेक्खामि ।&lt;br&gt;&#xA;राजा - निमित्तं सूचयित्वा ।&lt;br&gt;&#xA;वयस्य ।&lt;br&gt;&#xA;वचोभिराशाजननैर्भवानिव गुरुव्यथम् ।&lt;br&gt;&#xA;अयं मां स्पन्दितैर्बाहुराश्वासयति दक्षिणः ॥९॥&lt;br&gt;&#xA;विदूषकः - ण क्खु अण्णधा बम्हणस्स वअणं ।&lt;br&gt;&#xA;राजा सप्रत्याशस्तिष्ठति ।&lt;br&gt;&#xA;ततः प्रविशत्याकाशयानेन अभिसारिकावेषा उर्वशी चित्रलेखा च ।&lt;br&gt;&#xA;उर्वशी - आत्मानं विलोक्य ।&lt;br&gt;&#xA;सहि, रोअदि दे अअं अप्पाहरणभूसिदो णीलंसुअपरिग्गहो अहिसारिआवेसो ।&lt;br&gt;&#xA;चित्रलेखा - णत्थि मे वाआविहवो पसंसिदुं ।&lt;br&gt;&#xA;इदं तु चिन्तेमि ।&lt;br&gt;&#xA;अवि णाम अहं पुरूरवा भवेअं ति ।&lt;br&gt;&#xA;उर्वशी - सहि, मअणो क्खु तुमं आणवेदि ।&lt;br&gt;&#xA;सिग्धं मं णेहि तस्स सुहअस्स वसदिं ।&lt;br&gt;&#xA;चित्रलेखा - णं एदं पडिवट्टिदं विअ केलाससिहरं पिअदमस्स दे भवणं उवगदम्ह ।&lt;br&gt;&#xA;उर्वशी - तेण हि पहावदो जाणाहि दाव कहिं सो मे हिअअचोरो किं वा अणुचिट्ठदि त्ति ।&lt;br&gt;&#xA;चित्रलेखा - ध्यात्वा ।&lt;br&gt;&#xA;आत्मगतम् ।&lt;br&gt;&#xA;भोदु ।&lt;br&gt;&#xA;कीलिस्सं दाव एदाए ।&lt;br&gt;&#xA;प्रकाशम् ।&lt;br&gt;&#xA;हला, मणोरहलद्धपिआसमाअमसुहं अणुहवन्तो उवहोअक्खमे ओआसे चिट्ठदि ।&lt;br&gt;&#xA;उर्वशी विषादं नाटयति ।&lt;br&gt;&#xA;चित्रलेखा - मुद्धे, का उण अण्णा चिन्ता पिआसमाअमस्स ।&lt;br&gt;&#xA;उर्वशी - सोच्छ्वासम् ।&lt;br&gt;&#xA;अदक्खिणं सन्दिहदि मे हिअअं ।&lt;br&gt;&#xA;चित्रलेखा - विलोक्य ।&lt;br&gt;&#xA;एसो मणिहम्मिअगदो वअस्समेत्तसहाओ राएसी ।&lt;br&gt;&#xA;ता एहि ।&lt;br&gt;&#xA;उवसप्पम्ह णं ।&lt;br&gt;&#xA;उभे अवतरतः ।&lt;br&gt;&#xA;राजा - वयस्य, रजन्या सह विजृम्भते मदनबाधा ।&lt;br&gt;&#xA;उर्वशी - अणिब्भिण्णत्थेण इमिणा वअणेण आकम्पिदं मे हिअअं ।&lt;br&gt;&#xA;अन्तरिदा एव्व सुणम्ह से सेरालावं जाव णो संसअच्छेओ भोदि ।&lt;br&gt;&#xA;चित्रलेखा - जं दे रोअदि ।&lt;br&gt;&#xA;विदूषकः - णं इमे अमिअगब्भा सेवीअन्तु चन्दवादा ।&lt;br&gt;&#xA;राजा - वयस्य, एवमादिभिरनुपक्रम्योऽयमातङ्कः ।&lt;br&gt;&#xA;पश्य ।&lt;br&gt;&#xA;कुसुमशयनं न प्रत्यग्रं न चन्द्रमरीचयो, न च मलयजं सर्वाङ्गीणं न वा मणियष्टयः ।&lt;br&gt;&#xA;मनसिजरुजं सा वा दिव्या ममालमपोहितुं, रहसि लघयेदारब्धा वा तदाश्रयिणी कथा ॥१०॥&lt;br&gt;&#xA;उर्वशी - हिअअ दाणिं मं उज्झिअ इदो सङ्कन्तेण तुए फलं उवलद्धं ।&lt;br&gt;&#xA;विदूषकः - आम ।&lt;br&gt;&#xA;भो, अहं पि जदा सिहरिणिं रसालं च ण लहे तदा णं पत्थअन्तो सङ्कित्तअन्तो आसासेमि ।&lt;br&gt;&#xA;राजा - सखे, एवं मन्ये ।&lt;br&gt;&#xA;चित्रलेखा - सुणु ।&lt;br&gt;&#xA;असन्तुट्ठे, सुणु ।&lt;br&gt;&#xA;विदूषकः - कहं विअ ।&lt;br&gt;&#xA;राजा - अयं तस्या रथक्षोभादंसेनांसो निपीडितः ।&lt;br&gt;&#xA;एकः कृती शरीरेऽस्मिन् शेषमङ्गं भुवो भरः ॥११॥&lt;br&gt;&#xA;उर्वशी - किं दाणिं अवरं विलम्बिस्सं ।&lt;br&gt;&#xA;सहसा उपगम्य ।&lt;br&gt;&#xA;हला चित्तलेहे, अग्गदो वि मै ट्ठिदाए उदासीणो विअ महाराओ ।&lt;br&gt;&#xA;चित्रलेखा - सस्मितम् ।&lt;br&gt;&#xA;अतिदुवरिदे, असङ्खित्ततिरक्खरिणीआ सि ।&lt;br&gt;&#xA;नेपथ्ये ।&lt;br&gt;&#xA;इदो इदो भट्टिणी ।&lt;br&gt;&#xA;सर्वे कर्णं ददति ।&lt;br&gt;&#xA;उर्वशी सह सख्या विषण्णा ।&lt;br&gt;&#xA;विदूषकः - अविहा अविहा ।&lt;br&gt;&#xA;उवठिदा देवी ।&lt;br&gt;&#xA;ता वाअंअमो होहि ।&lt;br&gt;&#xA;राजा - भवानपि संवृताकारमास्ताम् ।&lt;br&gt;&#xA;उर्वशी - हला, किं एत्थ करणीअं ।&lt;br&gt;&#xA;चित्रलेखा - अलं आवेएण ।&lt;br&gt;&#xA;अन्तरिदा वअं ।&lt;br&gt;&#xA;विहिदणिअमवेसा राअमहिसी दीसदि ।&lt;br&gt;&#xA;ता एसा चिरं ण चिट्ठिस्सदि ।&lt;br&gt;&#xA;ततः प्रविशति धृतोपहारपरिजना देवी ।&lt;br&gt;&#xA;देवी - चन्द्रमसमवलोक्य ।&lt;br&gt;&#xA;हञ्जे णिउणिए, एसो रोहिणीसञ्जोएण अहिअं सोहदि भअवं मिअलञ्छणो ।&lt;br&gt;&#xA;चेटी - णं सम्पज्जिसदि भट्टिणीसहिदस्स भट्टिणो विसेसरमणीअदा ।&lt;br&gt;&#xA;इति परिक्रामतः ।&lt;br&gt;&#xA;विदूषकः - दृष्ट्वा ।&lt;br&gt;&#xA;भो, ण जाणामि सोत्थिवाअणं देदि त्ति, आदु भवन्तं अन्तरेण वदावदेसेण मुक्करोसा, अज्ज मे अच्छीणं सुहदंसणा देवी ।&lt;br&gt;&#xA;राजा - सस्मितम् ।&lt;br&gt;&#xA;उभयमपि घटते ।&lt;br&gt;&#xA;यत्तु पश्चादभिहितं तन्मां प्रतिभाति ।&lt;br&gt;&#xA;यदत्रभवती ।&lt;br&gt;&#xA;सितांशुका मङ्गलमात्रभूषणा, पवित्रदूर्वाङ्कुरलाञ्छितालका ।&lt;br&gt;&#xA;व्रतापदेशोज्झितगर्ववृत्तिना, मयि प्रसन्ना वपुषैव लक्ष्यते ॥१२॥&lt;br&gt;&#xA;देवी - उपगम्य ।&lt;br&gt;&#xA;जेदु जेदु अज्ज??त्तो ।&lt;br&gt;&#xA;परिजनः - जेदु जेदु भट्टा ।&lt;br&gt;&#xA;विदूषकः - सोत्थि भोदीए ।&lt;br&gt;&#xA;राजा - देवी, स्वागतं ।&lt;br&gt;&#xA;हस्ते गृहीत्वोपवेशयति ।&lt;br&gt;&#xA;उर्वशी - हला, ठाणे इअं देवीसद्देण उवअरीअदि ।&lt;br&gt;&#xA;ण किं पि परिहीअदि सचीदो ओजस्सिदाए ।&lt;br&gt;&#xA;चित्रलेखा - साहु, असूआपरम्मुहं मन्तिदं तुए ।&lt;br&gt;&#xA;देवी - अज्ज??त्तं पुरोकदुअ को वि वदविसेसो मए सम्पादणीओ ।&lt;br&gt;&#xA;ता मुहुत्तं उवरोहो सहीअदु ।&lt;br&gt;&#xA;राजा - मा मैवम् ।&lt;br&gt;&#xA;अनुग्रहः खलु ।&lt;br&gt;&#xA;नोपरोधः ।&lt;br&gt;&#xA;विदूषकः - ईरिसो सोत्थिवाअणवन्तो उवरोहो बहुसो भोदु ।&lt;br&gt;&#xA;राजा - किन्नामधेयमेतद्देव्या व्रतम् ।&lt;br&gt;&#xA;देवी निपुणिकामवेक्षते ।&lt;br&gt;&#xA;निपुणिका - भट्टा, पिअणुप्पसादणं णाम ।&lt;br&gt;&#xA;राजा - देवीं विलोक्य ।&lt;br&gt;&#xA;यद्येवम् ।&lt;br&gt;&#xA;अनेन कल्याणि मृणालकोमलं, व्रतेन गात्रं ग्लपयस्यकारणम् ।&lt;br&gt;&#xA;प्रसादमाकाङ्क्षति यस्तवोत्सुकः, स किं त्वया दासजनः प्रसाद्यते ॥१३॥&lt;br&gt;&#xA;उर्वशी - महन्तो क्खु से इमस्सिं बहुमाणो ।&lt;br&gt;&#xA;चित्रलेखा - ऐ मुद्धे, अण्णसङ्कन्तप्पेम्माणो नाअरिआ अहिअं दक्खिणा ह्ॐति ।&lt;br&gt;&#xA;देवी - इमस्स वदस्स अअं पहावो जं एत्तिअं मन्ताविदो अज्ज??त्तो ।&lt;br&gt;&#xA;विदूषकः - विरमदु भवं ।&lt;br&gt;&#xA;ण जुत्तं सुहासिदं पच्चाखादुं ।&lt;br&gt;&#xA;देवी - दारिआओ, उवणेध ओवहारिअं जाव मणिहम्मिअगदे चन्दवादे अच्चेमि ।&lt;br&gt;&#xA;परिजनः - जं देवी आणवेदि ।&lt;br&gt;&#xA;एसो उवहारो ।&lt;br&gt;&#xA;देवी -नाट्येन कुसुमादिभिश्चन्द्रपादानभ्यर्च्य ।&lt;br&gt;&#xA;हञ्जे, इमे ओवहारिअमोदए अज्जमाणवअं लम्भावेहि ।&lt;br&gt;&#xA;परिजनः - जं देवी आणवेदि ।&lt;br&gt;&#xA;अज्जमाणवअ, एदं दाव दे ।&lt;br&gt;&#xA;विदूषकः - मोदकशारावं गृहीत्वा ।&lt;br&gt;&#xA;सोत्थि भोदीए ।&lt;br&gt;&#xA;बहुफलो दे उववासो भोदु ।&lt;br&gt;&#xA;देवी - अज्ज??त्त, इदो दाव ।&lt;br&gt;&#xA;राजा - अयमस्मि ।&lt;br&gt;&#xA;देवी - राज्ञः पूजामभिनीय प्राञ्जलिः प्रणिपत्य ।&lt;br&gt;&#xA;एसा अहं देवदामिहुणं रोहिणीमिअलञ्छणं सक्खीकरिअ अज्ज??त्तं अणुप्पसादेमि ।&lt;br&gt;&#xA;अज्जप्पहुदि जं इत्थिअं अज्ज??त्तो पत्थेदि जा अज्ज??त्तस्स समाअमप्पणैणी ताए मए पीदिबन्धेण वत्तिदव्वं ति ।&lt;br&gt;&#xA;उर्वशी - अम्महे, ण आणे किम्परं से वअणं ति ।&lt;br&gt;&#xA;मम उण विस्सासविसदं हिअअं संवुत्तं ।&lt;br&gt;&#xA;चित्रलेखा - सहि, महाणुहावाए पदिव्वदाए अब्भणुण्णादो अणन्तराओ दे पिअसमाअमो भविस्सदि ।&lt;br&gt;&#xA;विदूषकः - अपवर्य ।&lt;br&gt;&#xA;छिन्नहत्थो मच्छे पलाइदे णिव्विण्णो धीवरो भणादि धम्मो मे भविसदि त्ति प्रकाशम् ।&lt;br&gt;&#xA;भोदि, किं उदासीणो तथभवं ।&lt;br&gt;&#xA;देवी - मूढ, अहं खु अत्तणो सुहावसाणेण अज्ज??त्तं णिव्वुदसरीरं कादुं इच्छामि ।&lt;br&gt;&#xA;एत्तिएण चिन्तेहि दाव पिओ वा ण वेत्ति ।&lt;br&gt;&#xA;राजा - दातुं वा प्रभवसि मामन्यस्मै कर्तुमेव दासम् ।&lt;br&gt;&#xA;नाहं पुनस्तथा त्वं यथा हि मां शङ्कसे भीरु ॥१४॥&lt;br&gt;&#xA;देवी - होहि वा मा वा ।&lt;br&gt;&#xA;जहाणिद्दिट्ठं सम्पादिदं पिआणुप्पसादणं वदं ।&lt;br&gt;&#xA;दारिआओ, एध ।&lt;br&gt;&#xA;गच्छम्ह ।&lt;br&gt;&#xA;राजा - प्रिये, न खलु प्रसादितोऽस्मि यदि सम्प्रति विहाय गम्यते ।&lt;br&gt;&#xA;देवी - अज्ज??त्त, अलङ्घिदपुव्वो मए णिअमो ।&lt;br&gt;&#xA;निष्क्रान्ता सपरिवारा देवी ।&lt;br&gt;&#xA;उर्वशी - हला, पिअकलत्तो राएसी ।&lt;br&gt;&#xA;ण उण हिअअं णिवत्तेदुं सक्कुणोमि ।&lt;br&gt;&#xA;चित्रलेखा - किं तुए णिरासाए णिवत्तीअदि ।&lt;br&gt;&#xA;राजा - आसनमुपेत्य ।&lt;br&gt;&#xA;वयस्य, न खलु दूरं गता देवी ।&lt;br&gt;&#xA;विदूषकः - भण विस्सद्धं जं सि वत्तुकामो ।&lt;br&gt;&#xA;असज्झो त्ति परिछिन्दिअ, आदुरो विअ वेज्जेण अ�??रेण मुक्को तत्थभवं भोदीए ।&lt;br&gt;&#xA;राजा - अपि नाम, उर्वशी - उर्वशी - अज्ज किदत्था भवे ।&lt;br&gt;&#xA;राजा - गूढा नूपुरशब्दमात्रमपि मे कान्ता श्रुतौ पातयेत्, पश्चादेत्य शनैः करम्बुजवृते कुर्वीत वा लोचने ।&lt;br&gt;&#xA;हर्म्येऽस्मिन्नवतीर्य साध्वसवशान्मन्दायमाना बलाद्, आनीयेत पदात् पदं चतुरया सख्या ममोपान्तिकम् ॥१५॥&lt;br&gt;&#xA;उर्वशी - हला, इमं दाव से मणोरहं सम्पादैस्सं ।&lt;br&gt;&#xA;पृष्ठतो गत्वा राज्ञो नयने संवृणोति ।&lt;br&gt;&#xA;चित्रलेखा विदूशकं स??ज्ञापयति ।&lt;br&gt;&#xA;राजा - स्पर्शं रूपयित्वा ।&lt;br&gt;&#xA;सखे, नारायनोरुसम्भवा सेयं वरोरूः ।&lt;br&gt;&#xA;विदूषकः - कहं भवं अवगच्छदि ।&lt;br&gt;&#xA;राजा - किमत्राज्ञेयम् ।&lt;br&gt;&#xA;अङ्गमनङ्गक्लिष्टं सुखयेदन्या न मे करस्पर्शात् ।&lt;br&gt;&#xA;नोच्छ्वसिति तपनकिरणैश्चन्द्रस्येवांशुभिः कुमुदम् ॥१६॥&lt;br&gt;&#xA;उर्वशी - हस्तावपनीय उत्तिष्ठति ।&lt;br&gt;&#xA;किञ्चिदुपसृत्य ।&lt;br&gt;&#xA;जेदु जेदु महाराओ ।&lt;br&gt;&#xA;राजा - सुन्दरि, स्वागतम् ।&lt;br&gt;&#xA;एकासने उपवेशयति ।&lt;br&gt;&#xA;चित्रलेखा - अवि सुहं वअस्सस्स ।&lt;br&gt;&#xA;राजा - नन्वेतदुपपन्नम् ।&lt;br&gt;&#xA;उर्वशी - हला,देवीए दिण्णो महाराओ ।&lt;br&gt;&#xA;तदो से पणअवदी विअ सरीरसङ्गदम्हि ।&lt;br&gt;&#xA;मा खु मं पुरोभाइणिं समत्थेहि ।&lt;br&gt;&#xA;विदूषकः - कहं ।&lt;br&gt;&#xA;इह एव्व तुम्हाणं अत्थं इदो सुज्जो ।&lt;br&gt;&#xA;राजा - उर्वशीमवलोक्य ।&lt;br&gt;&#xA;देव्या दत्त इति यदि व्यापारं व्रजसि मे शरीरेऽस्मिन् ।&lt;br&gt;&#xA;प्रथमं कस्यानुमते चोरितमेतत् त्वया हृदयम् ॥१७॥&lt;br&gt;&#xA;चित्रलेखा - वअस्स, णिरुत्तरा एसा ।&lt;br&gt;&#xA;सम्पदं मह विण्णविदं सुणीअदु ।&lt;br&gt;&#xA;राजा - अवहितोऽस्मि ।&lt;br&gt;&#xA;चित्रलेखा - वसन्ताणन्तरे उण्हसमए भअवं सुज्जो मए उवअरिदव्वो ।&lt;br&gt;&#xA;ता जहा इअं मे पिअसही सग्गस्स ण उक्कण्ठेदि तहा वअस्सेण कादव्वं ।&lt;br&gt;&#xA;विदूषकः - किं वा सग्गे सुमरिदव्वं ।&lt;br&gt;&#xA;ण तथ खादीअदि ण पीअदि ।&lt;br&gt;&#xA;केवलं अणिमिसेहिं अच्छीहिं मीणदा अवलम्बीअदि ।&lt;br&gt;&#xA;राजा - भद्रे ।&lt;br&gt;&#xA;अनिर्देश्यसुखः स्वर्गः कस्तं विस्मारयिष्यति ।&lt;br&gt;&#xA;अनन्यनारीसामान्यो दासस्त्वस्याः पुरूरवाः ॥१८॥&lt;br&gt;&#xA;चित्रलेखा - अणुग्गहिदम्हि ।&lt;br&gt;&#xA;हला उव्वसि, अकादरा भविअ विसज्जेहि मं ।&lt;br&gt;&#xA;उर्वशी - चित्रलेखां परिष्वज्य ।&lt;br&gt;&#xA;सहि, मा खु मं विसुमरेहि ।&lt;br&gt;&#xA;चित्रलेखा - सस्मितम् ।&lt;br&gt;&#xA;वअस्सेण सङ्गदा तुमं एव्व एदं मए जाचिदव्वा ।&lt;br&gt;&#xA;राजानं प्रणम्य निष्क्रान्ता ।&lt;br&gt;&#xA;विदूषकः - दिट्ट्ःइआ मणोरहसम्पत्तीए वड्ढदि भवं ।&lt;br&gt;&#xA;राजा - इयं तावद् वृद्धिर्मम ।&lt;br&gt;&#xA;पश्य ।&lt;br&gt;&#xA;सामन्तमौलिमणिरञ्जितशासनाङ्कम्, एकातपत्रमवनेर्न तथा प्रभुत्वम् ।&lt;br&gt;&#xA;अस्याः सखे चरणयोरहमद्य कान्तम्, आज्ञाकरत्वमधिगम्य यथा कृतार्थः ॥१९॥&lt;br&gt;&#xA;उर्वशी - णत्थि मे विहवो अदो पिअदरं मन्तिदुं ।&lt;br&gt;&#xA;राजा - उर्वशीं हस्तेनावलम्ब्य ।&lt;br&gt;&#xA;अहो, विरुद्धसंवर्धन ईप्सितलाभो नाम ।&lt;br&gt;&#xA;पादास्त एव शशिनः सुखयन्ति गात्रं, बाणास्त एव मदनस्य ममानुकूलाः ।&lt;br&gt;&#xA;संरम्भरूक्षमिव सुन्दरि यद्यदासीत्, त्वत्सङ्गमेन मम तत्तदिवानुनीतम् ॥२०॥&lt;br&gt;&#xA;उर्वशी - अवरद्धम्हि चिरआरिआ महाराअस्स ।&lt;br&gt;&#xA;राजा - मा मैवम् ।&lt;br&gt;&#xA;यदेवोपनतं दुःखात् सुखं तद्रसवत्तरम् ।&lt;br&gt;&#xA;निर्वाणाय तरुच्छाया तप्तस्य हि विशेषतः ॥२१॥&lt;br&gt;&#xA;विदूषकः - भो, सेविदा पदोसरमणीआ चन्दवादा ।&lt;br&gt;&#xA;समओ क्खु दे वासघरप्पवेसस्स ।&lt;br&gt;&#xA;राजा - तेन हि सख्यास्ते मार्गमादेशय ।&lt;br&gt;&#xA;विदूषकः - इदो इदो भोदी ।&lt;br&gt;&#xA;सर्वे परिक्रामन्ति ।&lt;br&gt;&#xA;राजा - सुन्दरि, इयमिदानीं मे प्रार्थना ।&lt;br&gt;&#xA;उर्वशी - का विअ ।&lt;br&gt;&#xA;राजा - अनधिगतमनोरथस्य पूर्वं, शतगुणितेव गता मम त्रियामा ।&lt;br&gt;&#xA;यदि तु तव समागमे तथैव, प्रसरति सुभ्रु ततः कृती भवेयम् ॥२२॥&lt;br&gt;&#xA;इति निष्क्रान्ताः सर्वे ।&lt;br&gt;&#xA;इति महाकविकालिदासविरचिते विक्रमोर्वशीये तृतीयोऽङ्कः ।&lt;/p&gt;</description>
    </item>
    <item>
      <title>०४</title>
      <link>https://vishvAsa.github.io/kAvyam/laxyam/rUpakam/kAlidAsaH/vikramorvashIyam/04/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/rUpakam/kAlidAsaH/vikramorvashIyam/04/</guid>
      <description>&lt;p&gt;पिअसहिविओअविमणा सहिसहिआ वाउला समुल्लवै ।&lt;br&gt;&#xA;सूरकरफंसविअसिअतामरसे सरवरूसङ्गे ॥१॥&lt;br&gt;&#xA;सहजन्याचित्रलेखयोः प्रावेशिकी आक्षिप्तिका ।&lt;br&gt;&#xA;ततः प्रविशति सहजन्या चित्रलेखा च ।&lt;br&gt;&#xA;चित्रलेखा - प्रवेशान्तरे द्विपदिकया दिशोऽवलोक्य ।&lt;br&gt;&#xA;सहअरिदुक्खालिद्धअं, सरवरअम्मि सिणिद्धअं ।&lt;br&gt;&#xA;बाहोवग्गिअणअणअं, तम्मै हंसीजुअलअं ॥२॥&lt;br&gt;&#xA;सहजन्या -सखेदम् ।&lt;br&gt;&#xA;सहि चित्तलेहे, मिलाअमाणसअवत्तकसणा दे मुहच्छाआ हिअअस्स असुत्थदं सूएदि ।&lt;br&gt;&#xA;ता कहेहि मे अणिव्वुदिकारणं जेण दे समदुक्खा होमि ।&lt;br&gt;&#xA;चित्रलेखा -सकरुणम् ।&lt;br&gt;&#xA;सहि, अच्छरावारपज्जाएण तत्थभवदो सुज्जस्स उवट्ठाणे वट्टती पिअसहीए विणा वसन्तूसवो आगदो त्ति बलिअं उक्कठिदम्हि ।&lt;br&gt;&#xA;सहजन्या - सहि, जाणामि वो अण्णोण्णगदं पेम्मं ।&lt;br&gt;&#xA;तदो तदो ।&lt;br&gt;&#xA;चित्रलेखा - तदो इमेसु दिअसेसु को णओ वुत्तन्तो वट्टदि त्ति पणिधाणट्ठिदाए मए अच्चाहिदं उवलद्धं ।&lt;br&gt;&#xA;सहजन्या - सहि,केरिसं तं ।&lt;br&gt;&#xA;चित्रलेखा - सकरुणम् ।&lt;br&gt;&#xA;उव्वसी किल तं राएसिं लच्छीसणाहं अमच्चेसु णिवेसिदकज्जधुरं गेण्हिअ केलाससिहरुद्देसं गन्धमादणं वणं विहरिदुं गदा ।&lt;br&gt;&#xA;सहजन्या - सश्लाघम् ।&lt;br&gt;&#xA;सहि, सो सम्भोओ जो तारिसेसु प्पदेसेसु ।&lt;br&gt;&#xA;तदो तदो ।&lt;br&gt;&#xA;चित्रलेखा - तदो तहिं मन्दाइणीतीरे सिकदापव्वदेहिं कीलमाणा उदअवदी णाम विज्जाहरदारिआ तेण राएसिणा चिरं णिज्झाइद त्ति कदुअ कुविदा मे पिअसही उव्वसी ।&lt;br&gt;&#xA;सहजन्या - असहणा खु सा ।&lt;br&gt;&#xA;दूरारूढो अ से पणओ ।&lt;br&gt;&#xA;ता भविदव्वदा एत्थ बलवदी ।&lt;br&gt;&#xA;तदो तदो ।&lt;br&gt;&#xA;चित्रलेखा - तदो भत्तुणो अणुणअं अप्पडिवज्जमाणा गुरुसावसम्मूढहिअआ विसुमरिददेवदाणिअमा अम्मकाजणपरिहरणीअं कुमारवणं पविट्ठा ।&lt;br&gt;&#xA;पवेसाणन्तरं च काणणोवन्तवत्तिलदाभावेण परिणदं से रूवं ।&lt;br&gt;&#xA;सहजन्या - सशोकम् ।&lt;br&gt;&#xA;सव्वधा णत्थि विहिणो अलङ्घणीअं णाम जेण तारिसस्स अणुराअस्स अण्णारिसो एव्व परिणामो संवुत्तो ।&lt;br&gt;&#xA;तदो तदो ।&lt;br&gt;&#xA;चित्रलेखा - तदो सोवि तस्सिं एव्व काणने पिअदमं अण्णेसन्तो उम्मत्तीभूदो इदो उव्वसी तदो उव्वसि त्ति कदुअ अहोरत्ताइं अदिवाहेदि ।&lt;br&gt;&#xA;नभोऽवलोक्य ।&lt;br&gt;&#xA;इमिणा उण णिव्वुदाणं वि उक्कण्ठाकारिणा मेहोदएण अप्पडीआरो भविस्सदि त्ति तक्केमि ।&lt;br&gt;&#xA;अनन्तरे जम्भलिका ।&lt;br&gt;&#xA;सहअरिदुक्खालिद्धअं, सरवरअम्मि सिणिद्धअं ।&lt;br&gt;&#xA;अविरलबाहजलोल्लअं, तम्मै हंसीजुअलअं ॥३॥&lt;br&gt;&#xA;सहजन्या - ण तारिसा आकिदिविसेसा चिरं दुक्खभाइणो होतिं ।&lt;br&gt;&#xA;ता अवस्सं कोवि आणुग्गहणिमित्तभूदो समाअमोवाओ भविस्सदि त्ति तक्केमि ।&lt;br&gt;&#xA;प्राचीं दिशमवलोक्य ।&lt;br&gt;&#xA;ता एहि उदौम्मुहस्स भअवदो सुज्जस्स उवट्ठाणं करेम्ह ।&lt;br&gt;&#xA;अनन्तरे खण्डधारा ।&lt;br&gt;&#xA;चिन्तादुम्मिअमाणसिआ, सहअरिदंसणलालसिआ ।&lt;br&gt;&#xA;विअसिअकमलमणोहरए, विहरै हंसी सरवरए ॥४॥&lt;br&gt;&#xA;इति निष्क्रान्ते ।&lt;br&gt;&#xA;प्रवेशकः ।&lt;br&gt;&#xA;गहणं गैन्दणाहो पिअविरहुम्माअपलिअविआरो ।&lt;br&gt;&#xA;विस�?? तरुकुसुमकिसलअभूसिअणिअदेहपब्भारो ॥५॥&lt;br&gt;&#xA;पुरूरवसः प्रावेशिकी आक्षिप्तिका ।&lt;br&gt;&#xA;ततः प्रविशत्याकाशबद्धलक्ष्यः सोन्मादो राजा ।&lt;br&gt;&#xA;राजा - सक्रोधम् ।&lt;br&gt;&#xA;आः दुरात्मन्, रक्षः, तिष्ठ तिष्थ ।&lt;br&gt;&#xA;क्व मे प्रियतमामादाय गच्छसि ।&lt;br&gt;&#xA;विलोक्य ।&lt;br&gt;&#xA;कथम् ।&lt;br&gt;&#xA;शैलशिखराद्गगनमुत्पत्य बाणैर्मामभिवर्षति ।&lt;br&gt;&#xA;लोष्टं गृहीत्वा हन्तुं धावन् ।&lt;br&gt;&#xA;अनन्तरे द्विपदिकया दिशोऽवलोक्य ।&lt;br&gt;&#xA;हिअआहिअपिअदुक्खओ, सरवरए धुअपक्खओ ।&lt;br&gt;&#xA;बाहोवग्गिअणअणओ, तम्म�?? हंसजुआणओ ॥६॥&lt;br&gt;&#xA;विभाव्य ।&lt;br&gt;&#xA;सकरुणम् ।&lt;br&gt;&#xA;कथम् ।&lt;br&gt;&#xA;नवजलधरः सन्नद्धोऽयं, न दृप्तनिशाचरः, सुरधनुरिदं दूरक्र्ष्टं, न नाम शरासनम् ।&lt;br&gt;&#xA;अयमपि पटुर्धारासारो, न बाणपरम्परा, कनकनिकषस्निग्धा विद्युत्, प्रिया न ममोर्वशी ॥७॥&lt;br&gt;&#xA;इति मूर्च्छितः पतति ।&lt;br&gt;&#xA;द्विपदिकयोत्थाय निःश्वस्य ।&lt;br&gt;&#xA;मैं जाणिअ मिअलोअणि, णिसिअरु कोइ हरेइ ।&lt;br&gt;&#xA;जाव ण णवतलि सामल, धाराहरु वरिसेइ ॥८॥&lt;br&gt;&#xA;सकरुणं विचिन्त्य ।&lt;br&gt;&#xA;तत् क्व नु खलु गता स्यात् ।&lt;br&gt;&#xA;तिष्ठेत् कोपवशात् प्रभावपिहिता, दीर्घं न स कुप्यति, स्वर्गायोत्पतिता भवेत्, मयि पुनर्भावार्द्रमस्या मनः ।&lt;br&gt;&#xA;सरोषम् ।&lt;br&gt;&#xA;तां हर्तुं विबुधद्विषोऽपि न च मे शक्ताः पुरोवर्तिनीं, सा चात्यन्तमगोचरं नयनयोर्यातेति कोऽयं विधिः ॥९॥&lt;br&gt;&#xA;द्विपदिकया दिशोऽवलोक्य ।&lt;br&gt;&#xA;निःश्वस्य ।&lt;br&gt;&#xA;सास्रम् ।&lt;br&gt;&#xA;अये, परावृत्तभागधेयानां दुःखं दुःखानुबन्धि ।&lt;br&gt;&#xA;कुतः ।&lt;br&gt;&#xA;अयमेकपदे तया वियोगः, प्रियया चोपनतः सुदुःसहो मे ।&lt;br&gt;&#xA;नववारिधरोदयादहोभिर्, भवितव्यं च निरातपत्वरम्यैः ॥१०॥&lt;br&gt;&#xA;अनन्तरे चर्चरी ।&lt;br&gt;&#xA;जलहर संहर एहु को पैं आढत्तओ, अविरलधारासार दिसामुहकन्तओ ।&lt;br&gt;&#xA;ए मैं पुहवि भमन्ते जै पिअ पेक्खिमि, तव्वे जं जु करीहिसि तं तु सहीहिमि ॥११॥&lt;br&gt;&#xA;चर्चरिकया विचिन्त्य ।&lt;br&gt;&#xA;वृथा खलु मया मनसः सन्तापवृद्धिरुपेक्ष्यते यदा मुनयोऽप्येवं व्याहरन्ति राजा कालस्य कारणमिति ।&lt;br&gt;&#xA;तत् किमहं जलधरसमयं न प्रत्यादिशामि ।&lt;br&gt;&#xA;विहस्योथाय ।&lt;br&gt;&#xA;यदा मुनयोऽप्येवं व्याहरन्तीति पठित्वा ।&lt;br&gt;&#xA;भवतु ।&lt;br&gt;&#xA;प्रत्यादिशामि ।&lt;br&gt;&#xA;अनन्तरे चर्चरी ।&lt;br&gt;&#xA;गन्धुम्माइअमहुअरगीएहिं, वज्जन्तेहिं परहुअतूरेहिं ।&lt;br&gt;&#xA;पसरिअपवणुव्वेल्लिअपल्लवणिअरु [अरु], सुललिअविविहपआरे णच्चै कप्पअरु ॥१२॥&lt;br&gt;&#xA;तेन नर्तित्वा ।&lt;br&gt;&#xA;अथवा न प्रत्यादिशामि, यदा प्रावृषेण्यैरेव चिह्नैः सम्प्रति मम राजोपचारः क्रियते ।&lt;br&gt;&#xA;विहस्य ।&lt;br&gt;&#xA;पुनर्गन्धुम्माइअ इति नर्तित्वा ।&lt;br&gt;&#xA;कथमिति ।&lt;br&gt;&#xA;विद्युल्लेखाकनकरुचिरं श्रीवितानं ममाभ्रं, व्याधूयन्ते निचुलतरुभिर्मञ्जरीचामराणि ।&lt;br&gt;&#xA;घर्मच्छेदात् पटुतरगिरो बन्दिनो नीलकण्ठा, धारासारोपनयनपरा नैगमाः सानुमन्तः ॥१३॥&lt;br&gt;&#xA;भवतु ।&lt;br&gt;&#xA;किं परिच्छदश्लाघया ।&lt;br&gt;&#xA;यावदस्मिन्कानने तां प्रियामन्वेषयामि ।&lt;br&gt;&#xA;पुनश्चर्चरी ।&lt;br&gt;&#xA;पाठस्यान्ते भिन्नकः ।&lt;br&gt;&#xA;दैआरहिओ अहिअं दुहिओ, विरहाणुगओ परिमन्थरओ ।&lt;br&gt;&#xA;गिरिकाणणए कुसुमुज्जलए , गअजूहवई तह झीणगई ॥१४॥&lt;br&gt;&#xA;अनन्तरे द्विपदिकया परिक्रम्यावलोक्य च सहर्षम् ।&lt;br&gt;&#xA;हन्त हन्त ।&lt;br&gt;&#xA;व्यवसितस्य मे संवर्धनं संवृत्तम् ।&lt;br&gt;&#xA;कुतः ।&lt;br&gt;&#xA;आरक्तराजिभिरियं कुसुमैर्नवकन्दली सलिलगर्भैः ।&lt;br&gt;&#xA;कोपादन्तर्बाष्पे स्मरयति माम् लोचने तस्याः ॥१५॥&lt;br&gt;&#xA;इतो गतेति कथं मया तत्रभवती सूचयितव्या ।&lt;br&gt;&#xA;पद्भ्यां स्पृशेद्वसुमतीं यदि सा सुगात्री, मेघाभिवृष्टसिकतासु वनस्थलीषु ।&lt;br&gt;&#xA;पश्चन्नता गुरुनितम्बतया ततोऽस्या, दृश्येत चारुपदपङ्क्तिरलक्तकाङ्का ॥१६॥&lt;br&gt;&#xA;द्विपदिकया परिक्रम्यावलोक्य च ।&lt;br&gt;&#xA;सहर्षम् ।&lt;br&gt;&#xA;हन्त हन्त ।&lt;br&gt;&#xA;उपलब्धमुपलक्षणं येन तस्याः कोपनाया मार्गोऽनुमीयते ।&lt;br&gt;&#xA;हृतौष्थरागैर्नयनोदबिन्दुभिर्, निमग्ननाभेर्निपतद्भिरङ्कतम् ।&lt;br&gt;&#xA;च्युतं रुषा भिन्नगतेरसंशयं, शुकोदरश्याममिदं स्तनांशुकम् ॥१७॥&lt;br&gt;&#xA;भवतु ।&lt;br&gt;&#xA;आदास्ये तावत् ।&lt;br&gt;&#xA;परिक्रम्य विभाव्य च सास्रम् ।&lt;br&gt;&#xA;कथम् ।&lt;br&gt;&#xA;सेन्द्रगोपं नवशाद्वलमिदम् ।&lt;br&gt;&#xA;तत्कुतोऽस्मिन्विपिने प्रियाप्रवृत्तिमागमयेयम् ।&lt;br&gt;&#xA;दृष्ट्वा ।&lt;br&gt;&#xA;अये, अयमासारोच्छ्वसितशैलतटस्थलीपाषाणमधिरूढः ।&lt;br&gt;&#xA;आलोकयति पयोदान् प्रबलपुरोवातनर्तितशिखण्डः ।&lt;br&gt;&#xA;केकागर्भेण शिखी दूरोन्नमितेन कण्ठेन ॥१८॥&lt;br&gt;&#xA;उपेत्य ।&lt;br&gt;&#xA;यावदेनं पृच्छामि ।&lt;br&gt;&#xA;अनन्तरे खण्डकः ।&lt;br&gt;&#xA;सम्पत्तविसूरणओ, तुरिअं परवारणओ ।&lt;br&gt;&#xA;पिअअमदंसणलालसओ, गअवरु विम्हिअमाणसओ ॥१९॥&lt;br&gt;&#xA;तेन खण्डकान्तरे चर्चरी ।&lt;br&gt;&#xA;बंहिण पैं इअ अब्भत्थेमि आअक्खहि मं ता, एत्थ वण भमन्ते जै दिट्ठी सा महु कन्ता ।&lt;br&gt;&#xA;णिसमाहि मिअङ्कसरिसे वअणे हंसग�??, ए चिण्हे जाणीहिसि आअक्खिउ तुज्झ मैं ॥२०॥&lt;br&gt;&#xA;चर्चरिकयोपविश्याञ्जलिं बद्ध्वा ।&lt;br&gt;&#xA;नीलकण्ठ ममोत्कण्ठा वनेऽस्मिन् वनिता त्वया ।&lt;br&gt;&#xA;दीर्घापाङ्गा सितीपाङ्ग दृष्टा दृष्टिक्षमा भवेत् ॥२१॥&lt;br&gt;&#xA;चर्चरिकयावलोक्य ।&lt;br&gt;&#xA;कथम् ।&lt;br&gt;&#xA;अदत्वैव प्रतिवचनम् नर्तितुमारब्धः ।&lt;br&gt;&#xA;पुनश्चर्चरी ।&lt;br&gt;&#xA;किं नु खलु हर्षकारणमस्य ।&lt;br&gt;&#xA;आम्, ज्ञातम् ।&lt;br&gt;&#xA;मृदुपवनविभिन्नो मत्प्रियाया विनाशाद्, घनरुचिरकलापो निःसपत्नोऽस्य जातः ।&lt;br&gt;&#xA;रतिविगलितबन्धे केशहस्ते सुकेश्याः, सति कुसुमसनाथे किं करोत्येष बर्ही ॥२२॥&lt;br&gt;&#xA;भवतु ।&lt;br&gt;&#xA;परव्यसननिर्वृतं न खल्वेनं पृच्छामि ।&lt;br&gt;&#xA;द्विपदिकया दिशोऽवलोक्य ।&lt;br&gt;&#xA;अये, इयमातपान्तसन्धुक्षितमदा जम्बूविटपमध्यास्ते परभृता ।&lt;br&gt;&#xA;विहरेषु पण्डितैषा जातिः ।&lt;br&gt;&#xA;यावदेनां पृच्छामि ।&lt;br&gt;&#xA;अनन्तरे खुरकः ।&lt;br&gt;&#xA;विज्जज्झरकाणणअल्लीणओ, दुक्खविणिग्गअबाहुप्पीडओ ।&lt;br&gt;&#xA;दूरोसारिअहिअआणन्दओ, अम्बरमाणे भम�?? गंइदओ ॥२३॥&lt;br&gt;&#xA;खुरकान्ते चर्चरी ।&lt;br&gt;&#xA;हेले हेले ।&lt;br&gt;&#xA;पुरहुअ महुरपलाविणि कन्ती, णन्दणवण सच्छन्द भमन्ती ।&lt;br&gt;&#xA;ज�?? प�??ं पिअअम सा महु दिट्ठी, ता आअक्खहि महु परपुट्ठी ॥२४॥&lt;br&gt;&#xA;एतदेव नर्तित्वा वलन्तिकयोपसृत्य जानुभ्यां स्थित्वा ।&lt;br&gt;&#xA;भवति ।&lt;br&gt;&#xA;त्वां कामिनो मदनदूतिमुदाहरन्ति, मानावभङ्गनिपुणं त्वममोघमस्त्रम् ।&lt;br&gt;&#xA;तामानय प्रियतमाम् मम वा समीपं, मां वा नयाशु कलभाषिणि यत्र कान्ता ॥२५॥&lt;br&gt;&#xA;वाङ्केन किञ्चिद्वलित्वा ।&lt;br&gt;&#xA;आकाशे ।&lt;br&gt;&#xA;किमाह भवती ।&lt;br&gt;&#xA;कथं त्वामेवमनुरक्तं विहाय गतेति ।&lt;br&gt;&#xA;शृणोतु भवती ।&lt;br&gt;&#xA;कुपिता, न तु कोपकारणं, सकृदप्यात्मगतं स्मराम्यहम् ।&lt;br&gt;&#xA;प्रभुता रमणेषु योषितां, न हि भावस्स्वलितान्यपेक्षते ॥२६॥&lt;br&gt;&#xA;ससम्भ्रममुपविश्य ।&lt;br&gt;&#xA;अनन्तरं जानुभ्यां स्थित्वा कुपितेति पठित्वा विलोक्य ।&lt;br&gt;&#xA;कथम् ।&lt;br&gt;&#xA;कथाविच्छेदकारिणी स्वकार्य एव व्यासक्ता ।&lt;br&gt;&#xA;अथवा सुष्ठु खल्विदमुच्यते ।&lt;br&gt;&#xA;महदपि परदुःखं शीतलं सम्यगाहुः, प्रणयमगणथित्वा यन्ममापद्गतस्य ।&lt;br&gt;&#xA;अधरमिव मदान्धा पातुमेषा प्रवृत्ता, फलमभिनवपाकं राजजम्बूद्रुमस्य ॥२७॥&lt;br&gt;&#xA;तदेवं गतेऽपि प्रियेव मे मञ्जुस्वनेति न मे कोपोऽस्याम् ।&lt;br&gt;&#xA;सुखमास्तां भवती ।&lt;br&gt;&#xA;साधयामस्तावत् ।&lt;br&gt;&#xA;उत्थाय द्विपदिकया परिक्रम्यावलोक्य च ।&lt;br&gt;&#xA;अये, दक्षिणेन वनधारां प्रियाचरणनिक्षेपशंसी नूपुरशब्दः यावदेनमनुगच्छामि ।&lt;br&gt;&#xA;परिक्रम्य ।&lt;br&gt;&#xA;पिअअमविरहकिलामिअवअणओ, अविरलबाहजलाउलणअणओ ।&lt;br&gt;&#xA;दूसहदुक्खविसण्ठुलगमणओ, पसरिअगुरुतावदीविअङ्गओ ॥&lt;br&gt;&#xA;अहिअं दुम्मिअमाणसओ ।&lt;br&gt;&#xA;काणणे भम�?? ग�??न्दओ ॥२८॥&lt;br&gt;&#xA;ककुभेन षडुपभङ्गाः ।&lt;br&gt;&#xA;अनन्तरे द्विपदिकया दिशोऽवलोक्य ।&lt;br&gt;&#xA;पिअकरिणीविच्छोइअओ, गुरुसोआणलदीविअओ ।&lt;br&gt;&#xA;बाहजलाउललोअणओ, करिवरु भम�?? समाउलओ ॥२९॥&lt;br&gt;&#xA;सकरुनम् ।&lt;br&gt;&#xA;हा धिक् ।&lt;br&gt;&#xA;कष्टम् ।&lt;br&gt;&#xA;मेघश्यामा दिशो दृष्ट्वा मानसोत्सुकचेतसा ।&lt;br&gt;&#xA;कूजितं राजहंसेन नेदं नूपुरशिञ्जतम् ॥३०॥&lt;br&gt;&#xA;भवतु ।&lt;br&gt;&#xA;यावदेते मानसोत्सुकाः पतत्रिणः सरसोऽस्मान्नोत्पतन्ति तावदेतेभ्यः प्रियाप्रवृत्तिमागमयेयम् ।&lt;br&gt;&#xA;वलन्तिकयोपसृत्य जानुभ्यां स्थित्वा ।&lt;br&gt;&#xA;हंहो जलविहङ्गमराज ।&lt;br&gt;&#xA;पश्चात् सरः प्रतिगमिष्यसि मानसं त्वं, पाथेयमुत्सृज बिसं ग्रहणाय भूयः ।&lt;br&gt;&#xA;मां टावदुद्धर शुचो दयिताप्रवृत्त्या, स्वार्थात् सतां गुरुतरा प्रणयिक्रियैव ॥३१॥&lt;br&gt;&#xA;तिर्यगवलोक्य ।&lt;br&gt;&#xA;अये, यथोन्मुखमालोकयति तथा व्यक्तं प्रवासोत्सुकमनसा मया न दृष्टेत्याह ।&lt;br&gt;&#xA;उपविश्य ।&lt;br&gt;&#xA;चर्चरी ।&lt;br&gt;&#xA;रेरे हंसा किं गोइज्ज�??, इति नर्तित्वोत्थाय ।&lt;br&gt;&#xA;यदि हंस गता न ते नतभ्रूः, सरसो रोधसि दर्शनं प्रिया मे ।&lt;br&gt;&#xA;मदखेलपदं कथं नु तस्याः, सकलं चोर गतं त्वया गृहीतम् ॥३२॥&lt;br&gt;&#xA;पुनश्चर्चरी ।&lt;br&gt;&#xA;ग�??अणुसारे म�?? लक्खिज्ज�?? ।&lt;br&gt;&#xA;चर्चरिकयोपसृत्याञ्जलिं बद्ध्वा ।&lt;br&gt;&#xA;हंस प्रयच्छ मे कान्तां गतिरस्यास्त्वया हृता ।&lt;br&gt;&#xA;विभावितैकदेशेन देयं यदभियुज्यते ॥३३॥&lt;br&gt;&#xA;पुनश्चर्चरी ।&lt;br&gt;&#xA;क�?? प�??ं सिक्खिउ ए ग�?? लालस, सा प�??ं दिट्ठी जहणभरालस ॥३४॥&lt;br&gt;&#xA;पुनश्चर्चरी ।&lt;br&gt;&#xA;हंस प्रयच्छेत्यादि पठित्वा ।&lt;br&gt;&#xA;द्विपदिकया निरूप्य ।&lt;br&gt;&#xA;विहस्य ।&lt;br&gt;&#xA;एष स्तेनानुशासी राजेति भयादुत्पतितः ।&lt;br&gt;&#xA;यावदन्यमवकाशमवगाहिष्ये ।&lt;br&gt;&#xA;द्विपदिकया परिक्रम्यावलोक्य च ।&lt;br&gt;&#xA;अये, प्रियासहायश्चक्रवाकस्तिष्ठति ।&lt;br&gt;&#xA;यावदेनं पृच्छामि ।&lt;br&gt;&#xA;अनन्तरे कुटिलिका ।&lt;br&gt;&#xA;मम्मररणिअमणोहरए, मल्लघती ।&lt;br&gt;&#xA;कुसुमिअतरुवरपल्लवए ।&lt;br&gt;&#xA;चर्चरी ।&lt;br&gt;&#xA;दैआविरहुम्माइअओ, काणणे भम�?? ग�??न्दओ ॥३५॥&lt;br&gt;&#xA;द्विलयान्ते चर्चरी ।&lt;br&gt;&#xA;गोरोअणवण्णा, चक्का भण इ म�?? ।&lt;br&gt;&#xA;महु सर कीलन्ती, धणिअ ण दिट्ठि प�??ं ॥३६॥&lt;br&gt;&#xA;चर्चरिकयोपसृत्य जानुभ्यां स्थित्वा ।&lt;br&gt;&#xA;रथाङ्गनामन् सन्त्यक्तो रथाङ्गश्रोणिबिम्बया ।&lt;br&gt;&#xA;अयं त्वां पृच्छति रथी मनोरथशतैर्वृतः ॥३७॥&lt;br&gt;&#xA;अयं कः क इत्याह ।&lt;br&gt;&#xA;न खलु विदितोऽहमस्य ।&lt;br&gt;&#xA;सूर्याचन्द्रमसौ यस्य मातामहपितामहौ ।&lt;br&gt;&#xA;स्वयं वृतः पतिर्द्वाभ्यामुर्वश्या च भुवा च यः ॥३८॥&lt;br&gt;&#xA;कथं ।&lt;br&gt;&#xA;तूष्णीं स्थितः ।&lt;br&gt;&#xA;भवतु ।&lt;br&gt;&#xA;उपालप्स्ये तावदेनम् ।&lt;br&gt;&#xA;जानुभ्यां स्थित्वा ।&lt;br&gt;&#xA;तद्युक्तं तावदात्मानुमानेन वर्तितुम् ।&lt;br&gt;&#xA;कुतः ।&lt;br&gt;&#xA;सरसि नलिनीपत्रेणापि त्वमावृतविग्रहां, ननु सहचरीं दूरे मत्वा विरौषि समुत्सुकः ।&lt;br&gt;&#xA;इति च भवतो जायास्नेहात् पृथक्स्थितिभीरुता, मयि च विधुरे भावः कोऽयं प्रवृत्तिपराङ्भुखः ॥३९॥&lt;br&gt;&#xA;उपविश्य ।&lt;br&gt;&#xA;सर्वथा मदीयानां भाग्यविपर्ययाणामयं प्रभावः ।&lt;br&gt;&#xA;यावदन्यमवकाशमवगाहिष्ये ।&lt;br&gt;&#xA;पदान्तरे स्थित्वा ।&lt;br&gt;&#xA;भवतु ।&lt;br&gt;&#xA;न तावद्गच्छामि ।&lt;br&gt;&#xA;द्विपदिकया परिक्रम्यावलोक्य च ।&lt;br&gt;&#xA;अये ।&lt;br&gt;&#xA;अदं रुणद्धि मां पद्ममन्तःक्कणितषट्पदम् ।&lt;br&gt;&#xA;मया दष्टाधरं तस्याः ससीत्कारमिवाननम् ॥४०॥&lt;br&gt;&#xA;इतो गतस्यानुशयो मा भूदित्यस्मिन्नपि कमलसेविनि भ्रमरे प्रणयं करिष्ये ।&lt;br&gt;&#xA;अस्यान्तरे अर्धद्विचतुरस्रकः ।&lt;br&gt;&#xA;एक्कक्कमवड्ढिअ -, गुरुअरपेम्मरसे ।&lt;br&gt;&#xA;सरे हंसजुआणओ, कील�?? कामवसे ॥४१॥&lt;br&gt;&#xA;चतुरस्रकेण उपविश्याञ्जलिं बद्ध्वा ।&lt;br&gt;&#xA;मधुकर मदिराक्ष्याः शंस तस्याः प्रवृत्तिं, वरतनुरथवासौ नैव दृष्टा प्रिया मे ।&lt;br&gt;&#xA;यदि सुरभिमपास्यस्तन्मुखोच्छ्वासगन्धं, तव रतिरभविष्यत् पुण्डरीके किमस्मिन् ॥४२॥&lt;br&gt;&#xA;द्विपदिकया परिक्रम्यावलोक्य च ।&lt;br&gt;&#xA;एष नीपस्कन्धनिषण्णहस्तः करिणीसहायो नागराजस्तिष्ठति ।&lt;br&gt;&#xA;अस्मात् प्रियोदन्तमुपलप्स्ये ।&lt;br&gt;&#xA;यावदुपसर्पामि ।&lt;br&gt;&#xA;कुटिलिका ।&lt;br&gt;&#xA;करिणीविरह (हे), सन्ताविअओ ।&lt;br&gt;&#xA;मल्लघटी ।&lt;br&gt;&#xA;काणणे गण्डु -, द्धुअमहुअरओ ॥४३॥&lt;br&gt;&#xA;अतोऽन्तरे अवलोक्य ।&lt;br&gt;&#xA;अथवा न तावदयमुपसर्पणकालः ।&lt;br&gt;&#xA;अयमचिरोद्गतपल्लवमुपनीतं प्रियतमाग्रहस्तेन ।&lt;br&gt;&#xA;अभिलषतु तावदासवसुरभिरसं सल्लकीभङ्गम् ॥४४॥&lt;br&gt;&#xA;स्थानकेनावलोक्य ।&lt;br&gt;&#xA;अये, कृताहारकः संवृत्तः ।&lt;br&gt;&#xA;भवतु ।&lt;br&gt;&#xA;समीपमस्य गत्वा पृच्छामि ।&lt;br&gt;&#xA;अनन्तरे चर्चरी ।&lt;br&gt;&#xA;ह??ं प�??ं पुच्छिमि अक्खहि गअवरु, ललिअपहारे णासिअतरुवरु ।&lt;br&gt;&#xA;दूरविणिज्जिअससहरकन्ती, दट्ठी पिअ प�??ं सम्मुह जन्ती ॥४५॥&lt;br&gt;&#xA;पदद्वयं पुरत उपसृत्य ।&lt;br&gt;&#xA;मदकल युवतिशशिकला गजयूथप यूथिकाशबलकेशी ।&lt;br&gt;&#xA;स्थिरयौवना स्थिता ते दूरालोके सुखालोका ॥४६॥&lt;br&gt;&#xA;सहर्षमाकर्ण्य ।&lt;br&gt;&#xA;अहह ।&lt;br&gt;&#xA;अनेन प्रियोपलब्धिशंसिना मन्द्रकण्ठगर्जितेन समाश्वासितोऽस्मि ।&lt;br&gt;&#xA;साधर्म्याच्च भूयसी मे त्वयि प्रीतिः ।&lt;br&gt;&#xA;मामाहुः पृथिवीभृतामधिपतिं नागाधिराजो भवान्, अव्युच्छिन्नपृथुप्रवृत्ति भवतो दानं ममाप्यर्थिषु ।&lt;br&gt;&#xA;स्त्रीरत्नेषु ममोर्वशी प्रियतमा यूथे तवेयं वशा, सर्वं मामनु ते प्रियाविरहजां त्वं तु व्यथां मानुभूः ॥४७॥&lt;br&gt;&#xA;सुखमास्तां भवान् ।&lt;br&gt;&#xA;द्विपदिकया परिक्रम्यावलोक्य च ।&lt;br&gt;&#xA;अये, अयमसौ सुरभिकन्दरो नाम विशेषरमणीयः सानुमान् प्रियाश्चाप्सरसाम् ।&lt;br&gt;&#xA;अपि नाम सुतनुरस्योपत्यकायामुपलभ्येत ।&lt;br&gt;&#xA;परिक्रम्यावलोक्य च ।&lt;br&gt;&#xA;कथमन्धकारः ।&lt;br&gt;&#xA;भवतु ।&lt;br&gt;&#xA;विद्युत्प्रकाशेनावलोकयामि ।&lt;br&gt;&#xA;कथम् ।&lt;br&gt;&#xA;मदियैर्दुरितपरिणामैर्मेघोदयोऽपि शतह्रदाशून्यः संवृत्तः ।&lt;br&gt;&#xA;तथापि शिलोच्चयमेनमपृष्ट्वा न निवर्तिष्ये ।&lt;br&gt;&#xA;अनन्तरे खण्डिका ।&lt;br&gt;&#xA;पसरिअखरखुरदारिअमेइणि, वणगहणे अविचल्लु ।&lt;br&gt;&#xA;परिसप्पेई पेच्छह लीणो, णिअकज्जुज्जुअ कोल्लु ॥४८॥&lt;br&gt;&#xA;अपि वनान्तरमल्पभुजान्तरा, श्रयति पर्वत पर्वसु सन्नता ।&lt;br&gt;&#xA;इदमनङ्गपरिग्रहमङ्गना, पृथुनितम्ब नितम्बवती तव ॥४९॥&lt;br&gt;&#xA;कथम् ।&lt;br&gt;&#xA;तूष्णीमास्ते ।&lt;br&gt;&#xA;शङ्के, विप्रकर्षान्न शृणोति ।&lt;br&gt;&#xA;भवतु ।&lt;br&gt;&#xA;समीपमस्य गत्वा पृच्छामि ।&lt;br&gt;&#xA;अनन्तरे चर्चरी ।&lt;br&gt;&#xA;फलिहसिलाअलणिम्मलणिज्झरु, बहुविहकुसुमे विर�??असेहरु ।&lt;br&gt;&#xA;किण्णरमहुरुग्गीअमणोहरु, देक्खावहि महु पिअअम महिहरु ॥५०॥&lt;br&gt;&#xA;चर्चरिकयोपसृत्याञ्जलिं बद्ध्वा ।&lt;br&gt;&#xA;सर्वक्षितिभृतां नाथ दृष् आ सर्वाङ्गसुन्दरी ।&lt;br&gt;&#xA;रामा रम्ये वनान्तेऽस्मिन् मया विरहिता त्वया ॥५१॥&lt;br&gt;&#xA;तथैव प्रतिशब्दं शृणोति ।&lt;br&gt;&#xA;आकर्ण्य सहर्षम् ।&lt;br&gt;&#xA;कथम् ।&lt;br&gt;&#xA;यथाक्रमं दृष्टेत्याह ।&lt;br&gt;&#xA;भवतु ।&lt;br&gt;&#xA;अवलोकयामि ।&lt;br&gt;&#xA;दिशोऽवलोक्य ।&lt;br&gt;&#xA;सखेदम् ।&lt;br&gt;&#xA;कथम् ।&lt;br&gt;&#xA;ममैवायं कन्दरान्तरविसर्पी प्रतिशब्दः ।&lt;br&gt;&#xA;इति मूर्च्छितः पतति ।&lt;br&gt;&#xA;उत्थायोपविश्य सविषादम् ।&lt;br&gt;&#xA;अहह ।&lt;br&gt;&#xA;श्रान्तोऽस्मि ।&lt;br&gt;&#xA;यावदस्या गिरिनद्यास्तीरे तरङ्गवातमासेविष्ये ।&lt;br&gt;&#xA;द्विपदिकया परिक्रम्यावलोक्य च ।&lt;br&gt;&#xA;इमां नवाम्बुकलुषां स्रोतोवहां पश्यता मया रतिरुपलभ्यते ।&lt;br&gt;&#xA;कुतः ।&lt;br&gt;&#xA;तरङ्गभ्रूभङ्गा क्षुभितविहगश्रेणिरसना, विकर्षन्ती फेनं वसनमिव संरम्भशिथिलम् ।&lt;br&gt;&#xA;यथाविद्धं याति स्खलितमभिसन्धाय बहुशो, नदीभावेनेयं ध्रुवमसहना सा परिणता ॥५२॥&lt;br&gt;&#xA;भवतु ।&lt;br&gt;&#xA;प्रसादयामि तावदेनाम् ।&lt;br&gt;&#xA;अनन्तरे कुटिलिका ।&lt;br&gt;&#xA;पसीअ पिअअम सुन्दरिए णए, खुहिआकरुणविहङ्गमए णए ।&lt;br&gt;&#xA;सुरसरितीरसमूसुअएणए, अलिउलरअझङ्कारिअ एणए ॥५३॥&lt;br&gt;&#xA;तेन कुटिलिकान्तरे चर्चरी ।&lt;br&gt;&#xA;पुव्वदिसापवणाहअकल्लोलुग्गअबाहओ, मेहअङ्गे णच्च�?? सललिअ जलणिहिणाहओ ।&lt;br&gt;&#xA;हंसविहङ्गमकुङ्कुमसङ्खकआभरणु, करिमअराउलकसणलकमलकआवरणु ॥&lt;br&gt;&#xA;वेलासलिलुव्वेल्लिअहत्थदिण्णतालु ।&lt;br&gt;&#xA;ओत्थर�?? दसदिस रुन्धेइ णवमेहआलु ॥५४॥&lt;br&gt;&#xA;चर्चरिकयोपसृत्य जानुभ्यां स्थित्वा ।&lt;br&gt;&#xA;त्वयि निबद्धरतेः प्रियवादिनः, प्रणयभङ्गपराङ्भुखचेतसः ।&lt;br&gt;&#xA;कमपराधलवं मम पश्यसि, त्यजसि मानिनि दासजनं यतः ॥५५॥&lt;br&gt;&#xA;कथम् ।तूष्णीमास्ते ।&lt;br&gt;&#xA;अथवा परमार्थसरिदियं नोर्वशी ।&lt;br&gt;&#xA;अन्यथा कथं पुरूरवसमपहाय समुद्राभिसारिणी भवेत् ।&lt;br&gt;&#xA;अनिर्वेदप्राप्याणि श्रेयांसि भवन्ति ।&lt;br&gt;&#xA;भवतु ।&lt;br&gt;&#xA;तमेवोद्देशं गच्छामि यत्र मे नयनयोः सा सुनयना तिरोहिता ।&lt;br&gt;&#xA;परिक्रम्यावलोक्य च ।&lt;br&gt;&#xA;इमं तावत् प्रियाप्रवृत्तये सारङ्गमासीनमभ्यर्थये ।&lt;br&gt;&#xA;अभिनवकुसुमस्तबकिततरुवरस्य परिसरे मदकलकोकिलकूजितरवझङ्कारमनोहरे ।&lt;br&gt;&#xA;नन्दनविपिने निजकरिणीविरहानलसन्तप्तो विचरति गजाधिपतिरैरावतनामा ॥५६॥&lt;br&gt;&#xA;गलितकः ।&lt;br&gt;&#xA;जानुभ्यां स्थित्वा ।&lt;br&gt;&#xA;कृष्णसारच्छविर्योऽयं दृश्यते काननश्रिया ।&lt;br&gt;&#xA;वनशोभावलोकाय कटाक्ष इव पातितः ॥५७॥&lt;br&gt;&#xA;विलोक्य ।&lt;br&gt;&#xA;अयमन्तिकमायान्तीं शिशुना स्तनपायिना ।&lt;br&gt;&#xA;अनन्यदृष्टिस्तामेव मृगीं रुद्धां निरीक्षते ॥५८॥&lt;br&gt;&#xA;इति नर्तित्वा चर्चरी ।&lt;br&gt;&#xA;सुरसुन्दरि जहणभरालस पीणुत्तुङ्गघणत्थणी थिरजोव्वण तणुअसरीरि हंसग�?? ।&lt;br&gt;&#xA;गअणुज्जलकाणणे मिअलोअणि भमन्ते दिट्ठ प�??ं तह विरहसमुद्दन्तरे उत्तारहि म�??ं ॥५९॥&lt;br&gt;&#xA;उपसृत्याञ्जलिं बद्ध्वा ।&lt;br&gt;&#xA;हंहो हरिणपते ।&lt;br&gt;&#xA;अपि दृष्टवानसि मम प्रियां वने, कथयामि ते तदुपलक्षणं शृणु ।&lt;br&gt;&#xA;पृथुलोचना सहचरी यथैव ते, सुभगा तथैव खलु सापि वीक्ष्यते ॥६०॥&lt;br&gt;&#xA;विलोक्य ।&lt;br&gt;&#xA;कथम् ।&lt;br&gt;&#xA;अनादृत्य मद्वचनं कलत्राभिमुखं स्थितः ।&lt;br&gt;&#xA;सर्वथा उपपद्यते ।&lt;br&gt;&#xA;परिभवास्पदं विधिविपर्ययः ।&lt;br&gt;&#xA;यावदन्यमवकाशमवगाहिष्ये ।&lt;br&gt;&#xA;परिक्रम्यावलोक्य च ।&lt;br&gt;&#xA;हन्त दृष्टमुपलक्षणं तस्या मार्गस्य ।&lt;br&gt;&#xA;रक्तकदम्बः सोऽयं प्रियया घर्मान्तशंसि यस्येदम् ।&lt;br&gt;&#xA;कुसुममसमग्रकेसरविषममपि कृतं शिखाभरणं ॥६१॥&lt;br&gt;&#xA;परिक्रम्यावलोक्य च ।&lt;br&gt;&#xA;तत् किं नु खलु शिलाभेदगतं नितान्तरक्तमिदमालोक्यते ।&lt;br&gt;&#xA;प्रभालेपी नायं हरिहतगजस्यामिषलवः, स्फुलिङ्गः स्यादग्नेर्गहनमभिवृष्टं पुनरिदम् ।&lt;br&gt;&#xA;अये रक्ताशोकस्तबकसमरागो मणिरयं, यमुद्धर्तुं पूषा व्यवसित इवालम्बितकरः ॥६२॥&lt;br&gt;&#xA;भवतु ।&lt;br&gt;&#xA;आदास्ये तावत् ।&lt;br&gt;&#xA;इति ग्रहणं नाटयति ।&lt;br&gt;&#xA;पणैणिबद्धासाअओ, बाहाउलणिअणअणओ ।&lt;br&gt;&#xA;गअव�?? गहणे दुहिअओ, भम�?? क्खामिअवअणओ ॥६३॥&lt;br&gt;&#xA;द्विपदिकयोपसृत्य गृहीत्वा ।&lt;br&gt;&#xA;आत्मगतम् ।&lt;br&gt;&#xA;मन्दारपुष्पैरधिवासितायां, यस्याः शिखायामयमर्पणीयः ।&lt;br&gt;&#xA;सैव प्रिया सम्प्रति दुर्लभा मे, नैवेनमश्रूपहतं करोमि ॥६४॥&lt;br&gt;&#xA;इत्युत्सृजति ।&lt;br&gt;&#xA;नेपथ्ये ।&lt;br&gt;&#xA;वत्स, गृह्यतां गृह्यताम् ।&lt;br&gt;&#xA;सङ्गमनीयो मणिरिह शैलसुताचरणरागयोनिरयम् ।&lt;br&gt;&#xA;आवहति धार्यमाणः सङ्गममाशु प्रियजनेन ॥६५॥&lt;br&gt;&#xA;राजा - कर्णं दत्त्वा ।&lt;br&gt;&#xA;को नु खलु मामेवमनुशास्ति ।&lt;br&gt;&#xA;दिशोऽवलोक्य ।&lt;br&gt;&#xA;अये, अनुकम्पते मां कश्चिन्मृगचारी सुनिर्भगवान् ।&lt;br&gt;&#xA;भगवन्, अनुगृहीतोऽस्म्यहमुपदेशाद्भवतः ।&lt;br&gt;&#xA;मणिमादाय ।&lt;br&gt;&#xA;हंहो सङ्गमनीय ।&lt;br&gt;&#xA;तया वियुक्तस्य निमग्नमध्यया, भविश्यसि त्वं यदि सङ्गमाय मे ।&lt;br&gt;&#xA;ततः करिश्यामि भवन्तमात्मनः, शिखामणिं बालमिवेन्दुमीश्वरः ॥६६॥&lt;br&gt;&#xA;परिक्रम्यावलोक्य च ।&lt;br&gt;&#xA;किं नु खलु कुसुमरहितामपि लतामिमां पश्यता मया रतिरुपलभ्यते ।&lt;br&gt;&#xA;अथवा स्थाने मम मनो रमते ।&lt;br&gt;&#xA;इयं हि तन्वी मेघजलार्द्रपल्लवतया धौताधरेवाश्रुभिः, शून्येवाभरणैः स्वकालविरहाद्विश्रान्तपुष्पोद्गमा ।&lt;br&gt;&#xA;चिन्तामौनमिवास्थिता मधुलिहां शब्दैर्विना लक्ष्यते, चण्डी मामवधूय पादपतितं जातानुतापेव सा ॥६७॥&lt;br&gt;&#xA;यावदस्यां प्रियानुकारिण्यां लतायां परिष्वङ्गप्रणयी भवामि ।&lt;br&gt;&#xA;लए, पेक्खेविणु हिअए भावमि, ज�?? विहिजोए पुणि तहि पावमि ।&lt;br&gt;&#xA;ता रण्णेविणु करिमि णिभन्ती, पुणु ण इ मेल्ल�?? ताह कअन्ती ॥६८॥&lt;br&gt;&#xA;इति चर्चरिकयोपसृत्य लतामालिङ्गति ।&lt;br&gt;&#xA;ततस्तदीयस्थानमाक्तम्यैव प्रविष्टा उर्वशी ।&lt;br&gt;&#xA;राजा - निमीलिताक्षः स्पर्शं नाटयित्वा ।&lt;br&gt;&#xA;अये, उर्वशीगात्रस्पर्शादिव निर्वृतं मे शरीरं ।&lt;br&gt;&#xA;न पुनरस्ति विश्वासः ।&lt;br&gt;&#xA;कुतः ।&lt;br&gt;&#xA;समर्थये यत् प्रथमं प्रियां प्रति, क्षणेन तन्मे परिवर्ततेऽन्यथा ।&lt;br&gt;&#xA;अतो विनिद्रे सहसा विलोचने, करोमि न स्पर्शविभावितप्रियः ॥६९॥&lt;br&gt;&#xA;शनैरुन्मील्य चक्षुषी ।&lt;br&gt;&#xA;कथम् ।&lt;br&gt;&#xA;सत्यमेवोर्वशी ।&lt;br&gt;&#xA;इति मूर्च्छितः पतति ।&lt;br&gt;&#xA;उर्वशी - समस्ससदु समस्ससदु महाराओ ।&lt;br&gt;&#xA;राजा - सञ्ज्ञां लब्ध्वा ।&lt;br&gt;&#xA;प्रिये, अद्य जीवितम् ।&lt;br&gt;&#xA;त्वद्वियोगभवे चण्डि मया तमसि मज्जता ।&lt;br&gt;&#xA;दिष्ट्या प्रत्युपलब्धासि चेतनेव गतासुना ॥७०॥&lt;br&gt;&#xA;उर्वशी - मरिसदु मरिसदु महाराओ ।&lt;br&gt;&#xA;जं मए कोववसं गदाए अवत्थन्तरं पाविदो महाराओ ।&lt;br&gt;&#xA;राजा - नाहं प्रसादनीयस्त्वया ।&lt;br&gt;&#xA;त्वद्दर्शनेन प्रसन्ने मे सबाह्यान्तरात्मा ।&lt;br&gt;&#xA;तत् कथय कथमियन्तं कालं मया वरिहिता स्थितासि ।&lt;br&gt;&#xA;अनन्तरे चर्चरी ।&lt;br&gt;&#xA;मोरा परहुअ हंस रहङ्गम, अलि गअ पव्वअ सरिअ कुरङ्गम ।&lt;br&gt;&#xA;तुज्झह कारणे रण्ण भमन्ते, को ण हु पुच्छिअ म�??ं रोअन्ते ॥७१॥&lt;br&gt;&#xA;उर्वशी - एव्वं ।&lt;br&gt;&#xA;अन्तक्करणपच्चक्खीकिदवुत्तन्तो महाराओ ।&lt;br&gt;&#xA;राजा - प्रिये, अन्तःकरणमिति न खल्ववगच्छामि ।&lt;br&gt;&#xA;उर्वशी - सुणादु महाराओ ।&lt;br&gt;&#xA;पुरा भअवदा महासेणेण सासदं कुमारव्वदं गेण्हिअ अअं अकलुसो णाम गन्धमादणकच्छो अज्झासिदो ।&lt;br&gt;&#xA;किदा अ थिदी ।&lt;br&gt;&#xA;राजा - कीदृशी ।&lt;br&gt;&#xA;उर्वशी - जा किल इत्थिआ इमं पदेसं आगमिस्सदि सा लदाभावेण परिणदा भविस्सदि ।&lt;br&gt;&#xA;गोरीचतणराअसम्भवं मणिं वज्जिअ लदाभावं ण मुञ्चिस्सदि त्ति ।&lt;br&gt;&#xA;तदो अहं गुरुसावसम्मूढहिअआ विसुमरिददेवदाणिअमा अम्मकाजणपरिहरणीअं कुमारवणं पविट्ठा ।&lt;br&gt;&#xA;पवेसाणन्तरं अ काणणोवन्तवत्तिलदाभावेण परिणदं मे रूअं ।&lt;br&gt;&#xA;राजा - प्रिये, सर्वमिदमुपपन्नम् ।&lt;br&gt;&#xA;रतिखेदसुप्तमपि मां शयने या मन्यसे प्रवासगतम् ।&lt;br&gt;&#xA;सा त्वमिहैतदवस्थं कथं सहेथाश्चिरवियोगम् ॥७२॥&lt;br&gt;&#xA;इदं चैतद्यथाकथितं सङ्गमनिमित्तं पुनरुपलब्धप्रभावमासादितमस्माभिः ।&lt;br&gt;&#xA;इति मणिं दर्शयति ।&lt;br&gt;&#xA;उर्वशी - कधं ।&lt;br&gt;&#xA;सङ्गमणीओ अअं मणी ।&lt;br&gt;&#xA;अदो एव्व महाराएण आलिङ्गिदमेत्त एव्व पकिदित्थ म्हि सम्वुत्ता ।&lt;br&gt;&#xA;राजा - ललाटे मणिं निवेश्य ।&lt;br&gt;&#xA;स्फुरता विच्छुरितमिदं रागेण मणेर्ललाटनिहितस्य ।&lt;br&gt;&#xA;श्रियमुद्वहति मुखं ते बालातपरक्तकमलस्य ॥७३॥&lt;br&gt;&#xA;उर्वशी - पिअंवद, महन्तो क्खु कालो अम्हाणं प�??ट्ठाणादो णिग्गदाणं ।&lt;br&gt;&#xA;कदाइ असूइस्सन्ति पकिदीओ ।&lt;br&gt;&#xA;ता एहि, गच्छम्ह ।&lt;br&gt;&#xA;राजा - यदाह भवती ।&lt;br&gt;&#xA;इत्युत्तिष्ठतः ।&lt;br&gt;&#xA;उर्वशी - अध कधं उण महाराओ गन्तुं इच्छदि ।&lt;br&gt;&#xA;राजा - अचिरप्रभाविलसितैः पताकिना, सुरकार्मुकाभिनवचित्रशोभिना ।&lt;br&gt;&#xA;गमितेन खेलगमने विमानतां, नय मां नवेन वसतिं पयोमुचा ॥७४॥&lt;br&gt;&#xA;चर्चरी ।&lt;br&gt;&#xA;पाविअसहअरिसङ्गओ, पुलअपसाहिअअङ्गओ ।&lt;br&gt;&#xA;सेच्छापत्तविमाणओ, विहर�?? हंसजुआणओ ॥७५॥&lt;br&gt;&#xA;इति खण्डधारया निष्क्रान्तौ ।&lt;br&gt;&#xA;इति महाकविकालिदासविरचिते विक्रमोर्वशीये चतुर्थोऽङ्कः ।&lt;/p&gt;</description>
    </item>
    <item>
      <title>०५</title>
      <link>https://vishvAsa.github.io/kAvyam/laxyam/rUpakam/kAlidAsaH/vikramorvashIyam/05/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/rUpakam/kAlidAsaH/vikramorvashIyam/05/</guid>
      <description>&lt;p&gt;ततः प्रविशति हृष्टो विदूषकः ।&lt;br&gt;&#xA;विदूषकः - ही ही भो, दिट्ठिआ चरस्स कालस्स उव्वसीसहाओ णन्दणवणप्पमुहेसु पदेसेसु विहरिअ पडिणिवुत्तो पिअवअस्सो ।&lt;br&gt;&#xA;दाणिं सकज्जाणुसासणेण प�??दिमण्डलं अणुरज्जन्तो रज्जं करेदि ।&lt;br&gt;&#xA;असन्ताणत्तणं वज्जिअ से ण किं वि सोअणीअं ।&lt;br&gt;&#xA;अज्ज तिहिविसेसो त्ति भअवदीणं गङ्गाजमुणाणं सङ्गमे देवीहिं सह किदाहिसेओ सम्पदं उवआरिअं पविट्ठो ।&lt;br&gt;&#xA;ता जाव तत्थभवदो अलङ्करीअमाणस्स अणुलेवणमल्ले अग्गभाई होमि ।&lt;br&gt;&#xA;इति परिक्रामति ।&lt;br&gt;&#xA;नेपथ्ये ।&lt;br&gt;&#xA;हद्धी हद्धी ।&lt;br&gt;&#xA;एसो दुऊलुत्तरच्छदे तालवेण्टपिहाणे णिक्खिविअ णीअमाणो अच्छराविलासवदीए मोलिरअणो मणी आमिससङ्किणा गिद्धेण अक्खित्तो ।&lt;br&gt;&#xA;विदूषकः - कर्णं दत्त्वा ।&lt;br&gt;&#xA;अच्चाहिदं ।&lt;br&gt;&#xA;परं बहुमदो क्खु सो वस्सस्स सङ्गमणीओ णाम चूडामणी ।&lt;br&gt;&#xA;अदो क्खु असमत्तणेवत्थो एव्व तत्थभवं आसणादो उट्ट्ःइदो ।&lt;br&gt;&#xA;ता पासपरिवत्ती होमि ।&lt;br&gt;&#xA;इति निष्क्रान्तः ।&lt;br&gt;&#xA;प्रवेशकः ।&lt;br&gt;&#xA;ततः प्रविशति राजा सूतश्च कञ्चुकिरेचकौ परिजनश्च ।&lt;br&gt;&#xA;राजा - रेचक, रेचक ।&lt;br&gt;&#xA;आत्मनो वधमाहर्ता क्वासौ विहगतस्करः ।&lt;br&gt;&#xA;येन तत् प्रथमं स्तेयं गोप्तुरेव गृहे कृतम् ॥१॥&lt;br&gt;&#xA;किराती - एसो मुहकोडिलग्गहेमसुत्तेण मणिणा अणुरज्जअन्तो विअ आआसं परिब्भमदि ।&lt;br&gt;&#xA;राजा - पश्याम्येनम् ।&lt;br&gt;&#xA;असौ मुखालम्बितहेमसूत्रं, बिभ्रन्मणिं मण्डलशीघ्रचारः ।&lt;br&gt;&#xA;अलातचक्रप्रतिमं विहङ्गस्, तद्रागलेखावलयं तनोति ॥२॥&lt;br&gt;&#xA;किं नु खलु कर्तव्यम् ।&lt;br&gt;&#xA;विदूषकः - उपेत्य ।&lt;br&gt;&#xA;भो, अलं एत्थ घिणाए ।&lt;br&gt;&#xA;अवराही सासणीओ ।&lt;br&gt;&#xA;राजा - सम्यगाह भवान् ।&lt;br&gt;&#xA;धनुर्धनुस्तावत् ।&lt;br&gt;&#xA;परिजनः - जं भट्टा आणवेदि ।&lt;br&gt;&#xA;इति निष्क्रान्तः ।&lt;br&gt;&#xA;राजा - न दृश्यते विहङ्गः ।&lt;br&gt;&#xA;विदूषकः - इदो दक्खिअन्तेण चलिदो स??णिहदासो ।&lt;br&gt;&#xA;राजा - परिवृत्य अवलोक्य ।&lt;br&gt;&#xA;दृष्ट इदानीम् ।&lt;br&gt;&#xA;प्रभापल्लवितेनासौ करोति मणिना खगः ।&lt;br&gt;&#xA;अशोकस्तबकेनेव दिङ्भुखस्यावतंसकम् ॥३॥&lt;br&gt;&#xA;यवनी - प्रविश्य चापहस्ता ।&lt;br&gt;&#xA;भट्टा, एदं हत्थावावसहिदं सरासणं ।&lt;br&gt;&#xA;राजा - किमिदानीं धनुषा ।&lt;br&gt;&#xA;बाणपथातीतः क्रव्यभोजनः ।&lt;br&gt;&#xA;तथा हि ।&lt;br&gt;&#xA;आभाति मणिविशेषो दूरमिदानीं पतत्रिणा नीतः ।&lt;br&gt;&#xA;नक्तमिव लोहिताङ्गः परुषघनच्छेदसंयुक्तः ॥४॥&lt;br&gt;&#xA;कञ्चुकिनं विलोक्य ।&lt;br&gt;&#xA;आर्य लातव्य, मद्वचनादुच्यन्तां नागरिकाः सायं निवासवृक्षाश्रयी विचीयतां विहगदस्युरिति ।&lt;br&gt;&#xA;कञ्चुकी - यदाज्ञापयति देवः ।&lt;br&gt;&#xA;इति निष्क्रान्तः ।&lt;br&gt;&#xA;विदूषकः - उवविसदु भवं सम्पदं ।&lt;br&gt;&#xA;कहिं गदो रअणकुम्भीलओ भवदो सासणादो मुच्चिस्सदि ।&lt;br&gt;&#xA;राजा - विदूषकेण सहोपविश्य ।&lt;br&gt;&#xA;रत्नमिति न मे तस्मिन् मणौ प्रियत्वं विहङ्गमाक्षिप्ते ।&lt;br&gt;&#xA;प्रियया तेनास्मि सखे सङ्गमनीयेन सङ्गमितः ॥५॥&lt;br&gt;&#xA;ततः प्रविषति सशरं मणिमादाय कञ्चुकी ।&lt;br&gt;&#xA;कञ्चुकी - जयतु जयतु देवः ।&lt;br&gt;&#xA;अनेन निर्भिन्नतनुः स वध्यो, रोषेण ते ंआर्गणतां गतेन ।&lt;br&gt;&#xA;प्राप्यापराधोचितमन्तरिक्षात्, समौलिरत्नः पतितः पतत्री ॥६॥&lt;br&gt;&#xA;सर्वे विस्मयं रूपयन्ति ।&lt;br&gt;&#xA;कञ्चुकी - अद्भिः प्रक्षालितो मणिः कस्मै प्रदीयताम् ।&lt;br&gt;&#xA;राजा - किराति, अग्निशुद्धमेनं कृत्वा पेटकं प्रवेशय ।&lt;br&gt;&#xA;किराती - जं भट्टा आणवेदि ।&lt;br&gt;&#xA;इति मणिं गृहीत्वा निष्क्रान्ता ।&lt;br&gt;&#xA;राजा - लातव्य, अपि जानीते भवान् कस्यायं बाण इति ।&lt;br&gt;&#xA;कञ्चुकी - नामाण्कितो दृश्यते ।&lt;br&gt;&#xA;न तु मे वर्णविभावनसहा दृष्टिः ।&lt;br&gt;&#xA;राजा - तेन ह्युपनय शरम् ।&lt;br&gt;&#xA;कञ्चुकी तथा करोति ।&lt;br&gt;&#xA;राजा नामाक्षराण्यनुवाच्य सापत्यतां रूपयति ।&lt;br&gt;&#xA;कञ्चुकी - यावन्नियोगमशून्यं करोमि ।&lt;br&gt;&#xA;इति निष्क्रान्तः ।&lt;br&gt;&#xA;विदूषकः - किं भवं विआरेदि ।&lt;br&gt;&#xA;राजा - शृणु तावत् प्रहर्तुर्नामाक्षराणि ।&lt;br&gt;&#xA;वाचयति ।&lt;br&gt;&#xA;उर्वशीसम्भवस्यायमैलसूनोर्धनुर्भृतः ।&lt;br&gt;&#xA;कुमारस्यायुषो बाणः प्रहर्तुर्द्विषदायुषाम् ॥७॥&lt;br&gt;&#xA;विदूषकः - सपरितोषम् ।&lt;br&gt;&#xA;दिट्ठिआ सन्ताणेण वड्ढदि भवं ।&lt;br&gt;&#xA;राजा - सखे, कथमेतत् ।&lt;br&gt;&#xA;अन्यत्र नैमिषीयसत्रादवियुक्तोऽहमुर्वश्या ।&lt;br&gt;&#xA;न च मया गर्भव्यतिकरो लक्षितः ।&lt;br&gt;&#xA;कुत एव प्रसूतिः ।&lt;br&gt;&#xA;किं तु आविलपयोधराग्रं लवलीदलपाण्डुराननच्छायम् ।&lt;br&gt;&#xA;तानि दिनानि वपुरभूत् केवलमलसेक्षणं तस्याः ॥८॥&lt;br&gt;&#xA;विदूषकः - मा भवं सव्वं माणुसीधम्मं दिव्वासु सम्भावेदु ।&lt;br&gt;&#xA;पभावगूढाइं ताणं चरिदाइं ।&lt;br&gt;&#xA;राजा - अस्तु तावदेवं यथा भवानाह ।&lt;br&gt;&#xA;पुत्रसंवरणे किमिव कारणं तस्याः ।&lt;br&gt;&#xA;विदूषकः - मा बुड्ढिं मं राआ परिहरिस्सदि त्ति ।&lt;br&gt;&#xA;राजा - कृतं परिहासेन ।&lt;br&gt;&#xA;चिन्त्यताम् ।&lt;br&gt;&#xA;विदूषकः - को देवदारहस्साइं तक्क�??स्सदि ।&lt;br&gt;&#xA;कञ्चुकी - प्रविश्य ।&lt;br&gt;&#xA;जयतु जयतु देवः ।&lt;br&gt;&#xA;देव, च्यवनाश्रमात् कुमारं गृहीत्वा तापसी सम्प्राप्ता ।&lt;br&gt;&#xA;देवः द्रष्टुमिच्छति ।&lt;br&gt;&#xA;राजा - उभयमप्यविलम्बितं प्रवेशय ।&lt;br&gt;&#xA;कञ्चुकी - यदाज्ञापयति देवः ।&lt;br&gt;&#xA;इति निष्क्रम्य चापहस्तेन कुमारेण तापस्या च सह प्रविष्टः ।&lt;br&gt;&#xA;कञ्चुकी - इत इतो भवती ।&lt;br&gt;&#xA;सर्वे परिक्रामन्ति ।&lt;br&gt;&#xA;विदूषकः - विलोक्य ।&lt;br&gt;&#xA;णं खु एसो खत्तिअकुमारो जस्स णामङ्किदो गिद्धलक्खवेही णाराओ उवलद्धो ।&lt;br&gt;&#xA;तत्थभवदो बहु अणुकरेदि ।&lt;br&gt;&#xA;राजा - स्यादेवम् ।&lt;br&gt;&#xA;अतः खलु ।&lt;br&gt;&#xA;बाष्पायते निपतिता मम दृष्टिरस्मिन्, वात्सल्यबन्धि हृदयं मनसः प्रसादः ।&lt;br&gt;&#xA;सञ्जातवेपथुभिरुज्झितधैर्यवृत्तिर्, इच्छामि चैनमदयं परिरब्धुमङ्गैः ॥९॥&lt;br&gt;&#xA;कञ्चुकी - भगवति, एवं स्थीयताम् ।&lt;br&gt;&#xA;तापसीकुमारौ स्थितौ ।&lt;br&gt;&#xA;राजा - भगवति, अभ्वादये ।&lt;br&gt;&#xA;तापसी - महाभाअ, सोमवंसवित्थार�??त्तओ होहि ।&lt;br&gt;&#xA;आत्मगतम् ।&lt;br&gt;&#xA;अहो अणाचक्खिदो वि विण्णादो इमस्स राएसिणो आउस्स अ ओरसो सम्बन्धो ।&lt;br&gt;&#xA;प्रकाशम् ।&lt;br&gt;&#xA;जाद, पणम दे गुरुं ।&lt;br&gt;&#xA;कुमारश्चापगर्भमञ्जलिं करोति ।&lt;br&gt;&#xA;राजा - आयुष्मान् भव ।&lt;br&gt;&#xA;कुमारः - आत्मगतम् ।&lt;br&gt;&#xA;यदि हार्दमिदं श्रुत्वा पिता ममायं सुतोऽहमस्येति ।&lt;br&gt;&#xA;उत्सङ्गवर्धितानां गुरुषु भवेत् कीदृशः स्नेहः ॥१०॥&lt;br&gt;&#xA;राजा - भगवति, किमागमनप्रयोजनम् ।&lt;br&gt;&#xA;तापसी - सुणादु महाराओ ।&lt;br&gt;&#xA;एसो दीहाऊ आऊ जादमेत्तो एव्व उव्वसीए किं वि णिमित्तं अवेक्खिअ मम हत्थे णासीकिदो ।&lt;br&gt;&#xA;जं खत्तिअकुमारस्स जादकम्मादिविहाणं तं से भअवदा चवएण असेसं अणुचिट्ठिदं ।&lt;br&gt;&#xA;गहिदविज्जो धणुव्वेदे अ विणीदो ।&lt;br&gt;&#xA;राजा - सनाथः खलु संवृत्तः ।&lt;br&gt;&#xA;तापसी - अज्ज पुप्फसमिदत्थं इसिकुमारएहिं सह गदेण इमिणा अस्समविरुद्धं आअरिदं ।&lt;br&gt;&#xA;विदूषकः - कधं विअ ।&lt;br&gt;&#xA;तापसी - गहिदामिसो किल गिद्धो पादवसिहरे णिलीअमाणो लक्खीकिदो बाणस्स ।&lt;br&gt;&#xA;विदूषको राजानमवलोकयति ।&lt;br&gt;&#xA;राजा - ततस्ततः ।&lt;br&gt;&#xA;तापसी - तदो उवलद्धवुत्तन्तेण भअवदा चवणेण अहं समादिट्ठा णिज्जादेहि हत्थणासं ति ।&lt;br&gt;&#xA;ता इच्छामि उव्वसिं पेक्खिदुं ।&lt;br&gt;&#xA;राजा - तेन हि आसनमनुगृह्णातु भगवती ।&lt;br&gt;&#xA;तापसी प्रेष्योपनीते आसने उपविशति ।&lt;br&gt;&#xA;राजा - लातव्य, आहूयतामुर्वष्शी ।&lt;br&gt;&#xA;कञ्चुकी - यदाज्ञापयति देवः ।&lt;br&gt;&#xA;इति निष्क्रान्तः ।&lt;br&gt;&#xA;राजा - कुमारमवलोक्य ।&lt;br&gt;&#xA;एह्येहि वत्स ।&lt;br&gt;&#xA;सर्वाङ्गीणः स्पर्शः सुतस्य किल तेन मामुपगतेन ।&lt;br&gt;&#xA;प्रह्लादयस्व तावच्चन्द्रकरश्चन्द्रकान्तमिव ॥११॥&lt;br&gt;&#xA;तापसी - जाद, आणन्देहि पिदरं ।&lt;br&gt;&#xA;कुमारो राजानमुपगम्य पादग्रहणं करोति ।&lt;br&gt;&#xA;राजा - कुमारं परिश्वज्य पादपीठे चोपवेश्य ।&lt;br&gt;&#xA;वत्स, इतस्तव पितुः प्रियसखं ब्राह्मणमशङ्कितो वन्दस्व ।&lt;br&gt;&#xA;विदूषकः - किं ति सङ्किस्सदि ।&lt;br&gt;&#xA;अस्समवासपरिचिदो एव्व साहामिओ ।&lt;br&gt;&#xA;कुमारः - सस्मितम् ।&lt;br&gt;&#xA;तात, वन्दे ।&lt;br&gt;&#xA;विदूषकः - सोत्थि भवदो ।&lt;br&gt;&#xA;ततः प्रविशत्युर्वशी कञ्चुकी च ।&lt;br&gt;&#xA;कञ्चुकी - इतो इतो भवती ।&lt;br&gt;&#xA;उर्वशी - कुमारमवलोक्य ।&lt;br&gt;&#xA;को णु क्खु एसो सबाणासणो पादपीठे सअं महाराएण सञ्जमीअमाणसिहण्डो चिट्ठदि ।&lt;br&gt;&#xA;तापसीं दृष्ट्वा ।&lt;br&gt;&#xA;अम्मो ।&lt;br&gt;&#xA;सच्चवदीसूइदो मे पुत्तओ आऊ ।&lt;br&gt;&#xA;महन्तो क्खु संवुत्तो ।&lt;br&gt;&#xA;परिक्रामति ।&lt;br&gt;&#xA;राजा - उर्वशी दृष्ट्वा ।&lt;br&gt;&#xA;वत्स ।&lt;br&gt;&#xA;इयं ते जननी प्राप्ता त्वदालोकनतत्परा ।&lt;br&gt;&#xA;स्नेहप्रस्नवनिर्भिन्नमुद्वहन्ती स्तनांशुकम् ॥१२॥&lt;br&gt;&#xA;तापसी - जाद, एहि ।&lt;br&gt;&#xA;पच्चुग्गच्छ मादरं ।&lt;br&gt;&#xA;कुमारः उर्वशीं प्रत्युद्गच्छति ।&lt;br&gt;&#xA;उर्वशी - अम्ब, पादवन्दणं करेमि ।&lt;br&gt;&#xA;तापसी - वच्छे, भत्तुणो बहुमदा होहि ।&lt;br&gt;&#xA;कुमारः - अम्ब, अभिवादये ।&lt;br&gt;&#xA;उर्वशी - कुमारमुन्नमितमुखं परिष्वज्य ।&lt;br&gt;&#xA;वच्छ, पिदरं आराधअन्तो होहि ।&lt;br&gt;&#xA;राजानमुपेत्य ।&lt;br&gt;&#xA;जेदु जेदु महाराओ ।&lt;br&gt;&#xA;राजा - स्वागतं पुत्रवत्यै ।&lt;br&gt;&#xA;इत आस्यताम् ।&lt;br&gt;&#xA;अर्धासनं ददाति ।&lt;br&gt;&#xA;उर्वशी उपविशति ।&lt;br&gt;&#xA;सर्वे यथोचितमुपविशन्ति ।&lt;br&gt;&#xA;तापसी - एसो गहिदविज्जो आऊ सम्पदं कवअहरो संवुत्तो ।&lt;br&gt;&#xA;ता एदस्स दे भत्तुणो समक्खं णिज्जादिदो हत्थणिक्खेवो ।&lt;br&gt;&#xA;ता विसज्जिदं अत्ताणअं इच्छामि ।&lt;br&gt;&#xA;उवरुज्झदि मे अस्समधम्मो ।&lt;br&gt;&#xA;उर्वशी - कामं चिरस्स पेक्खिअ विरहुक्कण्ठिदम्हि ।&lt;br&gt;&#xA;ण उण जुज्जदि धम्मावरोधे वट्टिदुं ।&lt;br&gt;&#xA;ता गच्छदु अज्जा पुणोदंसणाअ ।&lt;br&gt;&#xA;राजा - अम्ब, भगवते च्यवनाय मां प्रणिपातय ।&lt;br&gt;&#xA;तापसी - एव्वं भोदु ।&lt;br&gt;&#xA;कुमारः - आर्ये, यदि सत्यमेव निवर्तसे मामप्याश्रमं नेतुर्महसि ।&lt;br&gt;&#xA;राजा - वत्स, उषितं त्वया पूर्वस्मिन्नाश्रमे ।&lt;br&gt;&#xA;द्वितीयमध्यासितुं तव समयः ।&lt;br&gt;&#xA;तापसी - जादु, गुरुणो वअणं अणुचिट्ठ ।&lt;br&gt;&#xA;कुमारः - तेन हि यः सुप्तवान् मदङ्के शिखण्डकण्डूयनोपलब्धसुखः ।&lt;br&gt;&#xA;तं मे जातकलापं प्रेषय मणिकण्ठकं शिखिनम् ॥१३॥&lt;br&gt;&#xA;तापसी - विहस्य ।एव्वं करेमि ।&lt;br&gt;&#xA;सोत्थि भोदु तुम्हाणं ।&lt;br&gt;&#xA;इति निष्क्रान्ता ।&lt;br&gt;&#xA;राजा - कल्याणि ।&lt;br&gt;&#xA;अद्याहं पुत्रिणामग्र्यः सत्पुत्रेणामुना तव ।&lt;br&gt;&#xA;पौलोमीसम्भवेनेव जयन्तेन पुरन्दरः ॥१४॥&lt;br&gt;&#xA;उर्वशी स्मृत्वा रोदिति ।&lt;br&gt;&#xA;विदूषकः - किं णु क्खु तत्थभोदी एक्कवदे अस्सुमुही संवुत्ता ।&lt;br&gt;&#xA;राजा - सावेगम् ।&lt;br&gt;&#xA;किं सुन्दरि प्ररुदितासि ममोपपन्ने, वंशस्थितेरधिगमान्महति प्रमोदे ।&lt;br&gt;&#xA;पीनोन्नतस्तनविसर्पिभिरानयन्ती, मुक्तावलीविरचनापुनरुक्तिमस्रैः ॥१५॥&lt;br&gt;&#xA;बाष्पमस्याः प्रमार्ष्टि ।&lt;br&gt;&#xA;उर्वशी - सुणादु महाराओ ।&lt;br&gt;&#xA;पढमं उण पुत्तदंसणसमुत्थिदेण आणन्देण विसुमरिदम्हि ।&lt;br&gt;&#xA;दाणिं महिन्दसङ्कित्तणेण समओ मह हिअअं आआसेदि ।&lt;br&gt;&#xA;राजा - कथ्यतां समयः ।&lt;br&gt;&#xA;उर्वशी - अहं पुरा महाराअगहिदहिअआ महिन्देण आणत्ता ।&lt;br&gt;&#xA;राजा - किमिति ।&lt;br&gt;&#xA;उर्वशी - जदा सो मम पिअवअस्सो तुइ समुप्पण्णस्स वंसकरस्स मुहं पेक्खिस्सदि तदा तुए भूओ वि मम समीवं आअन्तव्वं ति ।&lt;br&gt;&#xA;तदो मए महाराअविओअभीरुदाए जादमेत्तो एव्व विज्जागमणिमित्तं भअवदो चवणस्स अस्समपदे अज्जाए सच्चवदीए हत्थे अप्पआसं णिक्खित्तो ।&lt;br&gt;&#xA;अज्ज पिदुणो आराहणसमत्थो संवुत्तो त्ति कलअन्तीए णिज्जादिदो मे दीहाऊ ।&lt;br&gt;&#xA;ता एत्तिओ मे महाराएण संवासो ।&lt;br&gt;&#xA;सर्वे विषादं रूपयन्ति ।&lt;br&gt;&#xA;राजा - सनिःश्वासम् ।&lt;br&gt;&#xA;अहो सुखप्रत्यर्थिता दैवस्य ।&lt;br&gt;&#xA;आश्वासितस्य मम नाम सुतोपलब्ध्या, सद्यस्त्वया सह कृशोदरि विप्रयोगः ।&lt;br&gt;&#xA;व्यावर्तितातपरुजः प्रथमाभ्रवृष्ट्या, वृक्षस्य वैद्युत इवाग्निरुपस्थितोऽयम् ॥१६॥&lt;br&gt;&#xA;विदूषकः - अअं सो अत्थो अणत्थाणुबन्धो संवुत्तो ।&lt;br&gt;&#xA;सम्पदं तक्केमि तत्थभवदा वक्कलं गेण्हिअ तवोवणं गन्तव्वं ति ।&lt;br&gt;&#xA;उर्वशी - मं पि मन्दभाइणिं किदविणअस्स पुत्तस्स लाभाणन्तरं सग्गारोहणेण अवसिदकज्जं महाराओ समत्थ�??स्सदि ।&lt;br&gt;&#xA;राजा - मा मैवम् ।&lt;br&gt;&#xA;न हि सुलभवियोगा कर्तुमात्मप्रियाणि, प्रभवति परवत्ता, शासने तिष्ठ भर्तुः ।&lt;br&gt;&#xA;अहमपि तव सूनावायुषि न्यस्तराज्यो, विचरितमृगयूथान्याश्रयिष्ये वनानि ॥१७॥&lt;br&gt;&#xA;कुमारः - नार्हति तातः पुङ्गवधारितायां धुरि दम्यं नियोजयितुम् ।&lt;br&gt;&#xA;राजा - अयि वत्स ।&lt;br&gt;&#xA;शमयति गजानन्यान् गन्धद्विपः कलभोऽपि सन्, भवति सुतरां वेगोदग्रं भुजङ्गशिशोर्विषम् ।&lt;br&gt;&#xA;भुवमधिपतिर्बालावस्थोऽप्यलं परिरक्षितुं, न खलु वयसा जात्यैवायं स्वकार्यसहो भरः ॥१८॥&lt;br&gt;&#xA;लातव्य, मद्वचनादमात्यपरिषदं ब्रूहि सम्भ्रियतामायुषो राज्याभिषेक इति ।&lt;br&gt;&#xA;कञ्चुकी - यदाज्ञापयति देवः ।&lt;br&gt;&#xA;इति दुःखितो निष्क्रान्तः ।&lt;br&gt;&#xA;सर्वे दृष्टिविघातं रूपयन्ति ।&lt;br&gt;&#xA;राजा ।&lt;br&gt;&#xA;आकाशमवलोक्य ।&lt;br&gt;&#xA;किं नु खलु निरभ्रे विद्युत्सम्पातः ।&lt;br&gt;&#xA;उर्वशी - विलोक्य ।&lt;br&gt;&#xA;अम्मो, भअवं णारदो ।&lt;br&gt;&#xA;राजा - अये भगवान् नारदः ।&lt;br&gt;&#xA;य एष गोरोचनानिकषपिङ्गजटाकलापः, संलक्ष्यते शशिकलामलवितसूत्रः ।&lt;br&gt;&#xA;मुक्तागुणातिशयसम्भृतमण्डनश्रीर्, हैमप्ररोह इव जङ्गमकल्पवृक्षः ॥१९॥&lt;br&gt;&#xA;अर्घ्यमस्मै ।&lt;br&gt;&#xA;उर्वशी - यथोक्तमादाय ।&lt;br&gt;&#xA;इदं भअवदो अग्घं ।&lt;br&gt;&#xA;ततः प्रविशति नारदः ।&lt;br&gt;&#xA;नारदः - विजयतां मध्यमलोकपालः ।&lt;br&gt;&#xA;राजा - उर्वशीहस्तादर्घ्यमादाय, आवर्ज्य ।&lt;br&gt;&#xA;भगवन्, अभिवादये ।&lt;br&gt;&#xA;उर्वशी - भअवं, पणमामि ।&lt;br&gt;&#xA;नारदः - अविरहितौ दम्पती भूयास्ताम् ।&lt;br&gt;&#xA;राजा - आत्मगतम् ।&lt;br&gt;&#xA;अपि नामैवं स्यात् ।&lt;br&gt;&#xA;प्रकाशम् ।&lt;br&gt;&#xA;कुमारमाश्लिष्य ।&lt;br&gt;&#xA;वत्स, भगवन्तमभिवादयस्व ।&lt;br&gt;&#xA;कुमारः - भगवन्, और्वशेय आयुः प्रणमति ।&lt;br&gt;&#xA;नारदः - आयुष्मानेधि ।&lt;br&gt;&#xA;राजा - अयं विष्टरोऽनुगृह्यताम् ।&lt;br&gt;&#xA;नारदः - तथा ।&lt;br&gt;&#xA;उपविष्टः ।&lt;br&gt;&#xA;सर्वे नारदमनूपविशन्ति ।&lt;br&gt;&#xA;राजा - सविनयम् ।&lt;br&gt;&#xA;भगवन्, किमागमनप्रयोजनम् ।&lt;br&gt;&#xA;नारदः - राजन्, श्रूयतां महेन्द्रसन्देशः ।&lt;br&gt;&#xA;राजा - अवहितोऽस्मि ।&lt;br&gt;&#xA;नारदः - प्रभावदर्शी मघवा वनगमनाय कृतबुद्धिं भवन्तमनुशास्ति ।&lt;br&gt;&#xA;राजा - किमाज्ञापयति ।&lt;br&gt;&#xA;नारदः - त्रिकालदर्शिभिर्मुनिभिरादिष्टः सुरासुरविमर्दो भावी ।&lt;br&gt;&#xA;भवांश्च सांयुगीनः सहायो नः ।&lt;br&gt;&#xA;तेन त्वया न शस्त्रं सन्न्यस्तव्यं ।&lt;br&gt;&#xA;इयं चोर्वशी यावदायुस्तव सहधर्मचारिणी भवत्विति ।&lt;br&gt;&#xA;उर्वशी - अपवार्य ।&lt;br&gt;&#xA;अम्महे, सल्लं विअ हिअआदो अवणीदं ।&lt;br&gt;&#xA;राजा - परवानस्मि देवेश्वरेण ।&lt;br&gt;&#xA;नारदः - युक्तम् ।&lt;br&gt;&#xA;त्वत्कार्यं वासवः कुर्यात् त्वं च तस्येष्टमाचरेः ।&lt;br&gt;&#xA;सूर्यः समेधयत्यग्निमग्निः सूर्यं च तेजसा ॥२०॥&lt;br&gt;&#xA;आकाशमवलोक्य ।&lt;br&gt;&#xA;रम्भे, उपनीयतां स्वयं महेन्द्रेण सम्भृतः कुमारस्यायुषो यौवराज्याभिषेकः ।&lt;br&gt;&#xA;रम्भा - प्रविश्य ।&lt;br&gt;&#xA;अअं से अहिसेअसम्भारो ।&lt;br&gt;&#xA;नारदः - उपवेश्यतामायुष्मान् भद्रपीठे ।&lt;br&gt;&#xA;रम्भा - इदो वच्छ ।&lt;br&gt;&#xA;कुमारमुपवेशयति ।&lt;br&gt;&#xA;नारदः - कुमारस्य शिरसि कलशमावर्ज्य ।&lt;br&gt;&#xA;रम्भे, निर्वर्त्यतामस्य शेषो विधिः ।&lt;br&gt;&#xA;रम्भा - यथोक्तं निर्वर्त्य ।&lt;br&gt;&#xA;वच्छ, पणम भअवन्तं मादापिदरा अ ।&lt;br&gt;&#xA;कुमारो यथाक्रमं प्रणमति ।&lt;br&gt;&#xA;नारदः - स्वस्ति भवते ।&lt;br&gt;&#xA;राजा - कुलधुरन्धरो भव ।&lt;br&gt;&#xA;उर्वशी - पिदुणो आराधैत्तओ होहि ।&lt;br&gt;&#xA;नेपथ्ये वैतालिकौ ।&lt;br&gt;&#xA;प्रथमः - विजयतां युवराजः ।&lt;br&gt;&#xA;अमरमुनिरिवात्रिर्ब्रह्मणोऽत्रेरिवेन्दुर्, बधु इव शिशिरांशोर्बोधनस्येव देवः ।&lt;br&gt;&#xA;भव पितुरनुरूपस्त्वं गुणैर्लोककान्तैर्, अतिशयिनि समाप्ता वंश एवाशिषस्ते ॥२१॥&lt;br&gt;&#xA;द्वितीयः - तव पितरि पुरस्तादुन्नतानां स्थितेऽस्मिन्, स्थितिमति च विभक्ता त्वय्यनाकम्प्यधैर्ये ।&lt;br&gt;&#xA;अधिकतरमिदानीं राजते राज्यलक्ष्मीः, हिमवति जलधौ च व्यस्ततोयेव गङ्गा ॥२२॥&lt;br&gt;&#xA;रम्भा - उर्वशीमुपेत्य ।&lt;br&gt;&#xA;दिट्ठिआ पिअसही पुत्तस्स जुवराअसिरिं पेक्खिअ भत्तुणो अविरहेण वड्ढदि ।&lt;br&gt;&#xA;उर्वशी - णं साहारणो एसो अब्भुदओ ।&lt;br&gt;&#xA;कुमारं हस्ते गृहीत्वा ।&lt;br&gt;&#xA;एहि वच्छ, जेट्ठमादरं अभिवन्देहि ।&lt;br&gt;&#xA;राजा - तिष्ठ ।&lt;br&gt;&#xA;सममेव तत्रभवत्याः समीपं यास्यामस्तावत् ।&lt;br&gt;&#xA;नारदः - आयुषो यौवराज्यश्रीः स्मारयत्यात्मजस्य ते ।&lt;br&gt;&#xA;अभिषिक्तं महासेनं सौनापत्ये मरुत्वता ॥२३॥&lt;br&gt;&#xA;राजा - अनुगृहीत्वोऽस्मि मघवता ।&lt;br&gt;&#xA;नारदः - किं ते भूयः पाकशासनः प्रियं करोतु ।&lt;br&gt;&#xA;राजा - यदि मे मघवा प्रसन्नः किमतः परमिच्छामि ।&lt;br&gt;&#xA;तथापीदमस्तु ।&lt;br&gt;&#xA;भरतवाक्यम् ।&lt;br&gt;&#xA;परस्परविरोधिन्योरेकसंश्रयदुर्लभम् ।&lt;br&gt;&#xA;सङ्गतं श्रीसरस्वत्योर्भूतयेऽस्तु सदा सताम् ॥२४॥&lt;br&gt;&#xA;इति निष्क्रान्ताः सर्वे ।&lt;br&gt;&#xA;इति महाकविकालिदासविरचिते विक्रमोर्वशीये पञ्चमोऽङ्कः ।&lt;/p&gt;</description>
    </item>
  </channel>
</rss>
