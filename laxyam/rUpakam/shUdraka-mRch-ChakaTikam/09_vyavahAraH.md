+++
title = "०९ व्यवहारः"

+++
नवमोऽङ्कः ।  
(ततः प्रविशति शोधनकः । )  
शोधनकः - आणत्तम्हि अधिअरणभोइएहिं - ऽअरे सोहणआ, ववहारमण्डवं गदुअ आसणाइं सज्जीकरेहिऽ त्ति ।  
ता जाव अधिअरणमण्डवं सज्जिदुं गच्छामि ।  
(परिक्रम्यावलोक्य च । )  
एदं अधिअरणमण्डवम् ।  
एस पविसामि ।  
(प्रविश्य सम्मार्ज्यासनमाधाय । )  
विवित्तं कारिदं मए अधिअरणमण्डवम् ।  
विरैदा मए आसणा ।  
ता जाव अधिअरणिआणं उण णिवेदेमि ।  
(परिक्रम्यावलोक्य च । )  
कधम्, एसो रट्टिअस्सालो दुट्टदुज्जणमणुस्सो इदो एव्व आअच्छदि ।  
ता दिट्टिपधं परिहरिअ गमिस्सम् ।  
(इत्येकान्ते स्थितः । )  
(ततः प्रविशत्युज्ज्वलवेशधारी शकारः । )  
शकारः - ण्हादेहं शलिलजलेहिं पाणिएहिं उज्जाणे उववणकाणणे णिशण्णे ।  
णालीहिं शह जुवदीहिं इश्तिआहिं गन्धव्वेहिं शुविहिदएहिं अङ्गकेहिं ॥१॥  
खणेण गण्ठी खणजूलके मे खणेण बाला खलकुन्तले वा ।  
खणेण मुक्के खण उद्धचूडे चित्ते विचित्ते हगे लाअशाले ॥२॥  
अवि अ ।  
विशगण्ठिगब्भपविश्टेण विअ कीडएण अन्तलं मग्गमाणेण पाविदं मए महदन्तलम् ।  
ता कश्श एदं किविणचेश्टिअं पाडैश्शम् ।  
(स्मृत्वा । )  
आं, शुमलिदं मए ।  
दलिद्दचालुदत्तश्श एदं किविणचेश्टिअं पाडैश्शम् ।  
अण्णं च ।  
दलिद्दे क्खु शे ।  
तश्श शव्वं शम्भावीअदि ।  
भोदु ।  
अधिअलणमण्डवं गदुअ अग्गदो ववहालं लिहावैश्शम्, जधा चालुदत्ताकेण वशन्तशेणिआ मोडिअ मालिदा ।  
ता जाव अधिअलणमण्डवं ज्जेव्व गच्छामि ।  
(परिक्रम्यावलोक्य च । )  
एदं तं अधिअलणमण्डवम् ।  
एत्थ पविशामि ।  
(प्रविश्यावलोक्य च । )  
कधम्, आशणाइं दिण्णाइं चिश्टन्ति ।  
जाव आअश्शन्ति अधिअलणभोइआ, दाव एदश्शिं दुव्वचत्तले मुहुत्तअं उवविशिअ पडिवालैश्शम् ।  
(तथा स्थितः । )  
शोधनकः - (अन्यतः परिक्रम्य पुरो दृष्ट्वा । )  
एदे अधिअरणिआ आअच्छन्ति ।  
ता जाव उवसप्पामि ।  
(इत्युपसर्पति । )  
(ततः प्रविशति श्रेष्ठिकायस्थादिपरिवृतोऽधिकरणिकः । )  
अधिकरणिकः - भो भोः श्रेष्ठिकायस्थौ ।  
श्रेष्ठिकायस्थौ - आणवेदु अज्जो ।  
अधिकरणिकः - अहो, व्यवहारपराधीनतया दुष्करं खलु परचित्तग्रहणमधिकरणिकैः ।  
छन्नं कार्यमुपक्षिपन्ति पुरुषा न्यायेन दूरीकृतं स्वान्दोषान्कथयन्ति नाधिकरणे रागाभिभूताः स्वयम् ।  
तैः पक्षापरपक्षवर्धितबलैर्दोषैर्नृपः स्पृश्यते सङ्क्षेपादपवाद एव सुलभो द्रष्टुर्गुणो दूरतः ॥३॥  
अपि च ।  
छन्नं दोषमुदाहरन्ति कुपिता न्यायेन दूरीकृताः स्वान्दोषान्कथयन्ति नाधिकरणे सन्तोऽपि नष्टा ध्रुवम् ।  
ये पक्षापरपक्षदोषसहिताः पापानि सङ्कुर्वते सङ्क्षेपादपवाद एव सुलभो द्रष्टुर्गुणो दूरतः ॥४॥  
यतः ।  
अधिकरणिकः खलु शास्त्रज्ञः कपटानुसारकुशलो वक्ता न च क्रोधनस्तुल्यो मित्रपरस्वकेषु चरितं दृष्ट्वैव दत्तोत्तरः ।  
क्लीबान्पालयिता शठान्व्यथयिता धर्म्यो न लोभान्वितो द्वार्भावे परतत्त्वबद्धहृदयो राज्ञश्च कोपापहः ॥५॥  
श्रेष्ठिकायस्थौ - अज्जस्स वि णाम गुणे दोसो त्ति वुच्चदि ।  
जै एव्वम्, ता चन्दालोए वि अन्धआरो त्ति वुच्चदि ।  
अधिकरणिकः - भद्र शोधनक, अधिकरणमण्डपस्य मार्गमादेशय ।  
शोधनकः - एदु एदु अधिअरणभोइओ, एदु ।  
(इति परिक्रामन्ति । )  
शोधनकः - एदं अधिअरणमण्डवम् ।  
ता पविसन्तु अधिअरणभोइआ ।  
(सर्वे च प्रविशन्ति । )  
अधिकरणिकः - भद्र शोधनक, बहिर्निष्क्रम्य ज्ञायताम् - ऽकः कः कार्यार्थीऽ इति ।  
शोधनकः - जं अज्जो आणवेदि ।  
(इति निष्क्रम्य । )  
अज्जा, अधिअरणिआ भणन्ति - ऽको को इध कज्जत्थीऽ त्ति ।  
शकारः - (सहर्षम् । )  
उवत्थिए अधिअलणिए ।  
(साटोपं परिक्रम्य । )  
हग्गे वलपुलिशे मणुश्शे वाशुदेवे लश्टिअशाले लाअशाले कज्जत्थी ।  
शोधनकः - (ससम्भ्रमम् । )  
हीमादिके, पढमं ज्जेव रट्टिअसालो कज्जत्थी ।  
भोदु ।  
अज्ज, मुहुत्तं चिट्ठ ।  
दाव अधिअरणिआणं णिवेदेमि ।  
(उपगम्य । )  
अज्जा, एसो क्खु रट्टिअसालो कज्जत्थी ववहारं उवत्थिदो ।  
अधिकरणिकः - कथम् ।  
प्रथममेव राष्ट्रियश्यालः कार्यार्थी ।  
यथा सूर्योदय उपरागो महापुरुषनिपातमेव कथयति ।  
शोधनक, व्याकुलेनाद्य व्यवहारेण भवितव्यम् ।  
भद्र, निष्क्रम्योच्यताम् - ऽगच्छाद्य ।  
न दृश्यते तव व्यवहारःऽ इति ।  
शोधनकः - जं अज्जो आणवेदि त्ति ।  
(निष्क्रम्य शकारमुपगम्य । )  
अज्ज, अधिअरणिआ भणन्ति - ऽअज्ज, गच्छ ।  
ण दीशदि तव ववहारोऽ ।  
शकारः - (सक्रोधम् । )  
आः, किं ण दीशदि मम ववहाले ।  
जै ण दीशदि, तदो आवुत्तं लाआणं पालअं बहिणीवदिं विण्णविअ बहिणिं अत्तिकं च विण्णविअ एदं अधिअलणिअं दूले फेलिअ एत्थ अण्णं अधिअलणिअं ठावैश्शम् ।  
(इति गन्तुमिच्छति । )  
शोधनकः - अज्ज रट्टिअशालअ, मुहुत्तअं चिट्ठ ।  
दाव अधिअरणिआणं णिवेदेमि ।  
(अधिकरणिकमुपगम्य । )  
एसो रट्टिअशालो कुविदो भणादि ।  
(इति तदुक्तं भणति । )  
अधिकरणिकः - सर्वमस्य मूर्खस्य सम्भाव्यते ।  
भद्र, उच्यताम् - ऽआगच्छ, दृश्यते तव व्यवहारःऽ ।  
शोधनकः - (शकारमुपगम्य । )  
अज्ज, अधिअरणिआ भणन्ति - ऽआअच्छ ।  
दीसदि तव ववहारो ।  
ता पविसदु अज्जोऽ ।  
शकारः - पढमं भणन्ति ण दीशदि, सम्पदं दीशदि त्ति ।  
ता णाम भीदभीदा अधिअलणभोइआ ।  
जेत्तिअं हग्गे भणिश्शं तेत्तिअं पत्तिआवैश्शम् ।  
भोदु ।  
पविशामि ।  
(प्रविश्योपसृत्य । )  
शुशुहं अम्हाणम्, तुम्हाणं पि शुहं देमि ण देमि अ ।  
अधिकरणिकः - (स्वगतम् । )  
अहो, स्थिरसंस्कारता व्यवहारार्थिनः ।  
(प्रकाशम् । )  
उपविश्यताम् ।  
शकारः - आं, अत्तणकेलका शे भूमी ।  
ता जहिं मे रोअदि तहिं उवविशामि ।  
(श्रेष्ठिनं प्रति । )  
एश उवविशामि ।  
(शोधनकं प्रति । )  
णं एत्थ उवविशामि ।  
(इत्यधिकरणिकमस्तके हस्तं दत्त्वा । )  
एश उवविशामि ।  
(इति भूमावुपविशति । )  
अधिकरणिकः - भवान्कार्यार्थी ।  
शकारः - अध इं ।  
अधिकरणिकः - तत्कार्यं कथय ।  
शकारः - कण्णे कज्जं कधैश्शम् ।  
एव्वं वड्ढके मल्लक्कप्पमाणाह कुले हग्गे जादे ।  
लाअशशुले मम पिदा लाआ तादश्श होइ जामादा ।  
लाअशिआले हग्गे ममावि बहिणीवदी लाआ ॥६॥  
अधिकरणिकः - सर्वं ज्ञायते ।  
किं कुलेनोपदिष्टेन शीलमेवात्र कारणम् ।  
भवन्ति नितरां स्फीताः सुक्षेत्रे कण्टकिद्रुमाः ॥७॥  
तदुच्यतां कार्यम् ।  
शकारः - एव्वं भणामि, अवलद्धाह वि ण अ मे किं पि कलैश्शदि, तदो तेण बहिणीवदिणा परितुश्टेण मे कीलिदुं लक्खिदु शव्वुज्जाणाणं पबले पुप्फकलण्डकजिण्णुज्जाणे दिण्णे ।  
तहिं च पेक्खिदुं अणुदिअहं शोशावेदुं शोधावेदुम् पोत्थावेदुं लुणावेदुं गच्छामि ।  
देव्वजोएण पेक्खामि, ण पेक्खामि वा, इत्थिआशलीलं णिवडिदम् ।  
अधिकरणिकः - अथ ज्ञायते का स्त्री विपन्नेति ।  
शकारः - हंहो अधिअलणभोइआ, किन्त्ति ण जाणामि ।  
तं तादिशिं णअलमण्डणं कञ्चणशदभूशणिअं केण वि कुपुत्तेण अत्थकल्लवत्तश्श कालणादो शुण्णं पुप्फकलण्डकजिण्णुज्जाणं पवेशिअ बाहुपाशबलक्कालेण वशन्तशेणिआ मालिदा ।  
ण मए ।  
(इत्यर्धोक्ते मुखमावृणोति । )  
अधिकरणिकः - अहो नगररक्षिणां प्रमादः ।  
भोः श्रेष्ठिकायस्थौ, न मयेति व्यवहारपदं प्रथममभिलिख्यताम् ।  
कायस्थः - जं अज्जो आणवेदि ।  
(तथा कृत्वा । )  
अज्ज, लिहिदम् ।  
शकारः - (स्वगतम् । )  
हीमादिके ।  
उत्तलान्तेण विअ पाअशपिण्डालकेण अज्ज मए अत्ता एव्व णिण्णाशिदो ।  
भोदु ।  
एव्वं दाव ।  
(प्रकाशम् । )  
अहो अधिअलणभोइआ, णं भणामि, मए ज्जेव दिट्टा ।  
किं कोलाहलं कलेध ।  
(इति पादेन लिखितं प्रोञ्छति । )  
अधिकरणिकः - कथं त्वया ज्ञातं यथा खल्वर्थनिमित्तं बाहुपाशेन व्यापादिता ।  
शकारः - हंहो, णूणं पडिशूणाए मोघट्ठाणाए गीवालिआए णिशुवण्णकेहिं आहलणट्ठाणेहिं तक्केमि ।  
श्रेष्ठिकायस्थौ - जुज्जदि विअ ।  
शकारः - (स्वगतम् । )  
दिश्टिआ पच्चुज्जीविदम्हि ।  
अविद मादिके ।  
श्रेष्ठिकायस्थौ - भो, कं एसो ववहारो अवलम्बदि ।  
अधिकरणिकः - इह हि द्विविधो व्यवहारः ।  
श्रेष्ठिकायस्थौ - केरिसो ।  
अधिकरणिकः - वाक्यानुसारेण, अर्थानुसारेण च ।  
यस्तावद्वाक्यानुसारेण, स खल्वर्थिप्रत्यर्थिभ्यः ।  
यश्चार्थानुसारेण स चाधिकरणिकबुद्धिनिष्पाद्यः ।  
श्रेष्ठिकायस्थौ - ता वसन्तसेणामादरं अवलम्बदि ववहारो ।  
अधिकरणिकः - एवमिदम् ।  
भद्र शोधनक, वसन्तसेनामातरमनुद्वेजयन्नाह्वय ।  
शोधनकः - तथा ।  
(इति निष्क्रम्य गणिकामात्रा सह प्रविश्य । )  
एदु एदु अज्जा ।  
वृद्धा - गदा मे दारिआ मित्तघरअं अत्तणो जोव्वणं अनुभविदुम् ।  
एसो उण दीहाऊ भणादि - ऽआअच्छ ।  
अधिअरणिओ सद्दावेदि ।  
ता मोहपरवसं विअ अत्ताणअं अवगच्छामि ।  
हिअअं मे थरथरेदि ।  
अज्ज, आदेसेहि मे अधिअरणमण्डवस्स मग्गम् ।  
शोधनकः - एदु एदु अज्जा ।  
(उभौ परिक्रामतः । )  
शोधनकः - एदं अधिअरणमण्डवम् ।  
एत्थ पविसदु अज्जा ।  
(इत्युभौ प्रविशतः । )  
वृद्धा - (उपसृत्य । )  
सुहं तुम्हाणं भोदु भावमिस्साणम् ।  
अधिकरणिकः - भद्रे, स्वागतम् ।  
आस्यताम् ।  
वृद्धा - तधा ।  
(इत्युपविष्टा । )  
शकारः - (साक्षेपम् । )  
आगदाशि बुड्ढकुट्टणि, आगदाशि ।  
अधिकरणिकः - अये, त्वं किल वसन्तसेनाया माता ।  
वृद्धा - अध इं ।  
अधिकरणिकः - अथेदानीं वसन्तसेना क्व गता ।  
वृद्धा - मित्तघरअम् ।  
अधिकरणिकः - किन्नामधेयं तस्या मित्रम् ।  
वृद्धा - (स्वगतम् । )  
हद्धी हद्धी ।  
अदिलज्जणीअं क्खु एदम् ।  
(प्रकाशम् । )  
जणस्स पुच्छणीओ अअं अत्थो, ण उण अधिअरणिअस्स ।  
अधिकरणिकः - अलं लज्जया ।  
व्यवहारस्त्वां पृच्छति ।  
श्रेष्ठिकायस्थौ - ववहारो पुच्छदि ।  
णत्थि दोसो ।  
कधेहि ।  
वृद्धा - कधं ववहारो ।  
जै एव्वम्, ता सुणन्तु अज्जमिस्सा ।  
सो क्खु सत्थवाहविणअदत्तस्स णत्तिओ, साअरदत्तस्स तणओ, सुगहिदणामहेओ अज्जचारुदत्तो णाम, सेट्ठिचत्तरे पडिवसदि ।  
तहिं मे दारिआ जोव्वणसुहं अणुभवदि ।  
शकारः - शुदं अज्जेहिं ।  
लिहीअन्दु एदे अक्खला ।  
चालुदत्तेण शह मम विवादे ।  
श्रेष्ठिकायस्थौ - चारुदत्तो मित्तो त्ति णत्थि दोसो ।  
अधिकरणिकः - व्यवहारोऽयं चारुदत्तमवलम्बते ।  
श्रेष्ठिकायस्थौ - एव्वं विअ ।  
अधिकरणिकः - धनदत्त, वसन्तसेनार्यचारुदत्तस्य गृहं गतेति लिख्यतां व्यवहारस्य प्रथमः पादः ।  
कथम् ।  
आर्यचारुदत्तोऽप्यस्माभिराह्वाययितव्यः ।  
अथवा व्यवहारस्तमाह्वयति ।  
भद्र शोधनक, गच्छ ।  
आर्यचारुदत्तं स्वैरमसम्भ्रान्तमनुद्विग्नं सादरमाह्वय प्रस्तावेन - ऽअधिकरणिकस्त्वां द्रष्टुमिच्छतिऽ इति ।  
शोधनकः - जं अज्जो आणवेदि ।  
(इति निष्क्रान्तः ।  
चारुदत्तेन सह प्रविश्य च । )  
एदु एदु अज्जो ।  
चारुदत्तः - (विचिन्त्य । )  
परिज्ञातस्य मे राज्ञा शीलेन च कुलेन च ।  
यत्सत्यमिदमाह्वानमवस्थामभिशङ्कते ॥८॥  
(सवितर्कं स्वगतम् । )  
ज्ञातो हि किं नु खलु बन्धनविप्रयुक्तो मार्गागतः प्रवहणेन मयापनीतः ।  
चारेक्षणस्य नृपतेः श्रुतिमागतो वा येनाहमेवमभियुक्त इव प्रयामि ॥९॥  
अथवा किं विचारितेन ।  
अधिकरणमण्डपमेव गच्छामि ।  
भद्र शोधनक, अधिकरणस्य मार्गमादेशय ।  
शोधनकः - एदु एदु अज्जो ।  
(इति परिक्रामतः । )  
चारुदत्तः - (सशङ्कम् । )  
तत्किमपरम् ।  
रुक्षस्वरं वाशति वायसोऽयममात्यभृत्या मुहुराह्वयन्ति ।  
सव्यं च नेत्रं स्फुरति प्रसह्य ममानिमित्तानि हि खेदयन्ति ॥१०॥  
शोधनकः - एदु एदु अज्जो सैरं असम्भन्तम् ।  
चारुदत्तः - (परिक्रम्याग्रतोऽवलोक्य च । )  
शुष्कवृक्षस्थितो ध्वाङ्क्ष आदित्याभिमुखस्तथा ।  
मयि चोदयते वामं चक्षुर्घोरमसंशयम् ॥११॥  
(पुनरन्यतोऽवलोक्य । )  
अये, कथमयं सर्पः ।  
मयि विनिहितदृष्टिर्भिन्ननीलाञ्जनाभः स्फुरितविततजिह्वः शुक्लदंष्ट्राचतुष्कः ।  
अभिपतति सरोषो जिह्मिताध्मातकुक्षिर्भुजगपतिरयं मे मार्गमाक्रम्य सुप्तः ॥१२॥  
अपि च ।  
इदम् स्खलति चरणं भूमौ न्यस्तं न चार्द्रतमा मही स्फुरति नयनं वामो बाहुर्मुहुश्च विकम्पते ।  
शकुनिरपरश्चायं तावद्विरौति हि नैकशः कथयति महाघोरं मृत्युं न चात्र विचारणा ॥१३॥  
सर्वथा देवताः स्वस्ति करिष्यन्ति ।  
शोधनकः - एदु एदु अज्जो ।  
इमं अधिअरणमण्डवं पविसदु अज्जो ।  
चारुदत्तः - (प्रविश्य समन्तादवलोक्य । )  
अहो, अधिकरणमण्डपस्य परा श्रीः ।  
इह हि चिन्तासक्तनिमग्नमन्त्रिसलिलं दूतोर्मिशङ्खाकुलं पर्यन्तस्थितचारनक्रमकरं नागाश्वहिंस्राश्रयम् ।  
नानावाशककङ्कपक्षिरचितं कायस्थसर्पास्पदं नीतिक्षुण्णतटं च राजकरणं हिंस्रैः समुद्रायते ॥१४॥  
भवतु ।  
(प्रविशञ्छिरोघातमभिनीय सवितर्कम् । )  
अहह, इदमपरम् सव्यं मे स्पन्दते चक्षुर्विरौति वायसस्तथा ।  
पन्थाः सर्पेण रुद्धोऽयं स्वस्ति चास्मासु दैवतः ॥१५॥  
तावत्प्रविशामि ।  
(इति प्रविशति । )  
अधिकरणिकः - अयमसौ चारुदत्तः ।  
य एषः - घोणोन्नतं मुखमपाङ्गविशालनेत्रं नैतद्धि भाजनमकारणदूषणानाम् ।  
नागेषु गोषु तुरगेषु तथा नरेषु नह्याकृतिः सुसदृशं विजहाति वृत्तम् ॥१६॥  
चारुदत्तः - भोः, अधिकृतेभ्यः स्वस्ति ।  
हंहो नियुक्ताः, अपि कुशलं भवताम् ।  
अधिकरणिकः - (ससम्भ्रमम् । )  
स्वागतमार्यस्य ।  
भद्र शोधनक, आर्यस्यासनमुपनय ।  
शोधनकः - (आसनमुपनीय । )  
एदं आसनम् ।  
एत्थ उवविसदु अज्जो ।  
(चारुदत्त उपविशति । )  
शकारः - (सक्रोधम् । )  
आगदेशि ले इश्थिआघादआ, आगदेशि ।  
अहो णाए ववहाले, अहो धम्मे ववहाले, जं एदाह इश्थिआघादकाह आशणे दीअदि ।  
(सगर्वम् । )  
भोदु ।  
णं दीअदु ।  
अधिकरणिकः - आर्य चारुदत्त, अस्ति भवतोऽस्या आर्याया दुहित्रा सह प्रसक्तिः प्रणयः प्रीतिर्वा ।  
चारुदत्तः - कस्याः ।  
अधिकरणिकः - अस्याः ।  
(इति वसन्तसेनामातरं दर्शयति । )  
चारुदत्तः - (उत्थाय । )  
आर्ये, अभिवादये ।  
वृद्धा - जाद, चिरं मे जीव ।  
(स्वगतम् । )  
अअं सो चारुदत्तो ।  
सुणिक्खित्तं क्खु दारिआए जोव्वणम् ।  
अधिकरणिकः - आर्य, गणिका तव मित्रम् ।  
(चारुदत्तो लज्जां नाटयति । )  
शकारः - लज्जाए भीलुदाए वा चालित्तं अलिए णिगूहिदुम् ।  
शअं मालिअ अत्थकालणा दाणिं गूहदि ण तं हि भश्टके ॥१७॥  
श्रेष्ठिकायस्थौ - अज्जचारुदत्त, भणाहि ।  
अलं लज्जाए ।  
ववहारो क्खु एसो ।  
चारुदत्तः - (सलज्जम् । )  
भो अधिकृताः, मया कथमीदृशं वक्तव्यम्, यथा गणिका मम मित्रमिति ।  
अथवा यौवनमत्रापराध्यति, न चारित्र्यम् ।  
अधिकरणिकः - व्यवहारः सविघ्नोऽयं त्यज लज्जां हृदि स्थिताम् ।  
ब्रूहि सत्यमलं धैर्यं छलमत्र न गृह्यते ॥१८॥  
अलं लज्जया ।  
व्यवहारस्त्वां पृच्छति ।  
चारुदत्तः - अधिकृत, केन सह मम व्यवहारः ।  
शकारः - (साटोपम् । )  
अले, मए शह ववहाले ।  
चारुदत्तः - त्वया सह मम व्यवहारः सुदुःसहः ।  
शकारः - अले इश्थिआघादआ, तं तादिशिं लअणशदभूशणिअं वशन्तशेणिअं मालिअ, शम्पदं कवडकावडिके भविअ णिगूहेशि ।  
चारुदत्तः - असम्बद्धः खल्वसि ।  
अधिकरणिकः - आर्यचारुदत्त, अलमनेन ।  
ब्रूहि सत्यम् ।  
अपि गणिका तव मित्रम् ।  
चारुदत्तः - एवमेव ।  
अधिकरणिकः - आर्य, वसन्तसेना क्व ।  
चारुदत्तः - गृहं गता ।  
श्रेष्ठिकायस्थौ - कधं गदा, कदा गदा, गच्छन्ती वा केण अणुगदा ।  
चारुदत्तः - (स्वगतम् । )  
किं प्रच्छन्नं गतेति ब्रवीमि ।  
श्रेष्ठिकायस्थौ - अज्ज, कधेहि ।  
चारुदत्तः - गृहं गता ।  
किमन्यद्ब्रवीमि ।  
शकारः - ममकेलकं पुप्फकलण्डकजिण्णुज्जाणं पवेशिअ अत्थणिमित्तं बाहुपाशबलक्कालेण मालिदा ।  
अए, शम्पदं वदशि घलं गदे त्ति ।  
चारुदत्तः - आः असम्बद्धप्रलापिन्, अभ्युक्षितोऽसि सलिलैर्न बलाहकानां चाषाग्रपक्षसदृशं भृशमन्तराले ।  
मिथ्यैतदाननमिदं भवतस्तथाहि हेमन्तपद्ममिव निष्प्रभतामुपैति ॥१९॥  
अधिकरणिकः - (जनान्तिकम् । )  
तुलनं चाद्रिराजस्य समुद्रस्य च तारणम् ।  
ग्रहणं चानिलस्येव चारुदत्तस्य दूषणम् ॥२०॥  
(प्रकाशम् । )  
आर्यचारुदत्तः खल्वसौ कथमिदमकार्यं करिष्यति ।  
(ऽघोणा-ऽ इत्यादि पठति । )  
शकारः - किं पक्खवादेण ववहाले दीशदि ।  
अधिकरणिकः - अपेहि मूर्ख, वेदार्थान्प्राकृतस्त्वं वदसि न च ते जिह्वा निपतिता मध्याह्ने वीक्षसेऽर्कं न तव सहसा दृष्टिर्विचलिता ।  
दीप्ताग्नौ पाणिमन्तः क्षिपसि स च ते दग्धो भवति नो चारित्र्याच्चारुदत्तं चलयसि न ते देहं हरति भूः ॥२१॥  
आर्यचारुदत्तः कथमकार्यं करिष्यति ।  
कृत्वा समुद्रमुदकोच्छ्रयमात्रशेषं दत्तानि येन हि धनान्यनपेक्षितानि ।  
स श्रेयसां कथमिवैकनिधिर्महात्मा पापं करिष्यति धनार्थमवैरिजुष्टम् ॥२२॥  
वृद्धा - हदास, जो तदाणिं णासीकिदं सुवण्णभण्डअं रत्तिं चोरेहिं अवहिदं त्ति तस्स कारणादो चदुस्समुद्दसारभूदं रअणावलिं देदि, सो दाणिं अत्थकल्लवत्तस्स कारणादो इमं अकज्जं करेदि ।  
हा जादे, एहि मे पुत्ति ।  
(इति रोदिति । )  
अधिकरणिकः - आर्यचारुदत्त, किमसौ पद्भ्यां गता, उत प्रवहणेनेति ।  
चारुदत्तः - ननु मम प्रत्यक्षं न गता ।  
तन्न जाने किं पद्भ्यां गता, उत प्रवहणेनेति ।  
(प्रविश्य सामर्षः । )  
वीरकः - पादप्पहारपरिभवविमाणणाबद्धगरुअवेरस्स ।  
अणुसोअन्तस्स इअं कधं पि रत्ती पभादा मे ॥२३॥  
ता जाव अधिअरणमण्डवं उवसप्पामि ।  
(प्रवेष्टकेन । )  
सुहं अज्जमिस्साणम् ।  
अधिकरणिकः - अये, नगररक्षाधिकृतो वीरकः ।  
वीरक, किमागमनप्रयोजनम् ।  
वीरकः - ही, बन्धणभेअणसम्भमे अज्जकं अण्णेसन्तो, ओवाडिदं पवहणं वच्चदि त्ति विआरं करन्तो अण्णेसन्तो, ऽअरे, तुए वि आलोइदे, मए वि आलोइदव्वोऽ त्ति भणन्तो ज्जेव चन्दणमहत्तरएण पादेण ताडिदो म्हि ।  
एदं सुणिअ अज्जमिस्सा पमाणम् ।  
अधिकरणिकः - भद्र, जानीषे कस्य तत्प्रवहणमिति ।  
वीरकः - इमस्स अज्जचारुदत्तस्स ।  
वसन्तसेणा आरूढा पुप्फकरण्डकजिण्णुज्जाणं कीलिदुं णीअदि त्ति पवहणवाहएण कहिदम् ।  
शकारः - पुणो वि शुदं अज्जेहिं ।  
अधिकरणिकः - एष भो निर्मलज्योत्स्नो राहुणा ग्रस्यते शशी ।  
जलं कूलावपातेन प्रसन्नं कलुषायते ॥२४॥  
वीरक, पश्चादिह भवतो न्यायं द्रक्ष्यामः ।  
य एषोऽधिकरणद्वार्यश्वस्तिष्ठति, तमेनमारुह्य गत्वा पुष्पकरण्डकोद्यानम्, दृश्यतामस्ति तत्र काचिद्विपन्ना स्त्री न वेति ।  
वीरकः - जं अज्जो आणवेदि ।  
(इति निष्क्रान्तः ।  
प्रविश्य च । )  
गदो म्हि तहिं ।  
दिट्टं च मए इत्थिआकलेवरं सावएहिं विलुप्पन्तम् ।  
श्रेष्ठिकायस्थौ - कधं तुए जाणिदं इत्थिआकलेवरं त्ति ।  
वीरकः - सावसेसेहिं केसहत्थपाणिपादेहिं उवलक्खिदं मए ।  
अधिकरणिकः - अहो, धिग्वैषम्यं लोकव्यवहारस्य ।  
यथा यथेदं निपुणं विचार्यते तथा तथा सङ्कटमेव दृश्यते ।  
अहो सुसन्ना व्यवहारनीतयो मतिस्तु गौः पङ्कगतेव सीदति ॥२५॥  
चारुदत्तः - (स्वगतम् । )  
यथैव पुष्पं प्रथमे विकाशे समेत्य पातुं मधुपाः पतन्ति ।  
एवं मनुष्यस्य विपत्तिकाले छिद्रेष्वनर्था बहुलीभवन्ति ॥२६॥  
अधिकरणिकः - आर्यचारुदत्त, सत्यमभिधीयताम् ।  
चारुदत्तः - दुष्टात्मा परगुणमत्सरी मनुष्यो रागान्धः परमिह हन्तुकामबुद्धिः ।  
किं यो यद्वदति मृषैव जातिदोषात्तद्ग्राह्यं भवति न तद्विचारणीयम् ॥२७॥  
अपि च ।  
योऽहं लतां कुसुमितामपि पुष्पहेतोराकृष्य नैव कुसुमावचयं करोमि ।  
सोऽहं कथं भ्रमरपक्षरुचौ सुदीर्घे केशे प्रगृह्य रुदतीं प्रमदां निहन्मि ॥२८॥  
शकारः - हंहो अधिअलणभोइआ, किं तुम्हे पक्खवादेण ववहालं पेक्खध, ज्जेण अज्ज वि एशे हदाशचालुदत्ते आशणे धालीअदि ।  
अधिकरणिकः - भद्र शोधनक, एवं क्रियताम् ।  
(शोधनकस्तथा करोति । )  
चारुदत्तः - विचार्यताम् ।  
भो अधिकृताः, विचार्यताम् ।  
(इत्यासनादवतीर्य भूमावुपविशति । )  
शकारः - (स्वगतम् ।  
सहर्षं नर्तित्वा । )  
ही, अणेण मए कडे पावे अण्णश्श मश्तके निवडिदे ।  
ता जहिं चालुदत्ताके उवविशदि तहिं हग्गे उवविशामि ।  
(तथा कृत्वा । )  
चालुदत्ता, पेक्ख पेक्ख मम् ।  
ता भण भण मए मालिदे त्ति ।  
चारुदत्तः - भो अधिकृताः ।  
(ऽदुष्टात्मा-ऽ इति पूर्वोक्तं पठति ।  
सनिश्वासं स्वगतम् । )  
मैत्रेय भोः किमिदमद्य ममोपघातो हा ब्राह्मणि द्विजकुले विमले प्रसूता ।  
हा रोहसेन न हि पश्यसि मे विपत्तिं मिथ्यैव नन्दसि परव्यसनेन नित्यम् ॥२९॥  
प्रेषितश्च मया तद्वार्तान्वेषणाय मैत्रेयो वसन्तसेनासकाशं शकटिकानिमित्तं च तस्य प्रदत्तान्यलङ्करणानि प्रत्यर्पयितुम् ।  
तत्कथं चिरयते ।  
(ततः प्रविशति गृहीताभरणो विदूषकः । )  
विदूषकः - पेसिदोम्हि अज्जचारुदत्तेण वसन्तसेणासआसम्, तहिं अलङ्करणाइं गेण्हिअ, जधा ऽअज्जमित्तेअ, वसन्तसेणाए वच्छो रोहसेणो अत्तणो अलङ्कारेण अलङ्करिअ जणणीसआसं पेसिदो ।  
इमस्स आहरणं दादव्वम्, ण उण गेण्हिदव्वम् ।  
ता समप्पेहिऽ त्ति ।  
ता जाव वसन्तसेणासआसं ज्जेव गच्छामि ।  
(परिक्रम्यावलोक्य च ।  
आकाशे । )  
कधं भावरेभिलो ।  
भो भावरेभिल, किण्णिमित्तं तुमं उव्विग्गो उव्विग्गो विअ लक्खीअसि ।  
(आकर्ण्य । )  
किं भणासि - ऽपिअवअस्सो चारुदत्तो अधिअरणमण्डवे सद्दाइदोऽ त्ति ।  
ता ण हु अप्पेण कज्जेण होदव्वम् ।  
(विचिन्त्य । )  
ता पच्छा वसन्तसेणासआसं गमिस्सम् ।  
अधिअरणमण्डवं दाव गमिस्सम् ।  
(परिक्रम्यावलोक्य च । )  
इदं अधिअरणमण्डवम् ।  
ता जाव पविसामि ।  
(प्रविश्य । )  
सुहं अधिअरणभोइआणम् ।  
कहिं मम पिअवअस्सो ।  
अधिकरणिकः - नन्वेष तिष्ठति ।  
विदूषकः - वअस्स, सोत्थि दे ।  
चारुदत्तः - भविष्यति ।  
विदूषकः - अवि क्खेमं दे ।  
चारुदत्तः - एतदपि भविष्यति ।  
विदूषकः - भो वअस्स, किण्णिमित्तं उव्विग्गो उव्विग्गो विअ लक्खीअसि ।  
कुदो वा सद्दाइदो ।  
चारुदत्तः - वयस्य, मया खलु नृशंसेन परलोकमजानता ।  
स्त्री रतिर्वाविशेषेण शेषमेषोऽभिधास्यति ॥३०॥  
विदूषकः - किं किम् ।  
चारुदत्तः - (कर्णे । )  
एवमेवम् ।  
विदूषकः - को एव्वं भणादि ।  
चारुदत्तः - (सञ्ज्ञया शकारं दर्शयति । )  
नन्वेष तपस्वी हेतुभूतः कृतान्तो मां व्याहरति ।  
विदूषकः - (जनान्तिकम् । )  
एव्वं कीस ण भणीअदि, गेहं गदे त्ति ।  
चारुदत्तः - उच्यमानमप्यवस्थादोषान्न गृह्यते ।  
विदूषकः - भो भो अज्जा, जेण दाव पुरट्ठावणविहारारामदेउलतडागकूवजूवेहिं अलङ्किदा णअरी उज्जैणी, सो अणीसो अत्थकल्लवत्तकारणादो एरिसं अकज्जं अणुचिट्ठदि त्ति ।  
(सक्रोधम् । )  
अरे रे काणेलीसुदा राअश्शालसण्ठाणआ उस्सुङ्खलआ किदजणदोसभण्डआ बहुसुवण्णमण्डिदमक्कडआ, भण भण मम अग्गदो, जो दाणिं मम पिअवअस्सो कुसुमिदं माधवीलदं पि आकिट्ठिअ कुसुमावचअं ण करेदि कदा वि आकिट्ठिदाए पल्लवच्छेदो भोदि त्ति, सो कधं एरिसं अकज्जं उहअलोअविरुद्धं करेदि ।  
चिट्ठ रे कुट्टणिपुत्ता, चिट्ठ ।  
जाव एदिणा तव हिअअकुडिलेण दण्डअट्ठेण मत्थअं दे सदखण्डं करेमि ।  
शकारः - (सक्रोधम् । )  
शुणन्तु शुणन्तु अज्जमिश्शा ।  
चालुदत्तकेण शह मम विवादे ववहाले वा ।  
ता कीश एशे काकपदशीशमश्तका मए शिले शदखण्डे कलेदि ।  
मा दाव ।  
ले दाशीएपुत्ता दुट्टबडुका ।  
(विदूषको दण्डकाष्ठमुद्यम्य पूर्वोक्तं पठति ।  
शकारः सक्रोधमुत्थाय ताडयति ।  
विदूषकः प्रतीपं ताडयति ।  
अन्योन्यं ताडयतः ।  
विदूषकस्य कक्षदेशादाभरणानि पतन्ति । )  
शकारः - (तानि गृहीत्वा दृष्ट्वा ससाध्वसम् । )  
पेक्खन्तु पेक्खन्तु अज्जा ।  
एदे क्खु ताए तवश्शिणीए केलका अलङ्काला ।  
(चारुदत्तमुद्दिश्य । )  
इमश्श अत्थकल्लवत्तश्श कालणादो एशा मालिदा वावादिदा अ ।  
(अधिकृताः सर्वेऽधोमुखाः स्थिताः । )  
चारुदत्तः - (जनान्तिकम् । )  
अयमेवंविधे काले दृष्टो भूषणविस्तरः ।  
अस्माकं भाग्यवैषम्यात्पतितः पातयिष्यति ॥३१॥  
विदूषकः - भो, कीस भूदत्थं ण णिवेदीअदि ।  
चारुदत्तः - वयस्य, दुर्बलं नृपतेश्चक्षुर्नैतत्तत्त्वं निरीक्षते ।  
केवलं वदतो दैन्यमश्लाघ्यं मरणं भवेत् ॥३२॥  
अधिकरणिकः - कष्टं भोः, कष्टम् ।  
अङ्गारकविरुद्धस्य प्रक्षीणस्य बृहस्पतेः ।  
ग्रहोऽयमपरः पार्श्वे धूमकेतुरिवोत्थितः ॥३३॥  
श्रेष्ठिकायस्थौ - (विलोक्य वसन्तसेनामातरमुद्दिश्य । )  
अवहिदा दाव अज्जा एदं सुवण्णभण्डअं अवलोएदु, सो ज्जेव एसो ण वेत्ति ।  
वृद्धा - (अवलोक्य । )  
सरिसो एसो, ण उण सो ।  
शकारः - आं बुड्ढकुट्टणि, अक्खीहिं मन्तिदं वाआए मूकिदम् ।  
वृद्धा - हदास, अवेहि ।  
श्रेष्ठिकायस्थौ - अप्पमत्तं कधेहि, सो ज्जेव एसो ण वेत्ति ।  
वृद्धा - अज्ज, सिप्पिकुसलदाए ओबन्धेदि दिट्टिम् ।  
ण उण सो ।  
अधिकरणिकः - भद्रे, अपि जानास्येतान्याभरणानि ।  
वृद्धा - णं भणामि, ण हु ण हु अणभिजाणिदो ।  
अह वा कदा वि सिप्पिणा घडिदो भवे ।  
अधिकरणिकः - पश्य श्रेष्ठिन्, वस्त्वन्तराणि सदृशानि भवन्ति नूनं रूपस्य भूषणगुणस्य च कृत्रिमस्य ।  
दृष्ट्वा क्रियामनुकरोति हि शिल्पिवर्गः सादृश्यमेव कृतहस्ततया च दृष्टम् ॥३४॥  
श्रेष्ठिकायस्थौ - अज्जचारुदत्तस्स केरकाइं एदाइं ।  
चारुदत्तः - न खलु न खलु ।  
श्रेष्ठिकायस्थौ - ता कस्स ।  
चारुदत्तः - इहात्रभवत्या दुहितुः ।  
श्रेष्ठिकायस्थौ - कधं एदाइं ताए विओअं गदाइं ।  
चारुदत्तः - एवं गतानि ।  
आं, इदम् ।  
श्रेष्ठिकायस्थौ - अज्जचारुदत्त, एत्थ सच्चं वत्तव्वम् ।  
पेक्ख पेक्ख ।  
सच्चेण सुहं क्खु लब्भै सच्चालावे ण होइ पावम् ।  
सच्चं त्ति दुवेवि अक्खरा मा सच्चं अलिएण गूहेहि ॥३५॥  
चारुदत्तः - आभरणान्याभरणानीति ।  
न जाने, किन्त्वस्मद्गृहादानीतानीति जाने ।  
शकारः - उज्जाणं पवेशिअ पढमं मालेशि ।  
कवडकावडिआए शम्पदं णिगूहेशि ।  
अधिकरणिकः - आर्यचारुदत्त, सत्यमभिधीयताम् ।  
इदानीं सुकुमारेऽस्मिन्निःशङ्कं कर्कशाः कशाः ।  
तव गात्रे पतिष्यन्ति सहास्माकं मनोरथैः ॥३६॥  
चारुदत्तः - अपापानां कुले जाते मयि पापं न विद्यते ।  
यदि सम्भाव्यते पापमपापेन च किं मया ॥३७॥  
(स्वगतम् । )  
न च मे वसन्तसेनाविरहितस्य जीवितेन कृत्यम् ।  
(प्रकाशम् । )  
भोः, किं बहुना ।  
मया किल नृशंसेन लोकद्वयमजानता ।  
स्त्रीरत्नं च विशेषेण शेषमेषोऽभिधास्यति ॥३८॥  
शकारः - वावादिदा ।  
अले, तुमं पि भण, मए वावादिदेत्ति ।  
चारुदत्तः - त्वयैवोक्तम् ।  
शकारः - शुणेध शुणेध भट्टालका, एदेण मालिदा ।  
एदेण ज्जेव शंशए छिण्णे ।  
एदश्श दलिद्दचालुदत्तश्श शालीले दण्डे धालीअदु ।  
अधिकरणिकः - शोधनक, यथाह राष्ट्रियः ।  
भो राजपुरुषाः, गृह्यतामयं चारुदत्तः ।  
(राजपुरुषा गृह्णन्ति । )  
वृद्धा - पसीदन्तु पसीदन्तु अज्जमिस्सा ।  
(ऽजो दाव चोरेहिं अवहिदस्स-ऽ इत्यादि पूर्वोक्तं पठति । )  
ता जदि वावादिदा मम दारिआ, वावादिदा ।  
जीवदु मे दीहाऊ ।  
अण्णं च ।  
अत्थिपच्चत्थिण्णं ववहारो ।  
अहं अत्थिणी ।  
ता मुञ्चध एदम् ।  
शकारः - अवेहि गब्भदाशि, गच्छ ।  
किं तव एदिणा ।  
अधिकरणिकः - आर्ये, गम्यताम् ।  
हे राजपुरुषाः, निष्क्रामयतैनाम् ।  
वृद्धा - हा जाद, हा पुत्तअ ।  
(इति रुदती निष्क्रान्ता । )  
शकारः - (स्वगतम् । )  
कडं मए एदश्श अत्तणो शलिशम् ।  
शम्पदं गच्छामि ।  
(इति निष्क्रान्तः । )  
अधिकरणिकः - आर्यचारुदत्त, निर्णये वयं प्रमाणम् ।  
शेषे तु राजा ।  
तथापि शोधनक, विज्ञाप्यतां राजा पालकः - ऽअयं हि पातकी विप्रो न वध्यो मनुरब्रवीत् ।  
राष्ट्रादस्मात्तु निर्वास्यो विभवैरक्षतैः सहऽ ॥३९॥  
शोधनकः - जं अज्जो आणवेदि ।  
(इति निष्क्रम्य पुनः प्रविश्य ।  
सास्रम् । )  
अज्जा, गदम्हि तहिं ।  
राआ पालओ भणादि - जेण अत्थकल्लवत्तस्स कारणादो वसन्तसेणा वावादिदा, तं ताइं ज्जेव आहरणाइं गले बन्धिअ डिण्डिमं ताडिअ दक्खिणमसाणं णैअ सूले भज्जेधऽ त्ति ।  
जो को वि अवरो एरिसं अकज्जं अणुचिट्ठदि सो एदिणा सणिआरदण्डेण सासीअदि ।  
चारुदत्तः - अहो, अविमृश्यकारी राजा पालकः ।  
अथवा ।  
ईदृशे व्यवहाराग्नौ मन्त्रिभिः परिपातिताः ।  
स्थाने खलु महीपाला गच्छन्ति कृपणां दशाम् ॥४०॥  
अपि च ।  
ईदृशैः श्वेतकाकीयै राज्ञः शासनदूषकैः ।  
अपापानां सहस्राणि हन्यन्ते च हतानि च ॥४१॥  
सखे मैत्रेय, गच्छ ।  
मद्वचनादम्बामपश्चिममभिवादयस्व ।  
पुत्रं च मे रोहसेनं परिपालयस्व ।  
विदूषकः - मूले छिण्णे कुदो पादवस्स पालणम् ।  
चारुदत्तः - मा मैवम् ।  
नृणां लोकान्तरस्थानां देहप्रतिकृतिः सुतः ।  
मयि यो वै तव स्नेहो रोहसेने स युज्यताम् ॥४२॥  
विदूषकः - भो वअस्स, अहं ते पिअवअस्सो भविअ तुए विरहिदाइं पाणाइं धारेमि ।  
चारुदत्तः - रोहसेनमपि तावद्दर्शय ।  
विदूषकः - एव्वम् ।  
जुज्जदि ।  
अधिकरणिकः - भद्र शोधनक, अपसार्यतामयं बटुः ।  
(शोधनकस्तथा करोति । )  
अधिकरणिकः - कः कोऽत्र भोः ।  
चाण्डालानां दीयतामादेशः ।  
(इति चारुदत्तं विसृज्य निष्क्रान्ताः सर्वे राजपुरुषाः । )  
शोधनकः - इदो आअच्छदु अज्जो ।  
चारुदत्तः - (सकरुणम् ऽमैत्रेय भोः किमिदमद्यऽ इत्यादि पठति ।  
आकाशे । )  
विषसलिलतुलाग्निप्रार्थिते मे विचारे क्रकचमिह शरीरे वीक्ष्य दातव्यमद्य ।  
अथ रिपुवचनाद्वा ब्राह्मणं मां निहंसि पतसि नरकमध्ये पुत्रपौत्रैः समेतः ॥४३॥  
अयमागतोऽस्मि ।  
(इति निष्क्रान्ताः सर्वे । )  
इति व्यवहारो नाम नवमोऽङ्कः ।  