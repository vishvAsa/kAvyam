<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;पुत्रिका-गृहम् on काव्ये विश्वासटिप्पन्यः</title>
    <link>https://vishvAsa.github.io/kAvyam/laxyam/rUpakam/gorUru-shrInivAsa-mUrtiH/putrikA-gRham/</link>
    <description>Recent content in &#43;पुत्रिका-गृहम् on काव्ये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/kAvyam/laxyam/rUpakam/gorUru-shrInivAsa-mUrtiH/putrikA-gRham/index.xml" rel="self" type="application/rss+xml" />
    <item>
      <title>०</title>
      <link>https://vishvAsa.github.io/kAvyam/laxyam/rUpakam/gorUru-shrInivAsa-mUrtiH/putrikA-gRham/0/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/rUpakam/gorUru-shrInivAsa-mUrtiH/putrikA-gRham/0/</guid>
      <description>&lt;h2 id=&#34;कञचदवकतवयम&#34;&gt;किञ्चिद्वक्तव्यम्&lt;/h2&gt;&#xA;&lt;p&gt;हेन्रिक-ईब्सनः (क्रि.१८२८-१९०६) यूरोपमहाद्वीपस्य  नार्वेनाम्नि  देशे  एकोनविंशे  शतके  जातः  प्रसिद्धः  लेखकः,  विशेषतः  रूपकाणां  रचयिता । तेन  डेनिष्  भाषायां  रचितानां  रूपकाणामन्यतमं  इंग्लिष्  भाषायां  “Doll’s House”  नाम्ना  प्रसिद्धमिदानीं  संस्कृतभाषायां  अनूदितं  “पुत्रिकागृहम्”  इति  नाम्ना अधुना प्रकाशं  नीयते ।&lt;/p&gt;&#xA;&lt;p&gt;हेन्रिक-ईब्सनस्य क्रिस्ताब्दे १८७९तम वर्षे एतद्रचनेन पाश्चात्यसाहित्ये अपूर्वमन्थनमेव  प्रवृत्तमिति वदामश्चेत् तस्मिन्न काप्युत्प्रेक्षा। सम्भाषणे अकृत्रिमता, स्वगतभाषणानामनुपयोगः, देशकालसाम्यम् च कथानिरूपणे नवीनतामनयन्। कथावस्तुनि नैतिकगौरवं, मनोविश्लेषणगभीरता सामाजिकसार्थकता च नूत्नमार्गमदर्शयन्।&lt;/p&gt;&#xA;&lt;p&gt;ईब्सनः तस्य रूपकेषु तत्कालीनानां ऐरोप्यमध्यमवर्गकुट्म्बानां सहजचित्रणं कुरुते। दैनिकव्यापारेषु सपदि पारंपरिकनियमबद्धाः जना स्वयंखनितगर्तेषु पतन्तः कथं कृच्छ्राण्यनुभवन्ति इति विषय एव प्रायेण तस्य रूपकेषु चित्रितः।&lt;/p&gt;</description>
    </item>
    <item>
      <title>१</title>
      <link>https://vishvAsa.github.io/kAvyam/laxyam/rUpakam/gorUru-shrInivAsa-mUrtiH/putrikA-gRham/1/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/rUpakam/gorUru-shrInivAsa-mUrtiH/putrikA-gRham/1/</guid>
      <description>&lt;p&gt;प्रथमोऽङ्कः&lt;/p&gt;&#xA;&lt;p&gt;दृश्यम् (सुखकरमाह्लादकरं परंतु अनतिव्ययकरं यथा भवति तथा सज्जितः कोष्ठः। पृष्ठे दक्षिणेन प्रवेशकोष्ठ&lt;sup id=&#34;fnref:1&#34;&gt;&lt;a href=&#34;#fn:1&#34; class=&#34;footnote-ref&#34; role=&#34;doc-noteref&#34;&gt;1&lt;/a&gt;&lt;/sup&gt;द्वारम्, वामेन हेल्मेरस्य अध्ययनकोष्ठद्वारम्, मध्ये पियानो&lt;sup id=&#34;fnref:2&#34;&gt;&lt;a href=&#34;#fn:2&#34; class=&#34;footnote-ref&#34; role=&#34;doc-noteref&#34;&gt;2&lt;/a&gt;&lt;/sup&gt;वाद्यं स्थापितम्। वामभित्तेर्मध्ये द्वारमेकम्, तत्पश्चात् वातायनम्। वातायनस्य समीपे वर्तुलो मञ्चकः&lt;sup id=&#34;fnref:3&#34;&gt;&lt;a href=&#34;#fn:3&#34; class=&#34;footnote-ref&#34; role=&#34;doc-noteref&#34;&gt;3&lt;/a&gt;&lt;/sup&gt; आसनमासन्दी च। दक्षिणभित्तेः पृष्ठभागे अपरं द्वारम्। तस्मिन् पार्श्व एव एका चुल्ली द्वे आसने दोलकासनं च। चुल्लीद्वारयोर्मध्ये ह्रस्वो मञ्चकश्च। भित्तौ तक्षितचित्राणि च। चायचषका लघुवस्तूनि कानिचन च पेटिकायां वर्तन्ते। सुग्रथितपुस्तकभरिता ह्रस्वा पुस्तकपेटिका च। कुथास्तीर्णा भूमिः। चुल्ल्यामग्निर्ज्वलति। शिशिरकालः।&lt;/p&gt;&#xA;&lt;p&gt;entrance hall&lt;/p&gt;&#xA;&lt;p&gt;piano&lt;/p&gt;&#xA;&lt;p&gt;table&lt;/p&gt;&#xA;&lt;p&gt;द्वारघण्टा ध्वनति। अनन्तरं द्वारमुद्घाटितं श्रूयते। नोरा गुञ्जन्ती उल्लसिता अटनसमुचितपरिधानं दधाना प्रविशति। सा काश्चनपोटलिका वहन्ती ता दक्षिणपार्श्वस्थ मञ्चके निवेशयति। द्वारमुद्घाटितमेव वर्तते। द्वाराद्बहिः क्रिस्तोत्सववृक्षं तथा स्यूतमेकं च वहन् भारवाहक एको दृश्यते। या सेविका द्वारमुदघाटयत् तस्यै स तौ प्रयच्छति।)&lt;/p&gt;</description>
    </item>
    <item>
      <title>२</title>
      <link>https://vishvAsa.github.io/kAvyam/laxyam/rUpakam/gorUru-shrInivAsa-mUrtiH/putrikA-gRham/2/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/rUpakam/gorUru-shrInivAsa-mUrtiH/putrikA-gRham/2/</guid>
      <description>&lt;p&gt;द्वितीयोऽङ्कः&lt;/p&gt;&#xA;&lt;p&gt;तदेव दृश्यम्- पियानोपार्श्वे कोणे स्थितः क्रिस्तोत्सववृक्षः भूषणैः हीनः। वृक्षस्य विस्रस्तशाखासु दीपा ज्वलितशमितवर्तयः। नोराया ऊर्ध्वपरिधानं&lt;sup id=&#34;fnref:1&#34;&gt;&lt;a href=&#34;#fn:1&#34; class=&#34;footnote-ref&#34; role=&#34;doc-noteref&#34;&gt;1&lt;/a&gt;&lt;/sup&gt; शिरस्त्राणं च आसन्द्यां वर्तेते। एकाकिनी सा कोष्ठे अशान्तचित्ता चलन्ती आसन्द्याः समीपे विरम्य आत्मन ऊर्ध्वपरिधानं गृह्णाति।&lt;/p&gt;&#xA;&lt;p&gt;overcoat&lt;/p&gt;&#xA;&lt;p&gt;नोरा : (ऊर्ध्वपरिधानं निपातयति) कोऽपि आगच्छतीव अधुना। (द्वारस्य सकाशं गत्वा आकर्णयति) न हि, कोऽपि नास्ति। अद्य क्रिस्तोत्सवदिनम्। कोऽपि नागमिष्यति। न श्वश्च। (द्वारमुद्घाट्ट्य अभितः दृष्टिं प्रसारयति)&lt;/p&gt;&#xA;&lt;p&gt;न हि, न किमपि पत्रपेटिकायाम्। सा रिक्ता। (अग्रे आगच्छति) सत्त्वहीनम्। स यदवोचत् तदविवक्षितं स्यात्। न तत् संभाव्यम्। मम त्रीण्यपत्यानि।&lt;/p&gt;</description>
    </item>
    <item>
      <title>३</title>
      <link>https://vishvAsa.github.io/kAvyam/laxyam/rUpakam/gorUru-shrInivAsa-mUrtiH/putrikA-gRham/3/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/rUpakam/gorUru-shrInivAsa-mUrtiH/putrikA-gRham/3/</guid>
      <description>&lt;p&gt;तृतीयोऽङ्कः&lt;/p&gt;&#xA;&lt;p&gt;(तदेव दृश्यम्। मञ्चकः रंगस्य मध्ये स्थापितः। तस्य अभितः आसन्द्यः स्थापिताः। मञ्चकस्योपरि दीपो ज्वलति। प्रवेशकोष्ठद्वारमपावृतं दृश्यते। उपरि कोष्ठात् नृत्यगीतं श्रूयते। लिण्डगृहिणी कस्यचन पुस्तकस्य पृष्ठानि चालयन्ती पठनं यतमाना चलचित्ता दृश्यते। सा वारं वारं प्रवेशद्वारस्य दिशि कमपि शब्दमाशंसन्ती आकर्णयन्ती दृश्यते।)&lt;/p&gt;&#xA;&lt;p&gt;लिण्डगृ : (स्वमणिबन्धघटिकामवलोकयन्ती) अधुनापि न। वेला अत्येत्यैव। यदि केवलं सः- - (पुनः आकर्णयति) आहा, आगतः (प्रवेशकोष्ठं गत्वा द्वारं मन्दमुद्घट्टयति। सोपाने लघुपादाघाताः श्रूयन्ते। मन्दस्वरेण वदति।) आगच्छ, न कोऽप्यत्रास्ति।&lt;/p&gt;&#xA;&lt;p&gt;क्रोग्स्टः : (द्वार्येव) तव पत्रकमद्राक्षम्। तस्य कोऽर्थः।&lt;/p&gt;</description>
    </item>
  </channel>
</rss>
