+++
title = "09 अष्टमोऽङ्कः"

+++


**॥ अथ अष्टमोऽङ्कः ॥**

(ततः प्रविशति कासारः विदूषकश्च)

**कासा**-सखे! किं गोपयसि स्नेहातिरेकभणितं मिथो वृत्तम्?

**विदू**-वअस्स! जाव जीमूअणासं जाणेमि ताव मह हिअआदो पदुमिणीए वुतन्तो ण
बही णिग्गमिस्सइ (वयस्य यावज्जीमूतनाशं जानामि तावन्मम हृदयात्पद्मिन्या
वृत्तान्तो न बहिर्निर्गमिष्यति)।

**कासा**-

**वत्सा वल्लभसङ्गमोदितमनाः क्षोणीगृहे वर्तते**

**वत्सो मे कुमुदाकरः कपटतो जीमूतगेहं गतः ।**

**तस्यान्तःकरणं निमग्नमनिशं द्राक्कौमुदीरोचिषि**

**प्राप्ता साऽरिवशं कदेदमखिलं गच्छेद्विपाकं शुभम् ॥**

**विदू**-कोमुईं सुहाअरजादं मत्तेभओ कस्स किदे घेत्त्तूण ठावेइ? (कौमुदीं
सुधाकरजातां मत्तेभकः कस्यकृते गृहीत्वा स्थापयति?)

**कासा**-निजनन्दनस्य कलभस्य कलत्रिकरणाय ।

**विदू**-कुदो विळंबो तस्स विवाहे (कुतो विलम्बस्तस्य विवाहे?) ।

**कासा**-सुधाकरप्रार्थनया समागतोऽहं व्रतोपदेशायेति वदता
शारदानन्देनोपदिष्टं व्रतं भर्तृचिरायुष्करमनुतिष्ठति सा । तदनन्तरं
विवाह्येति मन्वानो मत्तेभोऽधिकं सुतस्य वयः काङ्क्षन् प्रतीक्षते
व्रतसमाप्तिम् ।

**विदू**-कआ वुदसमती (कदा व्रतसमाप्तिः?) ।

**कासा**-अचिरादिति मन्ये ।

**विदू**-बअस, कोमुईए आराहणस्स किदे सारआणंदेण कस्स हेदुणो देवआपडिमा
पदुमिणीसरिसी किदा? (वयस्य कौमुद्या आराधनस्य कृते शारदानन्देन कस्य हेतोः
देवताप्रतिमा पद्मिनीसदृशी कृता?) ।

**कासा**-को जानति तस्य योगिनो हृदयम्?

**विदू**-दाणिं सो कहिं गओ? (इदानीं स क्व गतः?) ।

**कासा**-वत्सयोः स्पष्टविवाहकृते समानेतुमुदयधरं स्वयं यातः ।

**विदू**-चतुरो जोई (चतुरो योगी )

**कासा**-वत्स! वृत्तान्तावगमाय जीमूतनगरं निगूढं नीतो मया चारोऽपि भूयो न
दृश्यते ।

**प्रतिहारी**-(प्रविश्य) देव्व! चारो पढिहारभूमीं गओ (देव, चारः
प्रतिहारभूमिं गतः) ।

**कासा**-प्रवेश्यताम् ।

**प्रति**-तह (तथा) (इति निष्क्रम्य तेन सह पुनः प्रविस्य) इदो इदो (इत
इतः) । (चारः राजानं प्रणमति) ।

**कासा**-अपि सख्या सह कुशली वत्सः?

**चारः**-कुसळी वट्टइ । तुह णिदेसादो तुवरिअं गच्छन्तो अहं जीमूअपुरादो
मत्तेभअणअरं पडट्टमाणं कुमारं सह सहिणा मज्झेमभ्गं दिट्ठवं । (कुशली वर्तते
। तव निदेशात् त्वरितं गच्छन् अहं जीमूतपुरात् मत्तेभकनगरं प्रतिष्ठमानं
कुमारं सह सख्या मध्येमार्गं दृष्टवान्) ।

**विदू**--तदो (ततः) ।

**चारः**-सो एदं ळेहं दाऊण विसट्टवंतो मम् । (स एतं लेखं दत्त्वा
विसृष्टवान्माम्)

(इति लेखं समर्पयति) ।

**कासा**-(आदाय वाचयति) “स्वस्ति श्रीमत्तातपादानां प्रणामसहस्रं समर्प्य
विज्ञाप्यते । श्रीमदनुग्रहात्सहवयस्यः कुशली वर्ते । भगवता शारदानन्देन
समुपदिष्टमुपायमवलम्ब्य पद्मिनी भद्रा मत्तेभकेन हृतेति जीमूतस्य हृदये
दृढीकृतं तस्मिन्वैरम् । ततो जीमूतः कामं क्रुद्धः नेष्यामि मत्तेभकं
क्षयमिति प्रतिज्ञाय प्रस्थितः । आवामपि तत्र तच्चेष्टितं द्रष्टुं प्रयावः
। सर्वं भगवत्या अरविन्दमन्दिरायाः प्रसादात् भगवतो गन्धवहनन्दनस्य
कारुण्याच्च शुभपरिणामं भवेदिति” ।

**कासा**-(सहर्षम्) सखे दिष्ट्या श्रृणुमः कुशलम् वत्सस्य । रे चार!
कुतस्ते विळम्बः सरणावेतावान्?

**चारः**-तत्थ तत्थ विस्समिअ किंवदंतिं जाणंतो आअदोह्मि । (तत्र तत्र
विश्रम्य किंवदन्तीं जानन्नागतोऽस्मि ) ।

**कासा**-को विशेषः किंवदन्त्याम्?

**चारः**-जीमूओ अग्गिगोळेहिं धज्जइत्ति सुणीअदि । (जीमूतः अग्निगोळैर्दह्यत
इति श्रूयते) ।

**कासा**-सखे! यदि जीमूतः स्यान्निहतः कुतो विळम्बते वत्सः सख्या?

**विदू**-कमेण णादव्वम् । ( क्रमेण ज्ञातव्यम् ) ।

**कासा**-रे, एतावदेव?

**चारः**–अह इम् । (अथ किम्) ।

**कासा**-गम्यताम् । स्वनियोगः अशून्यः क्रियताम् ।

**चारः**-(निष्क्रान्तः) ।

**कासा**-कथमग्निगोळदाहो जीमूतस्य?

**विदू**–को मुणइ जोइणो उवाअम्? (को जानाति योगिन उपायम्?) ।

**प्रतिहारी**- । (प्रविश्य) देव्व. मिळिंदो पाडेहारभूमिं गओ । (देव,
मिळिन्दः प्रतिहारभूमिं गतः) ।

**कासा**-( ससंभ्रमम्) तूर्णं प्रवेश्यताम् ।

**प्रति**-(निष्क्रम्य प्रविश्य मिळिन्देन सह् ) इदो इदो (इत इतः) ।

**कासा**-भद्र! किं कुशली तव सखा?

**मिलि**–कुशलीव!

**कासा**-( स्वगतम्)

**व्यनक्तयस्य मुखं हर्षं व्यथालेशेन मिश्रितम् ।**

**वचनं च तथा पश्यन् शृण्वंस्तत्कातरोऽस्म्यहम् ॥**

(प्रकाशम्) भद्र! किं प्रतिपन्नं जीमूतेन)

**मिलि**-यद्रामभद्रकळत्रं कामयमानेन दशाननेन ।

**कासा**-भद्र! स हन्तव्यं स्वेन मत्तेभमहत्वाऽप्युपरतः?

**मिलि**-हत्वैव!

**कासा**-भद्र! तथा द्वावपि विनष्टौ यदि, वासः क्व वर्तते, कीदृशः?

**मिलि**-मत्तेभपुरे मेघनादविजितो मेघवाहन इव लङ्कानगरे ।

**कासा** -हा! मम वत्सः कारागारं नीतः?

**मिलि**–अथ किम् ।

**कासा**-भद्र! जीमूतस्य मत्तेभकरोषसंभवावधि विदितो वृत्तान्तः । ततः परं
यथाक्रममभिधीयतां निरवशेषम् ।

**मिलि**-तदनु “पद्मिनीं मत्तेभ एवापहृतवा” निति दृढनिश्चयं नीतो जीमूतः ।

**धनुर्दधदतिज्वलन्नयनजस्फुलिङ्गस्फुर-**  
**त्तटिद्बहुलगर्जितः प्रविकिरन् शरौघं मुहुः**।  
**निजस्तनितनिस्वनश्रवणरुष्टमत्तेभके**  
**स्वनत्ययमपातयत्कठिनमायुधं स्वं द्रुतम् ॥**

**विदू**-तदो । (ततः)।

**मिलि**-ततः किं वक्तव्यं वज्ररातेन मत्तेभको व्यभेदीति ।

**कासा**-सखे! पुरैव व्याहार्षीत खलु महायोगी । यदि दैवमनुकूलं
जीमूतान्मत्तेभके वज्रं निपतिष्यतीति । जीमूतस्य शिखिना केनापि हरिणा च
विनाशस्स्यादि" ति चाभ्यधायि महात्मना । कुतो वा समुत्पत्स्यते स हरिः शिखी
च?

**मिलि**-एवं तत्र विभिन्नमस्तके मत्तेभके मुखरितमासीद्दिशां दशकं हाहारवेण
।

**कासा**-भद्र! तदिदं त्वया विदितं दृशा, किमुत श्रवसा?

**मिलि**-अवगतमेतदावाभ्यां दृशैव ।

**कासा**-(स्व) एतावदन्तं वत्सो न बिनाभूतसख इति ज्ञायते । उपरि श्रृणुमः--
(प्र) तत:

**मिलि**-

**धावन्नसाधारणजातकामः स राजधाम्नि प्रतिमां मनोज्ञाम् ।**

**सुजातजीवामिव वीक्ष्य काञ्चिद्गाढं समालिङ्गदहो भुजाभ्याम् ॥**

**कासा**-सैव शारदानन्दप्रतिभासमुत्पादिता वत्साप्रतिकृतिः स्यात् ।

**विदू**-तदो तदो (ततस्तत:) ।

**मिलि**-ततः किमप्याश्चर्यं दृष्टम् ।

**कासा**-कथमिव ।

**मिलि**-

**परितः प्रतिमामध्यनिस्सरद्वह्निगोळकैः** ।

**अदाहि स मदान्धो द्राक्तदा हि सुदुराशयः**॥

**विदू**-कुदो एदम्? (कुत एतत्?) ।

**मिलि**-प्रतिमायां निपीडितायामन्तर्ज्जातो जातवेदाः
पारदसुवर्चलगन्धकादिनिर्मितगोलेषु ज्वलितो दहेद्बहिः प्रसरन् दारूण्यपि ।

**कासा**-भद्र! तत्समीपवर्तिनी सदा कौमुदी किन्तद्विपत्तौ निपतिता ।

**मिलि**-

**जीमूतमालोक्य समापतन्तं गर्जन्तमेषा ललिताङ्गयष्टिः ।**

**उत्थाय शीघ्रं क्वचिदात्तभीतिर्व्यलीयताळीजनतानुयाता ॥**

**कासा**-हन्त! कामिनां विवेकराहित्यम् ।

**सौन्दर्यदूरीकृतचित्तधैर्याः स्त्रीणां पुमांसः सुविवेकशून्याः** ।

**गम्या न गम्येयमिति प्रतर्कं विहाय सद्योऽभिमृशन्ति मोहात् ।**

**विदू**-अच्चरिअं जीमूअकामपरवसत्तणम्, जदो पडिभं वि पदुमिणीए मोहादो
आळिंगिदवंतो । (आश्चर्यं जीमूतकामपरवशत्वम्, यतः प्रतिमामपि पद्मिन्या
मोहादालिङ्गितवन्) ।

**कासा**-

**शौर्येण विद्याविभवेन वाऽपि वित्तेन वा येऽत्र भवन्ति मत्ता: ।**

**विनाश्य तान् लोकसुखं विधातुं धाता विना स्त्रीं न परं ससर्ज ॥**

**विदू**-तहा एव्व । अण्णहा रावणमुहा दुरासआ कहं विणासं णेदुं सक्का होन्ति
। (तथैव । अन्यथा रावणमुखा दुराशयाः कथं विनाशं नेतुं शक्या भवन्ति) ।

**कासा**-सखे!

**बलेषु सर्वेष्वपि वेद्मि बुद्धेर्बलं वरिष्ठं न हि संशयोऽत्र** ।

**मत्तेभजीमूतमदप्रशान्ति कर्तुं क्षमं योगिमतिं विना किम्** ॥

**विदू**-अह इम् । (अथ किम्)

**कासा**-भद्र! तत:?

**मिलि**-अथ जीमूतानुयायिनस्सर्वेऽपि ‘पद्मिनीव्रतमहिम्ना दग्धोऽसमये
संस्पृशस्तां महाराजः । किं ब्रूमो वयं शारदानन्दमहिमान' मिति कथयन्तः
सस्वरं स्वपदं प्रपेदिरे । मत्तेभपुरवास्तव्यास्तु "किं वक्ष्यामः
कौमुदीसमुपास्यमानदेवतामाहात्म्यम्, यतस्तत्प्रतिमास्पर्शमात्रेण प्रदग्धो
जीमूतः । विचित्रः शारदानन्दमन्त्रप्रभावः" इति ससंभ्रमा व्याहार्षुः ।

**कासा**-

**विद्वेषिवृत्तेक्षुरसं मदीये चित्ते पिबत्यद्य चिरोत्थतापे** ।  

**वत्सो न्यबन्धीति विचारतीक्ष्णगतृणांकुरो विध्यति तत्तु मध्ये** ॥

मिलिन्द! किमहासीत् प्रणान् जीमूतः?

**मिलि**-नाद्यापि जहाति प्राणान् दग्धतनुरपि सीतापतिव्रत्यानलेनेव रावणो
जीमूतः । रघुवीरस्येव करेण कस्स्यचित् तेजोनिधेरसून् विसृजेदिति मन्ये ।

**कासा**-तादृशतेजोनिधिर्भास्कर एव ।

**विदू**-तदो । (ततः) ।

**मिलि**-तादृशे सम्भ्रमे कौमुदी चन्द्रशालामविरुह्य वीक्षमाणा वीथीगतं
वयस्यं रहस्समानीय सखीमुखेन व्रतावशेषपरिपूर्तिपर्यन्तमत्र न केनाऽपि जनेन
सखीं विना समागम्यतामिति निदेशं दिशन्ती दौवारिकेभ्यः स्वैरं विहरति स्म
प्रियतमेन ।

**कासा**-अहो समापन्नमनर्थमूलम् । भद्र तदीयं लपितं किमङ्गीचक्रुः तत्र
कलभादयः ।

**विदू**-सव्वेपि कोमुईसमाराहिअदेवआभीइं पत्ता खु । कुदो न अंगीकरिंसंदि
ताए वअणः । (सर्वेऽपि कौमुदीसमाराधितदेवताभीतिं प्राप्ताः खलु । कुतो
नाङ्गीकरिष्यन्ति तस्या वचनम्) ।

**कासा**-ततः किमासीत्?

**विदू**-अहं कहेमि । (अहं कथयामि ) । (संस्कृतमाश्रित्य )

**परस्परगुणोत्करश्रवणदर्शनोद्यन्मनो-****  
** **भवव्यथितचित्तयोस्त्तरुणयोः क्वचिद्दैवतः** ।   
**समागममुपेयुषो रहसि कृत्यमुत्कण्ठ्या**  
**यदत्र सुतरां भवेत्तदितरत्किमस्त्येतयोः** ॥

**कासा**-(विहस्य ) । भद्र! ततः?

**मिलि**-अथ सीमन्तिनी सा कान्तमुखान्मामवगम्य बहिस्सञ्चरन्तं कयापि सख्या
स्वशुद्धान्तं नीतवती सिद्धात्ममनोरथा ।

**1952\]**

**श्रीपद्मिनीपरिणये अष्टमोऽङ्कः**

**विद्**-सा ताए सही तुमं णीदवदी तुह सरिसी एव्व भषे। सा तस्याः सखी
त्वान्नीतवती तव  
सदृश्येव भवेत्?  
**कासा**-(विहृस्य ) तत:?  
**मिलि**-निगूढं तया गमितोऽहं अपश्यं तत्र वश्यं कौमुदीहावस्य वयस्यम् ।  
**विदू**-केरिसो दिट्ठो सो! (कीदृशो दृष्टस्स:?) ।  
**मिलि**- दीव्यन्नभिप्रेयसि काञ्चनाक्षान् तदीयवस्त्रान्तमिलत्स्वचेलः ।  
कस्तूरिकापङ्कविमिश्रहृद्यकाश्मीरसंलिप्तसुगन्धिवक्षाः ।  
**कासा** - तत:?  
**मिलि**-सा मतिमती सुदती व्रताङ्गीभूतपूजाव्याजेन समानयन्ती समस्तं
भोग्यवस्तुजातमतर्पयत् कन्दर्पदर्पहरणचणवपुषं कान्तम् ।  
**विदू**-पुव्वं एतस्स भइणीपडिमं आराहिअ तस्स फळं ळद्ववई अज्ज इमस्स आराहणं
एव्व ।  
(पूर्वं एतस्य भगिनीप्रतिमामाराध्य तस्य फलं लब्धवती अद्यस्याराधनमेव ।  
**कासा**-तत: \|  
**मिलि**-ततोऽहं विधृतसैरन्ध्रीवेष: निशान्तं तदध्यवात्सम् ।  
**विद्-**-तुह समाराहणस्स कोमुईसही केवळं तुमं पुरिसं मुणंती भवे ।  
(तव समाराधनस्य कौमुदीसखी केवलं त्वां पुरुषं जानती भवेत्) ।  
**कासा**। -तत:?  
**मिलि**–अनन्तरम्!  

**स्वल्पावशिष्टं व्रतकालमस्या ज्ञात्वा दुराशः कलभः स कामी** ।  
**सञ्जीचकारातिकुतूहुलेन समस्तवस्तूनि विवाहहेतोः** ।  
**उत्तानितध्वजमुदञ्चिततोरणश्रीनिर्मृष्टसौधतलनिजैितचन्द्रशोभम् ।**  
**देशान्तरागमितराजकदम्बरम्यं तत्पतनं पटहनादविघुष्टमासीत्।**

  

**कासा–**अहो प्रमादनिदानम् । तत:?  
**मिलि**-तदनु वयस्यो विज्ञाय प्रज्ञावान् कलभप्रवृत्तिं सह् सम्मन्त्र्य
कान्तया तया यातया कातरतां त्रियामयां निगूढं निर्गत्य गन्तव्यं स्वपुरमिति
निरवैषीत् ।  

87

**\[XIII. 2**

**JOURNAL OF S. V. ORIENTAL INSTITUTE**

**कासा**-तत:!  
**मिलि**- तथा निशीथे नितरां निशान्तान्निर्गत्य शीघ्रं निभृतं कथञ्चित्
।  
रथ्यामयासीन्तिबिडां सशस्त्रैः  
– **कासा**-हृ! तत:?  
**मिलेि**- आरक्षकैः पुष्करसोदराक्ष्या ।  
**विदू-**तदो । ( ततः? ) ।  
**मिलि**–हन्त ते निरुध्य तं क्रुद्धाश्शुद्धान्तादपहृत्य पक्ष्मलोचनामेष
चोरवन्निर्यातीति द्रुतं  
विद्रुताः केचिन्निवेदयामासुर्मत्त्तेभपुवाय ।  
**कासा**-तत: \|  

**मिलेि**-

**गर्जन् जवादूर्जितकोपभीमःपीनायताग्रोज्ज्वलकुन्तदन्तः।**  
**सहानुगैस्साहसकृत्यकारी वयस्वमादौ कलभो न्यरौत्सीत्।**

  

**कासा**-हा वत्स! तथा भीषणान् कलभादीन् रोषणान् वीक्ष्य कोमलवपुस्त्वं  
कीदृगासी:। भद्र! तत: ।  
**मिलि**-तदानीम्  

**शस्त्रं कुतश्वित्प्रसभं गृहीत्वा स युध्यमानो बहुभिर्वयस्यः**।  
**निपात्य कांश्विद्दयेितामधित्वीद्रसेन श्रीरेण च वीरमौलिः**।

  

**विदू**-मह वअस्सकुमारो खु, महासूरस्स । (मम वयस्य कुभारः खलु, महशूरस्सः
)।  
**कासा**-( विहस्य) सखे! भवान् कुत्र विषये महाशूरः?  
**विदू**-भोअणे मह सोरिअं विदअं खु । (भोजने मम शौर्यं विदितं खलु) ।  
**मिलि**--(विहस्य) ततो हृतेषु योधेषु बहुषु नवनवमागतैर्नियुध्य
परिश्रान्तोऽभूत्सखा ।  
**कासा**-हृन्त दुराशयास्ते नीतिं विसृज्य प्रवृत्ताः खलु कलहे क्लभादयः ।
ततः ।  

**मिलेि-**

**परिथ्रान्तभुजं वीरं प्रतियुध्य खलाग्रणीः ।**  
**कलभः स्वयमाक्रम्य क्लान्तं हृन्तुं समुद्यतः** ॥

  

**कासा** वत्स! कलमेतावन्तं कलहमुखमप्राप्तवानपि प्रकाश्य शौर्यमनल्यं
कालमिव प्रतिभयं  

कलभमभिमुखं विलोक्य कीदृशीं दशामापन्नोसि? भद्र! ततः ।  

**1952\]**

**श्रीपद्मिनीपरिणये अष्टमोऽङ्कः**

**मिलि**-

**कलभः केशहस्ते तं गृहीत्वा क्रोधभीषणः** ।'  
**निबध्य हस्तयोः स्तम्भे निहन्तुं खड्गमग्रहीत्** ॥

  

**कासा**-वत्स!  

**तथाविधां दैववशाद्दशां तां प्रपद्य पश्यन्तमहो दिशान्तम्** ।  
**स्वरक्षकं कञ्चिदवाप्तुकामं त्वां चिन्तयन्नद्य शुचाऽन्वितोऽस्मि** ॥

  

**मिलि**--भद्र! ततः ।  
तदात्वे सरभसं हिमानी नाम कापालिकी समुपेत्य कलभं न्यरुन्ध हन्त सद्यः
संहारात्।  
**विद्**--दिट्ठीए समाअदा हिमाणी । (दिष्ट्या समागता हिमानी) ।  
**कासा**-सखे! किं प्रलपसि त्वमनालोच्य किमपि । सः पापा हिमानी प्रतिकूला
केिलास्माकम् । अत एव सद्यस्संहारादिति उक्तं मिलेिन्देन । भद्र! ततः ।  
**मिलि**--तदा कौमुदी व्यलापीदेवम् ।  
**कासा**-हा! परुपमपि श्रवसोः तस्या विलापं शुश्रूयते चेतः ।  

**मिलि**-

**हा! नाथ! त्वं सुकृतिजनताग्रेसरत्वाच्चिरायु**  
**र्भूत्वाऽपीह प्रबलदुरितामल्पपुण्यामवाप्य** ।  
**मां क्षीणायुर्भवसि भवतो विप्रयोगः कथं मे**  
**सह्यो मह्यामहह गरलं भक्ष्यन्ती म्रियेऽहम् ।।** इति ।।

  

**विदू**-जुत्तं उत्तम् । (युक्तमुक्तम्) ।  
**कामा**-सखे! एतादृशो विलापः श्रुतो यदि कलभेन,महान्तं रोषं तस्य
जनयेत्खलु ।  
**विद्**-सो रुठ्टो जदि सीसं घट्टेदु सिळाए । (स रुष्टो यदि शीर्षं घट्टयतु
शिलायाम्)।  
**कासा**--भद्र! ततः किं कृतवती हिमानी ।  
**मिलि–**पादयोर्निपत्य कलभमेवमयाचिष्ट ।  

**उपास्यते भद्र चिराय भद्रकाली मया मन्त्रजपेन देवी** ।  
**तस्यै जपान्ते बलिरर्पणीयः सत्यं युवभ्यामतिसुन्दराभ्याम् ।।**

  
तत्र कापि तरुणी मया निर्दिष्टा । तदर्थं मह्यमेष दातव्य इति ।

**\[XIII. 2**

**JOURNAL OF S. V. ORIENTAL INSTITUTE**

**कासा**-हा वत्स!  

**चिरात्प्रवर्धितं प्रीत्या मया त्वां हन्त याचते ।**  
**कापि कापालकी पापा कालीसन्तृप्तये बलिम् ।।**

  

(इति मूर्च्छति)।

  

**विदू**-वअस्स समस्ससिहि । सेसं सुणुमो । (वयस्य समाश्वसिहि । शेषं
शृणुमः)।  
**कासा**--( आश्वस्य ) । भद्र! ततः ।  
**मिलि**–कति दिनान्यवशिष्टानि जपावसानकरणायेति हिमानीमप्राक्षीत् ।  
**विदू**-किं सा पावा कहिदवदी । (किं सा पापा कथितवती ) ।  
**मिलि**-त्रिचतुराणि वासराण्येवावशि़ष्यन्ते । अनुपदं भाविभौमवारावधि
क्वचिन्निबध्य रक्षि- तव्योऽयमस्त्विति ।  
**कासा**-हा! तदुद्दिष्टं कुजवासरमेतदेव खलु?  
**विदू**–ततो । (ततः ) ।  
**मिलि**--तत्क्षणे शृङ्खलया निबध्य खलया याच्यमानः कलभः सखायं
न्यवीविशत्क्वचिद्- नितरसुगमे प्रदेशे ।  
**क्रास**-हा वत्स!

**निगलनिबद्धाङ्घ्रियुगं नितरां क्लान्ताननाम्बुजन्मरुचिम्** ।  
**कान्ताशोकनिदानं त्वां तं सञ्चिन्त्य सीदति स्वान्तम्** ।।

।  

**मिलि**-तदानीमपि सखा मम न ग्लानवदनः; किञ्चिन्निमीलितनयनः कृताञ्जलिः
स्वदेवतामेव ध्यायति स्म ।  
**कासा**--भद्र! तस्य स्वदेवता सा ध्रुवं मङ्गलदेवता खलु ।  
**मिलि**-न केवलं भगवती सा स्वदेवता तस्य। अपितु कपिकुलाग्रणीः
समीरणतनुजोऽपि।  
**कासा**-यदि वत्सो भगवतीं भार्गवीं तद्रमणचरणध्यानपरं पवनकुमारमपि तदा
स्मरेदसंशयं  
सर्वविपदर्णवोत्तीर्णो भवेत् । उक्तं हि –  

**कारागारे प्रयाणे वा सङ्ग्रामे देशविप्लवे ।  
** **ये स्मरन्ति हनूमन्तं तेषां नास्ति विपत्तदा** ॥

इति ।  

  

**90**

**1952\]**

**श्रीपद्मिनीपरिणये अष्टमोऽङ्कः**

**विद्**-(स्वगतम्) वअस्सस्स सोअसंतीए एवं हासजणअं वअणं भणेमि । (वयस्यस्य
शोकशान्त्यै एवं हासजनकं वचनं भणामि) । (प्रकाशम्) सच्चं एदं मए अणुहूदं
पुव्वं रहस्सत्थळे । मह गोतख्खळणेन कोवं पत्ता घरिणी अण्णं रज्जुं अळहन्ती
दीहतरेण णिअथणजुअळेण मं बद्धवदी । तदाणिं मए सुमरिदे हणुमंदे सज्जो
बन्धमोख्खो आसि । (सत्यमेतत्। मया अनुभूतपूर्वं रहस्यस्थले । मम
गोत्रस्खलनेन कोपं प्राप्ता गृहिणी अन्यां रज्जुमलभमाना दीर्घतरेण
निजस्तनयुगलेन मां बद्धवती । तदा स्मृते हूनमति सद्यो बन्धमोक्ष आसीत्) ।  
**कासा**-(विहस्य) किमपि भद्र!  

**पद्मिनीं भास्करेणेव सङ्गतां द्योतितां यथा** ।  

**तथाऽहं कौमुदीसंगशोभितं तं न दृष्टवान्** ॥  

ततः किमाचरितवती भद्रा कौमुदी?  
**मिलि**-ततः सा हिमानीमुपसृत्य वाचमेवं वदति स्म ।  
**विद्**-कहम्? (कथम्) ।

**मिलि**-‘अम्ब! हिमानि,भद्रकालीतृप्तये निर्दिष्टां युवतीं परित्यज्य
मामेतत्पदे निधे'हीति।

**कासा**--हृन्त! वत्से प्रणयो निरतिशयः कौमुद्याः । ततः ।

**मिलि**–अथ पाषण्डा सा रण्डा तन्नाङ्गीचकार ।

**विदू**-किं पच्चुत्तरं दिण्णम्? (किं प्रत्युत्तरं दतम्? )।

**मिलि**--- अयि! निर्दिष्टां परित्यज्य भवत्यास्समर्पणं देवी नोरीकरिष्य
' तीति ।

**कासा**---तत: । कलभः कीदृशः ।

**मिलि**- **स्वकृते चिरमानीता रक्षितेयं हि कौमुदी ।**  

**कान्तं कामयते कञ्चिदिति तस्यै चुकोप सः ॥**

**विदू**-हदओ कळहो कळहप्पियो कोमुइं कामअन्तो चिळादो ताए मणं
अण्णपुरिससत्तं मुणन्तो कुदो जीवइ ।। (हतकः कलभः कलहप्रियः कौमुदीं
कामयमानश्चिरात् तस्याः मनः अन्यपुरुषसक्तं जानन् कुतो जीवति? ) ।।

**कासा**-किमकार्षीत् मत्तः कळभः?

5

**91**

**\[XIII. 2**

**JOURNAL OF S. V. ORIENTAL INSTITUTE**

**मिलि**--तामपि निगलितबद्धपदां बन्दीकृतवान् ।  

**कासा**-

**वत्से! वत्से! मम कृतमहास्त हसुक्लिन्नचित्तां**  
**तां त्वां बद्धौ कळभहतकेनाद्य ते वल्लभञ्च** ।  
**मोक्तुं भद्रे त्वरितमपटोर्मानसं मे समेति**  
**व्रीलां शोकं विपुलमधिकां दीनताश्चानुकम्पाम् ॥**  
**अधिका मम पुत्र्यास्त्वमधुना वधु नाऽसि किम्?**  
**यतस्त्वन्मूलमेव स्यात् सन्ततेर्मे प्रवर्धनम् ॥**  
**भवेत्समुल्लासकरो यदीह विकासशोभी कुमुदाकरो मे ।**  
**त्वमेव तं कर्तुमलं विलासभाजं कथं त्वां विषहे विदूनाम् ॥**

  

**विदू**-वअस्स! तुद्द अदिभूमिं गओ स्णुसाए सिणेहो । (वयस्य! तवातिभूमिं
गतः स्नुषायां स्नेहः ) ।  

**कासा**-सखे!

**तनुजः सुकृतेन यावता सुगुणाढ्यो भुवि लभ्यते जनैः ।**  
**तत एव शताधिकेन हि प्रतिलभ्या भवति स्नुषा सती ।।**

  

**विदू**-मह सुझ्देण कापि वहू ळद्धा सुहगुणा । जा अदिभोअणेण मह अदिसाररोओ
भवेत्ति संकाए मिदं एव्व भोअणं विदरइ । दन्तहीणत्तणेण भख्खणं ण
खादिस्समित्ति किंवि भख्खणं ण समप्पेइ । इत्थियाभोगेण उह्णपीडा भवेत्ति
संकाए मह घरिणीए ममस्सिं विरोहं उप्पादेइ । (मम सुकृतेन कापि वधूर्लब्धा
शुभगुणा । या अतिभोजनेन मम अतिसाररोगो भवेदिति शङ्कया मितमेव भोजनं वितरति
। दन्तहीनत्वेन भक्षणं न खादिष्यामीति किमपि भक्षणं न समर्पयति ।
स्त्रीभोगेन उष्णपीडा भवेदिति शङ्कया मम गृहिण्या मयि विरोधमुत्पादयति )
।  

**कासा**-सखे! अलं विस्तरेणू।  

**मृत्योर्मुखे वर्तत एव वत्सः स्नुषा तु तत्प्राणनमात्रजीवा** ।  
**कालोऽप्यतीतः सह सेनया मे याने विजेतुं किमहं करोमि ॥**

  

**विद्**-वअस्स! तुह जामादा बुद्धिसाळी खु । भूमिघरगदं तं आणीअ मंदइदव्वं
।  
(वयस्य! तव जामाता बुद्धिशाली खलु। भूमिगृहगतं तमानीय मन्त्रयितव्यम् ) ।

**92**

**1952\]**

**श्रीपद्मिनीपरिणये अष्टमोऽङ्कः**

  
**कासा**-युक्तमुक्तं भवता । यतोऽद्य जीमूतनाशात् तस्य जायया समं
बहिर्निर्गमनं न दोषमावहति । भद्र! भवानेव भ्रमरिकामुखेन भूमिसदनवास्तव्यं
भदभास्करं भद्रां पद्मिनीञ्च समानयतु ।  

  
**मिलि**-यथाऽऽज्ञापयति महाराज: । ( इति निष्क्रान्तः )  

  
**कासा**-सखे! शुद्धान्तं गत्वा किञ्चिद्विश्रमं प्राप्स्यामि ।  

  
**विदू**-जहा रोअइ सहिणो । (यथा रोचते सख्युः) ।

  

(इति निष्क्रान्तौ)

  

**इति पद्मिनीपरिणये अष्टमोऽङ्कः ।**

  

  

**95**.

