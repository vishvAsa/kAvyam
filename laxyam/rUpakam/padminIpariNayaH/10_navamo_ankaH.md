+++
title = "10 नवमोऽङ्कः"

+++


॥ **अथ नवमोऽङ्कः** ॥

  

(नेपथ्ये )

**अलं सायंकालप्रतिनियतवादित्रनिनदै**-  
**रलं नृत्तैर्गीतैरलमलमलं वन्दिनुतिमिः** ।  
**यतः पुत्रोदन्तं नृपतिरवकर्ण्याद्य नितरां**  
**विदूनः पुत्रीं स्वां पुनरपहृतां ज्ञास्यति तथा॥**  
(इति चूलिका )  
(ततः प्रविशति भ्रमरिकया च अरुणेन च अनुगम्यमानो भास्करः)

  

**भास्क**--सखे! किमेतदापन्नमतर्कितं व्यलीकम्?  
**अरुणः**--(स्वगतम्) हा! कथं समाधातुं शक्यो वयस्य: मह्यात्यामस्यां
विपत्तौ!  
(प्रकाशम्) र्कि ब्रवीमि मन्दभाग्यः ।  
**भ्रम**-हळा! कहिं गदासि? (हळा! क्व गताऽसि?)  
**अरु**-अलमावेगेन । निशान्तं प्राप्य सुशान्तं नृपं पश्यामः । (इति
परिक्रामन्ति )  
**अरु**-(पुरोऽवलोक्य )  

**विदितसुतदशोऽयं काममार्तान्तरङ्गः**  
**सविधगतजनास्ये केवलं दत्तचक्षुः** ।  
**कथमिव तनुजायास्तामवस्थामसह्यां**  
**मृदुतरमनसाऽग्रे बोधनीयो जनेन ॥**

  
**भास्करः**--

**शुद्धान्तचारिजनमात्रपरीतपार्श्वो**  
**गण्डस्थलीनिहितसंश्लथवामपाणिः** ।  
**निःश्वाससन्ततिभृताधरशोणशोभ:**  
**पूज्यो विचारजलधौ विनिमग्नचित्तः ॥**

  

( प्रविशति यथानिर्दिष्टः कासार: )  

**कासारः**--

**आनुकूल्ये प्रवृत्तोऽपि विधिर्विद्वेषिसम्भृतेः ।**  
**अचिरान्प्रातिकूल्ये मे समुद्युक्त इवाधुना ॥**

  

94

�

\|

**1952\]**

**श्रीपद्मिनीपरिणये नवमोऽङ्कः**

**भ्रम**-हळा! कुदो ण लख्खीअसि । (हळा! कुतो न लक्ष्यसे ) ।  
**कासा**-अन्यदप्यत्याहितं श्रूयते ।  
**भास्क**–हन्त! दैवदुर्विलसितम् ।  
**कासा**---अरुण! किमापन्नम्?  
**अरु**---( तूष्णीं वर्तते )  
**भास्क** --किं गोपनेन?  
**अरु**-उद्विजते वक्तुं जिह्वा ।  

**कासा** –

**प्रतिकर्तुमशक्यं वा शक्यं वा सुहृदा स्वयम्** ।  
**अनिष्टमपि सञ्जातममिधातव्यमेव हेि**॥

  
**अरु**-

**अहो! श्रुत्वा यावत्तव शुभनिदेशं सह मुदा**  
**वयं भूमीगेहाद्बहिरिह विनिर्यातुमनसः** ।  
**उदस्थाम प्रीत्या पतिमनुगता ते तनुभवा**  
**मियाऽत्यक्षत् भो! मामुपसरति भूतं महदिति ।।**

  

**कासा**-कष्टम्! तत: \|  
**अरु**--यावदावां परावृत्य पश्यामः तावद्भदा जलधरे सौदामनीव अन्तर्हिता
।  
**कासा-**किं करिष्यामेि सखे! पापा हेिमानी भैरव्यै यां तरुणीं
निर्दिष्टवती सा वस्सैव न संशयः ।  

**वत्सौ सुन्दरवपुषौ सद्गुणपूर्णौ चिरेण संलब्धौ** ।  
**कीरौ यथा बिडाली कालीतृप्त्यौ हानेष्यति हिमानी** ।।

  

(इति पतति )

**विदू**–(उत्थाप्य) वअस्स! समस्ससिहि (वययस्य समाश्वसिहि ।  

**कासा**-

**स्मरामि वां शैशवमद्य वत्सौ लालम्बुमुक्ताफलमुग्धसृक्कम्** ।  
**द्वित्रैर्नवीनैर्दशनैर्मनोज्ञवक्त्राब्जमस्पष्टवचोभिरामम् ॥**

  
**भास्क**-

**हा तादृशीह दयिते पुरतः स्थितेव**  
**स्वं भासि मे तुहिनमण्डलमीतिभारात् ।**

  

  

**95**

**\[XIII. 2**

**JOURNAL OF S. V. ORIENTAL INSTITUTE**

**वेगेन धावितुमना अपि मन्दमदं**  
**ताद्दङ्नितम्बकुचकुम्भभरेण याता ।।**

  

**भ्रम**-हा सहि! कहिं गदासि मं उज्झिअ? तुह दम्सणं विणा मे स्वणो वि
जुअसरिसो खु । (हा सखि! क्व गताऽसेि ममुज्झित्वा । तव दर्शनं वेिना मे
क्षणोऽपि युगसदृशः खलु )  

**कासा**-

**वत्से विहारसमयेषु वराटिकाभि-**  
**गलीः प्रतार्य वचसा ग्लहमाददानाम् ।**  
**त्वां वा स्मरामि तव सोदरमद्य जित्वा**  
' **क्रीडासखानहह तद्भुजवाहनं वा ॥**

  

**भ्रम**-हळा! तस्सि कीळासमए अश्लाणं मिहो खणेखणे कळहो सिणेहो वा भवे खु
।  
(तस्मिन्क्रीडासमये अावयेोः मिथः क्षणेक्षणे कलहः स्नेहो वा भवेत्खलु) ।  
**भास्क**-प्रिये!

**हा त्वं मुरारिदयितां हृदि भावयन्ती**  
**हस्ताञ्जलिस्थकुसुमा दरमीलिताक्षी** ।  
**ईषच्चलत्किसलपच्छविदन्तचेला**  
**दृष्टाऽद्य तां कथमहो इह विस्मरामि** ॥

  
**कासा**-

**वत्सौ विदित्वाऽपि वशं गतौ तौ मृत्योः कथं चित्त मदीय पाप** ।  
**न दीर्यसे हन्त तवेह सृष्टिर्लोहेन वा किं पविना न जाने ॥**  
(इति मूर्च्र्छति।)

  

**भ्रम**-(वीजयित्वा) हद्धि! कुदो सअळळोअसन्तावहरो सहीतादो ण उच्छसिइ ।  
(हा धिक्! कुतस्सकललोकसन्तापहर सखीतातो नोच्छ्वसिति)। (इति रोदिति)  
**भास्क**-सखे!  

**भ्रात्रादिमप्रियसुहृज्जननिर्विशेषं**  
**तातस्य चात्र तनुते सुखमात्मजाता ।**  
**तस्याः कृतेऽयमिह मूर्छति चेदनन्य**-  
**लभ्यं सुखं तदनुभूय भवामि कीदृक्** ॥  
(इति एततेि)

  

**96**

�

**1952\]**

**श्रीपद्मिनीपरिणये नवमोऽङ्कः**

**अरु**-(उत्थाप्य) वयस्य! धैर्यं गृहाण ।  

**भास्क**-

**सा मां ध्रुवं स्वहृदये दधती म्रियेत**  
**तामेवचेतसि दृढं कलयन्म्रियेऽहम्** ।  
**आवां परत्न मिलितौ सुखिनौ भवाव**  
**यं भावमेति वपुपश्च्यवने स हि स्यात्** ॥  
(इति मूर्छति)

  

अरु---( वीजयन्) हा नोन्मीलयति चक्षुः । प्राणहानोद्यत एवायं सखा।  

**आपांसुकेलिसमयात्स्वमपांसुलाध्व**  
**चारिन्! सखेऽनुचरमत्र विहाय मां द्राक् ।**  
**कैश्चिद्दिनैः परिचितां विदतः प्रियां तां**  
**किं ते विधातुमुचिता परलोकयात्रा ।।**  
( इति पतति )

  

**भ्रम**--(उभावपि जलेन निषिच्य) समस्ससिहि । (समाश्वसेिहि ) ।  
**भास्क** - -(उन्मील्य ) हन्त! मूर्च्छितः सखा!  

**सखे ममोदयो नित्यं त्वां पुरस्कृत्य जायते** ।  
**तादृशो मां कथं त्यक्त्वा परलोकं विगाहसे ॥**  
(उत्थापयति)

  

**अरु**- (भास्करं वीक्ष्य) वयस्य!  

**त्वद्विपत्तिदशां द्रष्टुमक्षमेण मयाऽधुना** ।  
**मर्तुं व्यवसितं शीघ्रं किमर्थं मामबोधयः ॥**

  

**कासा**--हा वसे!

**त्वं जातमात्रा यदि लोकमन्यं तदा प्रविष्टा तव दुःखमेव ।**  
**मां तापयेदद्य तु भास्करस्य सम्बन्धहानिर्दहतीह चेतः ।।**

  

**अरु–**(स्व) युक्तमेतत् । (प्र) भास्करसम्बन्धं विना कासारस्य नास्ति हि
सौगन्ध्यम् ।  

**97**

**\[XIII. 2**

**JOURNAL OF S. V. ORIENTAL INSTITUTE**

**भास्क**-सखे! प्रियाविश्लेषशोकाग्नौ दहत्यापादमस्तकम् ।  
क्षिपतीव पिता तस्याः स्वविलापमयेन्धनम् ।।  
कथञ्चिदहमाप्स्यामि पद्मिनीमिव वल्लभाम् ।  
कासारसदृशो जातु श्वशुरो न भविष्यति ।।  
**अरु-**सखे! यदि भवता भूयः पद्मिनीसदृशी सुदती लभ्येत, कासारसदृशः
श्वशुरश्च भवेदसंशयम् ।  
**भास्क**---साधु साधु! तव वचनम् ।  

**पद्मिनीसदृशी कान्ता भास्करस्य न जातुचित् ।**  
**कासारसदृशः पूज्यस्तथैव न भविष्यति ॥**  
**यस्याः कटाक्षलहरीव मधुव्रतालि**  
- **र्यस्याः कचावलिरिवाभिनवाम्बुनीली (?) ।**  
**यस्यास्तथा मुखमिवाम्बुरुहं विकासेि**  
**तस्या भुवीह सहशी सुलभा क्व वा स्यात् ॥**  
**यस्याः कुचाविव विभाति रथाङ्गयुग्मं**  
**यस्या गतीरनुकरोति मरालयोषा** ।  
**यस्यां निवासमयते कुतुकेन लक्ष्मी-**  
**स्तस्या विना विलसितं मम जन्म कीदृक्** ।।

  

**भ्रम**-हळा जहा तुमं अविआसिमुहपदुमा होसि तदा अह्माणं सहचरीणं दुःसहो खु
किळेसां । (यदा त्वमविकासिमुखपद्मा भवसि तदास्माकं सहचरीणां दुस्सहः खलु
क्लेशः ।  
भास्क-भद्रे! कथं सहेथास्तस्याः पद्मिन्या विरहम् । यस्यास्त्वं
माध्वीभिरिव मधुराभि- रुक्तिभिरानन्दितासि ।  
**अरु**–भद्रे! समाश्वसहि ।

**भास्क**-

**पिहितमिव मनो मे शोकदावाग्निनाऽयं**  
**क्बलित इव देहः क्ष्वेलतापेन सर्वः ।**

**98**

**1952\]**

**श्रीपद्मिनीपरिणये नवमोऽङ्कः**

**प्रमुषित इव माहेनेन्द्रियायाश्च वर्गः**  
**प्रशमित इव धर्मश्वेतनायास्समस्त: ।।.**

  

भ्रमरिके! धारय माम् मम प्रेयसीतनुलताभिमर्शजातमहिमभ्यां तव पाणिभ्याम्।  
**भ्रम**-हा! सुमरेमि सहीए फरिससुहम्। (हा! स्मरामि सख्या:
स्पर्शसुखम्)।  
(इति धारयति भास्करम्)  

**कासा-**-

**तनयो विभाति तव पद्मिनीं प्रियां**  
**नृपते प्रपद्य स मुदेति योगिनः** ।  
**वचनं निशम्य कुतुकादिहागत-**  
- **स्तनयागुरु: स कथमीक्ष्यतां मया** ।।  
ततस्तदागमात्पूर्वमेव प्रविश्य वैश्वानरं शमयामि शोकपावकम् । कोऽत्र
भोः!  
(प्रविश्य)

  

**कञ्चुकी**--एसोह्मि । (एषोऽस्मि ) ।।  
**कासा**-उच्यतां सचिवोऽनुकूलोऽस्माकं सर्वोऽयमुर्वीभरस्त्वयैव धार्यताम् ।
वयमधुना जात- निर्वेदा जातवेदसं प्रविशाम इति ।  
**कञ्चु**–(सास्त्रं निष्क्रान्त:)  

**कासा**–

**अवरोधमहं प्राप्य नवरत्नीवियोगतः** ।  
**अपुनर्दर्शनां यात्रां बेोधयामि कुटुम्बिनीः ।।**  
( इति निष्क्रान्तः)

  

भास्क- सखे! क्व गतस्य मे भवेच्छान्तिः?  
**अरु**-यावः प्रमदोद्यानम् । ( उभौ परिक्रामतः)  
**भास्क**-सखे! निखिलव्यथापनोदकारिण्यामपि ममारामभूमावस्यां वर्धते
शातोदरीविरहव्यथा! तथा हिँ--  

**चेतोहराणि कुसुमानि मनोमवस्य**  
**भूत्वा शरास्तरुषु यद्यपि सङ्गतानि ।**  
**मिन्दन्ति चित्तमिव मे बत संप्रयुक्ता**  
**वीरेण तेन जगदेकधनुर्धरेण ॥**

  

6

**99**

**\[XIII. 2**

**JOURNAL OF S. V. ORIENTAL INSTITUTE**

**यदिह जलरुहं मां दृष्टमात्रं प्रियाया**  
**वदनमतिमनोज्ञं स्मारयद् द्रागधिन्वीत्** ।  
**अहह तदपि वाणीभूय तस्मिन् क्षणेन**  
**स्मरधनुषि मनो मे विध्यतीव क्व यामि ।।**

  

**अरु**– वयस्य! विपन्निकष एव परीक्ष्यते पुरुषस्य धैर्यतपनीयोत्कर्षः ।  

**भास्क**-

**अत्यन्तभीषणतमःक्षितिभृत्क्षणेन**  
**यत्तेजसि स्फुरति धावति दृष्टिमार्गात् ।**  
**यस्याशनिप्रतिभयादपि भीर्न मेघात्**  
**तं मां च कातरमहो तमुते स्मरास्त्रम् ।।**

  

हा सखे!  

**रम्यं वस्त्वपि लोचने स्फुरति मे कल्पान्तकालोपमं**  
**श्राव्या अप्यतिचारवोऽत्र हि रवाः कर्णे गगणीव मे ।**  
**धात्रा यत्सुकुमारमस्त्विदमिति प्रीत्या स्वयं निर्मितं**  
**तन्सर्वं विरहेऽन्यथा विदधतं किं ब्रूमहे मन्मथम् ।।**  
**अन्तर्हितो में दयितां विनाशय तां पद्मिनीं क्वाद्य सखे मदान्धः ।**  
**स कालगन्धद्विरदो वद त्वं भिनद्मि कुम्भं स्वकरेण तस्य ॥**

  

( इति धावति! )

  

**अरु**-हृा! वयस्योऽयमुन्मादं प्रापितः स्मरेण ( इति निवारयति ) ।  
**भास्क**-मुञ्च सखे!  
**अरु**-संस्तभ्यतां हृदयम् \|  

**भास्कः**--

**आशाः प्रसाधयतु नैकविधा वृधानां**  
**कृत्वा तमोहतिमयं वसुमञ्चयो मे ।**  
**यो मीलनं स्वयमरुन्ध न मत्प्रिायायाः**  
**श्रीनित्यवासवसतेरधुना धिगंनम् ॥**

  

सखे! पश्य पश्य ।  

**आयाति गच्छति निषीदति तत्क्षणेन**  
**प्रोत्थाय तिष्ठति दिशो दश सम्भृतास्रम् ।**

**100**

**1952\]**

**श्रीपद्मिनीपरिणये नवमोऽङ्कः**

**संवीक्षते न बिसमत्ति पिबत्यपो नो**  
**हंस: खपोषणरतां दयितामपश्यन् ।**

  

इति मोहं गतः )

  
**अरु**--

**दशवदनहृतायां मैथिलस्यात्मजायां**  
**दशरथनृपपुत्रो यामवस्थामवाप ।**  
**अनुभवति सग्वा मे तामवं किं विधेयं**  
**पुनरिह तु सुमित्रावत्य पावं श्रयामि ।।**

  

( इति भास्कमवलम्बते )

  

**भास्क**-- (ससम्भ्रमं दिशो वीक्ष्य ) सखे! दृश्यते सर्वतः प्रेयसी ।  

**क्रीडन्ती सा क्वचन तरुणी कन्दुकैदृक्पथे में**  
**पुष्पं हस्ते कश्चन दधती लक्ष्यतेऽलङ्करिष्णुः ।**  
**अन्यत्रैषा मम करतलान्नागवल्लीं गृहीत्वा**  
**वक्त्रे हर्षादिह धृतवती मन्मुखे तन्वतीयम्** ॥

  

वयस्य! कथमियमिदानीं क्वापि न दृश्यते । कश्चिदेनां गृहीत्वा जलदरूपेण
विद्युतामिव नयति वियति । तदहं तमनुगम्य निवर्तयामि । (इत्युत्प्लवते )  
**अरु**---सखे! किमुन्मत्तभूतोऽसि?  
**भास्क** -आ:! ज्ञातम् । वर्तते पद्मिनीं भूसद्मनि । अद्य स्वस्थोऽस्मि ।
किंमपि पृच्छामि कस्त्वम्? कुत आयासि? अपि त्वया दृष्टपूर्वा पद्मिनी?  
**अरु**–किं प्रलपसि?  
**भास्क**--आः, सखा खलु भवान् । सखे पिङ्गल! क्व मे सखा अरुणः?  
**अरु**-अहमेवारुणः । **भास्क**--पिङ्गल: कुत्र?  
**अरु**–पर्यवस्थापयात्मानम्।  
**भास्क**-किं प्रलपामि?  
**अरु**-तथा!

101

**\[XIII. 2**

**JOURNAL OF S. V. ORIENTAL INSTITUTE**

**भास्क**-कुतः?  
**अरु**--पद्मिनीविरहात् ।  
**भास्क**-पद्मिनी कुत:?  
**अरु**--न ज्ञायते ।  

**भास्क**-

**कुसुमशर नमस्ते तिग्मबाणप्रयोगा**-  
**द्विरम परभृत त्वां नौमि मौनं भजस्व ।**  
**मलयपवन दूरे वाहि भद्रं तव स्या-**  
**द्भवति हि भुवि पुण्यं दीनसंरक्षणेन ॥**

  

**अरु-**सखे! निषीद प्रच्छायशीतले वकुलपादपतले ।  
**भास्क**-(निषीदन्) सखे! नान्यत्र गता तव सखी ।  

**शुशुत्सया मत्प्रणयस्य मन्ये कयाऽपि शत्त या मम चित्तमेव ।**  
**प्रवेिश्य लीना ह्यथवा तदेतन्न युज्यते तापमिदं यदेति ।।**

  

**अरु**-मा विलापीः । भगवान् शारदानन्दो यदत्र प्रतिकर्तुं शक्नोति ।  
**भास्क**-सखे! मम तातपादानानेतुं गतो नितान्तगुणोऽसौ योगी यावदायाति तावत
क्व वत्स्याव:!  
**अरु-**सखे! तावदध्युषितपूर्वं प्रमदावनप्रासादमध्यास्वहे ।  

(इति निष्कान्तौ )  
**इति पद्मिनीपरिणये नवमोऽङ्कः ।**

  

**102**

