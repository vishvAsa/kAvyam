+++
title = "१ प्रभावली"

+++
  
ब्रह्मतन्त्रयतीन्द्रोक्तरहस्यार्थविचक्षणम् । श्रीशैलताततनयमनन्तार्यमहं भजे ॥

भगवन्तमिवानन्तकल्याणगुणसागरम् । वेदान्तदेशिकं नौमि वेंकटेश गुरूत्तमम् ॥ ससाराख्यनिशीथसुप्ततनुभृत्संबोधनायाग्रणीः

सूरीणां स गुरुर्व्यधात् प्रकरणं संकल्पसूर्योदयम् ।

तत्रैतत्परिचिन्वता स भगवत्संकल्पसूर्यो निशा

मायां भागवती विमोक्ष्य विमलां धत्ते दृशं शाश्वतीम् ॥

यत्र सर्वे गुणाः पूर्णा दोषो यत्र न कश्चन ।

व्याकुर्महे तं संकल्पसूर्योदयमनुत्तमम् ॥

वेदान्तदेशिकगिरां भावः केनावगम्यते ।

अथापि तद्दयाधारो व्याख्यास्यामि यथामति ॥



इह संकल्पसूर्योदये सकलशारीरकशास्त्रार्थः संगृहीतः । शारीरक- शास्त्रार्थश्च पञ्चविधः । स्वसिद्धान्तप्रतिष्ठापनं प्रथमम् ; ततस्तत्प्रतिपक्षनिरासः ; ततस्तदुक्तोपायनिश्चयः ; ततस्तद्विरोधिविलयपूर्वकमुपायपरिग्रहः ; ततो मोक्षप्राप्तिरिति । इमे पञ्चार्थाः पञ्चस्वङ्केषु वक्तव्याः । अत्र द्वैगुण्येन दशाङ्काः प्रयुक्ताः । तत्र प्रथमेऽङ्के स्वसिद्धान्तस्थापनम् । द्वितीयेऽङ्के स्वसिद्धान्तविरो धिनः परसिद्धान्ताः प्रतिक्षिप्ताः । तृतीये तु स्वसिद्धान्तोक्तोपायनिश्चयः । चतुर्थादिष्वष्टमान्तेषूपायविरोधिनो निरस्ताः, उपायपरिकराचोक्ताः । उपायविरोधिनः कामक्रोधादयः । तत्र चतुर्थेऽङ्के कामादीनामापाततः प्राबल्यकथनपूर्वकं दौर्बल्यप्रतिपादनम् । पञ्चमेऽङ्के डम्भादीनां निरसनीयत्वख्यापनम् | उपायपरिकरस्तु द्विविधः समाधिस्थानमालम्बनं चेति । समाधिस्थानं निरूपितं षष्ठेऽङ्के । सप्तमे त्वालम्बनरूपः शुभाश्रयो निर्णीतः । अष्टमे कामक्रोधलोभमोहादिविजय उक्तः । नवमेऽङ्के जितविरोधिनः परिगृहीतस्थानशुभाश्रयस्य समाधिरूपोपायलाभ उक्तः । दशमेऽङ्के निःश्रेयसलाभ उक्तः । अयमेव मुमुक्षूणामनुष्ठानक्रमश्च । प्रथमं स्वसिद्धान्तं ज्ञात्वा ततस्तत्प्रतिपक्षनिरासं ज्ञात्वा, स्वसिद्धान्तोक्तोपायं स्वयोग्यं निश्चित्य, कामादीनां हेयता कामादीन्निरस्य, समाधिस्थानं निरूप्य शुभाश्रयं निध्याय, स्वशक्यमुपायं परिगृह्य, क्रमेणार्चिरादिमार्गेण परमपदाधिरोहणमिति । अत्र बीजारम्भसमन्वयरूपः प्रथमोऽङ्कः । बिन्दुयत्नसमन्वयरूपो द्वितीयः । पताकाप्रात्याशासमन्वयरूपस्तृतीयः । प्रकरीनियताप्तिसमन्वयरूपश्चतुर्थः । कार्यफलसमन्वयरूपः पञ्चमः। बीजारम्भसमन्वयरूपो मुखसन्धिः प्रथम उच्यते । बिन्दुयत्नसमन्वयरूपः प्रतिमुखसन्धिर्द्वितीयः । पताकाप्रात्याशासमन्वयरूपस्तृतीयो गर्भसन्धिः । प्रकरीनियताप्तिसमन्वयरू पश्चतुर्थोऽवमर्शसन्धिः । कार्यफलसमन्वयरूपः पञ्चम उपसंहारसन्धिः । यथोक्तम्-

ज्ञात्वा,

" मुखं प्रतिमुखं गर्भः सावमर्शोपसंहृतिः ।

युक्तयः पञ्च कर्तव्यास्तावन्तः सन्धयः स्मृताः ॥

अङ्का दश प्रयोक्तव्याः शान्तिः स्थायी रसो मतः ।

चतुर्वर्गफलं तत्र कथा दिव्याश्रया भवेत् ॥”

इति । यद्यप्ययं प्रबन्धः पदवाक्यप्रमाणश्रुतिस्मृतिपुराणकाव्यनाटकालंकार-

संस्कृतप्राकृतभाषातत्संस्कारजनितभाषान्तरादिलौकिकवैदिकव्यवहारसरणिनिपुण-

तरजनैरनुसरणीयः ; यद्यप्यत्र सन्धितदङ्गोत्तमाधमपात्रस्वरूपतदुच्यमानभाषा- विशेषतन्नैपथ्यरचनाविशेषाङ्गिका दिचतुर्विधाभिनयप्रकार तदङ्गोपाङ्गप्रत्यङ्गस्व- रूपतन्निर्वर्त्याभिनयविशेषतत्तदभिनयविशेषतत्तदभिनयसाधनभूतसंयुक्त संयुक्तनृत्त- हस्तसभ्यसभाशालालक्षणवीणावेणुमृदङ्गादिलक्षणादयः सर्वे वक्तव्याः ; अथाप्य- घ्यात्मतत्परमुमुक्षूणामत्यन्तानादरणीयत्वादनपेक्षितत्वाच्च नास्माभिस्तत्र प्रयस्यते । मुमुक्ष्वपेक्षितार्थविशेषा एव यथामति यथाश्रुतमत्र वर्ण्यन्ते ।

सुधारसविधाभृतः शशिकराकृतिव्याकृताः

पुरस्कृततिरस्कृतेक्षुरसशर्करासत्क्रियाः ।

कथं न्ववितथं विशङ्कटितवेङ्कटार्योक्तयः

स्फुटं विकटबुद्धिभिः सपदि वित्रियेरन्निह ॥

अतीतोदन्वति प्रौढं हनूमति तु जाग्रति । सांयात्रिकाः संचरन्ते कि न पोतैर्महार्णवे ॥

महत्सु सत्सु विद्वत्सु संकल्पमिहिरोदयम् । व्याख्यातुमुत्सुको मोहादहं तत्क्षन्तुमर्हथ ॥

इह खलु वेदान्ताचार्यः सर्वजगत्प्रसिद्धः कवितार्किकसिहा परगुणनामधेयः वेंकटेश गुरुसार्वभौमः संसारदवदहनदन्दह्यमानं सकलं जनं विलोक्य करुणया दोदूयमानचेतास्त्रय्यन्तसुधारस परिवाहे नाप्लावयिष्यन् आलस्याद्युपहतमनस्कान् कोमलबुद्धीनप्यनुजिघृक्षुः सर्वोपनिषत्सारार्थजातं संकल्पसूर्योदयाख्येन नाटकेन सगृह्य विवक्षुरविघ्नपरिसमात्यादिप्रयोजनस्य शिष्टाचारप्राप्तस्य मङ्गलाचारस्य कर्तव्यतया वाचनिकवृत्त्याभिमतप्रार्थनाद्योतकमाशीर्वादरूपं मङ्गलमादौ तावन्नि- बन्धाति श्लोकद्वयेन । तत्र प्रथमश्लोकेन भक्त्युपायं निरूपयति । द्वितीयेन श्लोकेन प्रपत्त्युपायमिति विवेकः । यद्भक्तीति । नारायणो मे समस्तविपदुत्ताराया- स्त्वित्यन्वयः । यत्संकल्पसूर्योदयः यस्य श्रीमतो नारायणस्य भक्तिर्निदिध्यासनं, तस्य प्रचयः दर्शनसमानाकाररूपपरिपाकविशेषः, तदात्मके दिनमुखे प्रातः काले दृष्टिक्षमः भक्तिमतां ज्ञानगोचरः सन् क्षेत्रिणः जीवस्य ; जात्येक- वचनम् ; संसृतिशर्वरी संसाररूपरात्रि क्षिप्रं प्रारब्धकर्मावसान एवं क्षिपति निरस्यति । अथात्र यच्छन्दोक्तां स्वाभीष्टदेवतामुत्तरार्धे शृङ्गग्राहिकया दर्शयति- तस्त्रैरिति । अत्राणि चक्रादीनि भूषणानि श्रीवत्सकौस्तुभादीनि ; अस्त्र- विभूषणायमानैस्तत्त्वैः प्रकृत्यादिभिः पञ्चविशतिसंख्यैरुपलक्षितः । इत्थंभावे तृतीया । अनेन भगवतो दिव्यमङ्गलविग्रहः[^2] सूच्यते । अधिगता प्राप्ता स्वाधीना नित्या उन्नतिः ज्ञानशक्त्यादिगुणसंपत्तिः सर्वेश्वरता वा येन सः । यद्वा अस्त्र- भूषणैस्तत्त्वैरधिगता विदिता स्वाधीना नित्योन्नतिर्यस्य सः श्रीमान्नारायणः मम समस्त विपदां प्रारिप्सितग्रन्थसमाप्तिविघ्नरूपादिविपदामुत्ताराय उत्तरणं कर्तु भवतु । यद्वा समस्तविपद्भयो मामुत्तारयितुमस्तु | पूर्वत्र शर्वरीक्षेपणं संकल्प- सूर्योदयकर्तृकम् ; उत्तरत्र समस्त विपन्निवर्तनमीश्वरकर्तृकम् । अस्त्विति प्रार्थनाया लोट् । ऐहिकसर्वविपदपेक्षया समस्तशब्दप्रयोगः । अत्र नारायणशब्दं प्रयुञ्जान- स्यायं भावः --- समस्तविपदुत्तारप्रार्थनया मोक्षप्राप्तिरपि प्रार्थिता भवति । मोक्ष- प्रापकत्वं च ब्रह्मविदाप्नोति परम्" इत्यादिश्रुतिभिः परब्रह्मज्ञानस्येत्याशङ्कय नारायण परं ब्रह्म " इत्यादिश्रुतेर्नारायणशब्दार्थ पर्यालोचनया नारायणस्यैव परब्रह्मत्वमिति । अयमत्र नारायणशब्दार्थसंग्रहः रीयन्ते क्षीयन्त इति व्युत्पत्त्या रशब्दः क्षयिष्णुपदार्थवाचकः ; स न भवतीति नगनैकादिशब्दवन्नसमासे नर- - शब्दो नित्यपदार्थवाचकः । नित्याच पदार्थाः प्रकृतिकालजीवादयः । अतो नरशब्देन भगवत्स्वरूपव्यतिरिक्तमुभयविभूतिगतं सर्वमप्युच्यते । सर्वे पदार्थाः स्वरूपतः प्रवाहतया वा नित्याः । नार इत्यण्प्रत्ययेन तत्समूहा उच्यन्ते । नाराणा नित्यपदार्थसमूहानामयनमाधार उपायश्चेति नारायणः । यद्वा नारा अयनं वासस्थानं व्याप्यं च यस्येति नारायणः । अयनशब्दस्य तत्पुरुष- समासे पुंलिङ्गत्वं छान्दसम् । ईयतेऽनेनेति व्युत्पत्त्या अयनशब्द उपायवा- चकः । ईयत इति कर्मव्युत्पत्त्या उपेयवाचकः ; ईयते यत्रेत्यधिकरणव्युत्पत्या- धारत्वं व्याप्यत्वं चोच्यते । समासद्वयेनान्तर्बहिर्व्याप्ती उक्ते । भक्त्यादीनां साक्षान्मोक्षोपायत्वमाशङ्कय सिद्धोपायत्वं साध्योपायत्वं च नारायणस्यैवेति नारायणशब्दो दर्शयति । महाकवयश्च " स स्वेनैव फलप्रदः फलमपि स्वेनैव नारायणः इत्याहुः । उपायः स्वप्राप्तेरुपनिषदधीतः स भगवान्" इत्युक्त- रत्र वेदान्ताचार्याश्च वक्ष्यन्ति । उपायत्वादिकं सर्व श्रीसहितस्यैवेत्यभिप्रेत्य श्रीमानित्युक्तम् । अत्र श्रीशब्देन निरुपाधिकमङ्गलरूपा जगन्माता विष्णुपत्नी लक्ष्मीरुच्यते । श्रीशब्दस्य षोढा व्युत्पत्तिः प्रदर्शिता पूर्वाचार्यैः - स्वेतर- समस्त देवैः स्वस्वकार्यार्थमाश्रीयत इति श्रीः | आश्रितार्थ स्वयं भगवन्तं नारायणमाश्रयतीति श्रीः । आश्रितानामार्तवाक्यं शृणोतीति श्रीः । तच्च वाक्यं काले नारायणं श्रावयतीति श्रीः । शृणात्याश्रितदोषमिति च श्रीः । श्रीणाति गुणैराश्रितानिति च श्रीः । शृणाति दोषं, श्रीणाति च गुणैरित्यनिष्टनिवर्तकत्वेष्ट- प्रापकत्वे उच्येते । अत एवास्या उपायत्वं सिद्धम् ।

“लक्ष्म्या सह हृषीकेशो देव्या कारुण्यरूपया ।

रक्षकः सर्वसिद्धान्ते वेदान्तेषु च गीयते ॥ "

इत्यादीन्यत्र प्रमाणवचनानि द्रष्टव्यानि । “अस्येशाना जगतो विष्णुपत्नी " इति जगदीशानायाः श्रियः पतित्वेन नारायणस्य परत्वं सुगमम् । लक्ष्मीसहितस्यैव रक्षकत्वस्मृतेरुपायत्वान्तर्भावश्च तस्याः सुगमः । अथ सर्वातिशायिदिव्यमङ्गलविग्रहवत्वादपि नारायण एव परं ब्रह्मेत्याह —त

त्त्वैरित्यादि । तत्त्वानामस्त्रभूषणत्वं श्रीविष्णु- पुराणेऽस्त्रभूषणाध्याये द्रष्टव्यम् । नित्योन्नतिः सर्वस्मात्परत्वम् । संसृतेर्दुरुच्छेदा- नाद्यनन्तकर्माख्या विद्यासंचितत्वात्कथं प्रार्थितमोक्षप्रदत्वं भगवत इत्यत आह- यत्संकल्पेति । " तद्यथेषीकतूलमग्नौ प्रोतं प्रदूयेतैवं हास्य सर्वे पाप्मानः प्रदूयन्ते " एवंविदि पापं कर्म न श्लिष्यते " " तदधिगम उत्तरपूर्वाघयोरश्लेषविनाशौ' इति श्रुतिस्मृत्यादिभिः सर्वपाप्मना ब्रह्मज्ञानेनाश्लेषविनाशदर्शनान्नोक्तदोषप्रसङ्गः । संकल्पस्य सूर्योदयत्वरूपणेन तमःस्थानीयाना कर्मणा क्षिप्रविनाश्यत्वमुपपद्यते । तञ्च सर्वपापनिवर्तकं ब्रह्मज्ञानं कीदृशमित्यपेक्षायां भक्तिप्रपत्ती वदन् प्रथमं भक्ति दर्शयति-यद्भक्तीत्यादि । " स्नेहपूर्वमनुध्यानं भक्तिरित्यभिधीयते " इत्युक्त- त्वात् भक्तिशब्देन प्रेमरूपनिदिध्यासनं विवक्षितम् । दृष्टिक्षमः ; दर्शनयोग्यः, भगवत्साक्षात्कार समर्थनक्षम इति वार्थः । क्षेत्रिण इत्यस्य काकाक्षिवदुभयत्र संबन्धः । तथाचाव्याहतसंकल्पो भगवान् भक्तिप्रीतः सन् जीवमोक्षं संकल्पयतीति भावः । अनेनैतत्प्रबन्धप्रतिपाद्यो जीवमोक्षः संक्षिप्तो भवति ॥ १ ॥  
अथ नाना शब्दादिभेदात्” इति सूत्रेण सूत्रकार सूचितायाः " ओमित्यात्मानं युञ्जीत ” इति प्रतिपादितायाः प्रपत्तेर्भगवत्प्रसादोपायत्वं दर्श- यति - लक्ष्य इति । यत्र लक्ष्ये श्रीमति नारायणे श्रुतिमितगुणाकृष्टिलब्धावधानैः सत्त्ववद्भिः प्रणवधनुषा प्रयुक्तः कौस्तुभात्मा प्रत्यग्बाणः मध्येवक्षः स्फुरति दयादुग्धसिन्धुः स नारायणः वः श्रियै अस्त्विति संबन्धः । यत्र लक्ष्ये ; शरव्ये नारायणे ; लक्ष्य इत्यनेन भगवत आत्मसमर्पणविषयत्वं सूच्यते । " ब्रह्म तल्लक्ष्यमुच्यते " इति ह्युक्तम् । शरख्यतारोपणेन तदेकमनस्कत्वसूचनया देव- तान्तरभजननिरासरूपानन्यगतित्वं फलितम् । श्रुतिमितगुणाकृष्टिलब्धाव-  
धानैः; श्रुतिषु मिताना प्रतिपन्नाना गुणाना ज्ञानशक्तिकरुणादीनामाकृष्टिराकर्षण- मुपसंहारः, तत्र लब्धावधानैः प्राप्तैकाय्यैः । अन्यत्र श्रोत्रपर्यन्तज्याकर्षणे लब्धाभ्यासैः । सत्त्ववद्भिः; सत्वगुणवद्भिः, सात्त्विकैरिति यावत् । अन्यत्र बल- वद्भिः । प्रणवधनुषा ; प्रणवस्य धनुष्टुरूपणं मार्गणसमर्पण साधनत्वात्; " ओमित्यात्मानं युञ्जीत " इति हि श्रुतिः । युञ्जीत समर्पयेदित्यर्थः । प्रयुक्तः ; प्रकर्षेण समर्पितः । युञ्जीतेति श्रुतिसूचनायात्र युजिधातुप्रयोगः । प्रशब्देनात्र  
महाविश्वासो गम्यते । प्रत्यग्बाणः ; प्रत्यगात्मा बाण इव, जीवात्मरूपो बाणः ।

। प्रत्यक्त्वं स्वस्मै स्वयं भासमानत्वम् । प्रत्यगात्मनो बाणत्वेन रूपणं भगवति समर्प्यमाणत्वात् । मध्येवक्षः ; वक्षसो मध्ये लक्ष्यभूतब्रह्मणो वक्षसीत्यर्थः । महसा ; कौस्तुभकान्त्या । पत्रलः ; कङ्कपत्रवान् । कौस्तुभात्मा ; कौस्तुभ आत्मा स्वरूपं यस्य, कौस्तुभस्य जीवात्माधिदेवतात्वात् । अन्यत्र कौस्तुभस्यात्मे-

।  
वात्मा यस्य । तेन लोहितत्वमुक्तं भवति । स्फुरति ; सदोज्ज्वलो वर्तते । दयैव दुग्धं पयः ; तस्य सिन्धुत्वरूपणेनापारत्वं गम्यते । स पद्माकान्तः ; अनेन प्रपत्तिविषयो भगवान् श्रियः पतिरेवेति सूचितम् । वः श्रियै; एतत्प्रबन्धस्य पठने श्रवणे च प्रवृत्ताना वः ऐहिकामुष्मिकरूपसर्वसंपत्समृद्ध्यै भवत्वित्याशीर्वादः ॥ २ ॥

एवं मङ्गलमारचय्याथ पूर्वरङ्गापरपर्यायमामुखं नामाङ्ग साङ्गमार- भ्यते- नान्द्यन्त इति । नान्दी रङ्गस्थलपूजा ; तदवसाने सूत्रधारः नाट्याचार्यः प्रविश्याहेति शेषः । किमाहेत्यत्राह - आदिष्टोऽस्मीत्यादि । ' तेनास्वादं सतामुपचिनु' इत्यादिष्टोऽस्मीत्यन्वयः ! आदिश्यमानोऽस्मीत्यर्थः । " धातुसंबन्धे प्रत्ययाः " इति वर्तमानधात्वर्थसंबन्धादयथाकालविहितोऽपि निष्ठाप्रत्ययो वर्त -

1 सकल क.

2 किरण omitted - ग.

पादपद्मस्य व.  




मानार्थ एव साधुर्भवति । प्रथमं भगवतः सर्वनियन्तृत्वमाह - निखिलेति । कोटीरं किरीटम्, तस्य कोटयोऽग्राणि तत्रस्था मणयः नीलरत्नादयः । नीरा- जितम् ; मङ्गलारात्रिकविषयीकृतम् । संश्रितरक्षणैकस्वभावतामाह — शरणागतेति । परित्राणमेव सप्ततन्तुर्मखः, तत्र दीक्षितस्य दीक्षां प्रविष्टस्य ; दीक्षाशब्देन संश्रितासंरक्षणसंरक्षणयोहनिवृद्धी भगवत एवेति सूच्यते । दीक्षावैकल्यसाकल्य- फलभाक्त्वं यजमानस्यैव । शरणागतपरित्राणं च लक्ष्मीविशिष्टस्यैवेत्याह- सरसीरुहेति । सरसीरुहवासिन्या सह चरितो धर्मः संश्रितरक्षणाख्यो येन सः । " धर्मादनिच् केवलात् ” इत्यनिच् । सह सार्धं चरितधर्मेति "सुप्सुपा" इति समासः । श्रियः पत्युरेव मोक्षप्रदत्वमाह - संसरणेति । निर्वापणम् ; उपशमनम्,

चदुल omitted. मध्य omitted—क.

महा omitted.  
मोक्षप्रदानमित्यर्थः । उभयविभूतिमत्त्वमाह - सर्वेश्वरस्येति । निखिलहेय प्रत्य- नीककल्याणैकतानत्वमाह – भगवत इति । भग इत्यंशेन कल्याणास्पदत्वं वदित्यंशेन निखिलहेयप्रत्यनीकत्वं चोच्यत इति विवेकः । स्वयंव्यक्तस्थाना- न्युद्दिशति - श्रीरङ्गेत्यादि । सर्वदिव्यक्षेत्राणामादिमतया निरतिशयवैभवतया च श्रीरङ्गक्षेत्रस्य प्रथममुद्देशः । अनन्तरं वृषगिरीति श्रीयादवाद्रिवेङ्कटाद्रयो- स्तन्त्रेणोद्देशः । तदनु सत्यव्रतक्षेत्रस्य हस्तिगिर्यपराभिधानस्य । तदनु यदुगिरे - दक्षिणबदरिकाश्रमापरनामधेयस्य । पुरुषोत्तमं नाम जगन्नाथस्थानम् । पाण्डुरङ्गं विजयपुरपश्चिमभागे भीमरथीतीरे विट्ठलेश्वरस्थानं यत्र कृष्णो निवसति । प्रभृतिशब्देन कुम्भकोणादयः संगृहीताः । दिव्याश्च ते अभिव्यक्तिदेशाः अर्चावतारस्थानानि तेषु । यथेष्टं भगवद्यात्रा एवोत्सवाः ; यात्राश्चोत्सवाश्चेति वा ;

\# कुदृष्टि added before, घ,

\* विद्या omitted.  
,

तत्र हेवाकोऽभिलाषः, तेन विहितं गतागतम्, तेन चटुलं चञ्चलं यच्चरणनलिनम् तस्य धूलीपटलैः समूहैः पवित्रितं संजातपवित्रम् ; यद्वा पवित्रं क्रियत इति पवित्रितम् ; " तत्करोति" इति ण्यन्तानिष्ठा । यह- च्छया ; दैववशतः । मरुद्वृधा ; कावेरी; तस्या अन्तरीपं मध्यदेशः ; श्रीरङ्ग- क्षेत्रमित्यर्थः । अनेनार्यमिश्राणामनवरतभगवत्सेवापरत्वं व्यज्यते । अथात्रैवैषा मुक्तवत्संसारवैमुख्यमाह शेषेति । शेषोऽनन्तः । भगवच्छेषमेवाशनं यस्य स शेषाशनः विष्वक्सेनः सेनाधिनाथः । सदा भगवदङ्गसुखानुभवरूपातिशयात् शेषस्य प्रथममुद्देशः । समस्तभरनिर्वहणात् गरुडात्पूर्वं विष्वक्सेनस्योद्देशः । इत- रवैमुख्यपूर्व भगवदनुभव परत्वे निर्विशेषैः । अशेषजनाः ; कर्मज्ञानादिनिष्ठाः | यद्वा देवर्षिप्रमुखाः । हेयगुणराहित्यमाह - असंभवदिति । भगवन्मुक्तवदविद्य मानदोषगन्धैः ; गन्धशब्दो वासनापरः । वैदिकधर्मनिष्ठामाह - अभिजनेति । अभिजनः कुलं, विद्या वेदान्ताधिगमः ; तयोः समुचितो यः सदाचारः, तथा शीलं स्वभावः तच्छालिनः । दुर्वादिनिरसनमाह - अनादीति । अना- दिर्या माया सैव महाजलभ्रमः । बाह्यकथकाः ; बाह्यकुदृष्टयः । गन्ध- सिन्धुराः ; मत्तगजाः । मोक्षे त्वरामाह – अधीति । अधिजिगमिषितः प्राप्तु-

1

" एतद्वै महोपनिषदं देवानां गुह्यम्" इत्युक्तप्रपदन तत्त्वोपदेशदेशिकैरिति सांप्र- दायिकोsस्यार्थः ।

' अनवरतपरिचितगान्धर्वविद्याप्रसादितपरमपृरुषैः added before-- क, ख.  


मिष्टः मुक्तेर्घण्टापथः अर्चिरादिमार्गः यैः । भूमण्डलभूषणत्वमाह – अखण्डेति । अखण्डं दिमण्डलं भूवलयं तस्य शिखण्डकैः काकपक्षस्थानीयैः ; काक- पक्षाभावे मुण्डितं शिगे यथा न शोभते तद्वदेषामभावे भूमण्डलमपीति भावः । वेदान्तसंप्रदायप्रवर्तकत्वमाह-- औपनिषदेति । उपनिषत्संबन्धि औप- निषदम् रहस्यं तात्पर्यार्थः, तदुपदेशेन देशिकत्वं प्राप्तैः । वेदान्तव्यति- रिक्तसकलशास्त्रहृदयवेदित्वमाह अवगतेति । सकलशब्देन शब्दतर्कमीमांसा- काव्यनाटकालंकारादि गृह्यते । कलापः ; समूहः । अत्रभवद्भिरित्येकं पदं पूज्यवाचि । किमादिष्टमित्यत्राह - यदुतेति । सतामुपचिन्विति यत् तदादिष्ट- मित्यन्वयः । यच्छन्दोक्तं दर्शयति-ललितेति । यस्मिन्नाट्ये ललितमनसा कोमल-

1 छिदा नृगुणी - ख. ग. ड.

3  
चेतसा, त्रिवर्गनिष्ठानामित्यर्थः । प्रीत्यै; प्रीत्यर्थम् । रसान्तरस्य ; शृङ्गारादेः । भूमिकां वेषपरिग्रह विभ्रत् । अनवमगुणः ; अनवमश्वासौ गुणश्च, उत्कृष्टगुणः । नवमो रसः शान्तिरसः । स्थितः; स्थायी भवति । नवमस्यानवमत्वं न संभवतीति विरोधद्योतकोऽपिशब्दः । जननपदवी ; संसारमार्गः । तत्र जङ्घालानां जङ्घाबलवताम् ; सततसंचरणेऽपि श्रमरहितानामिति यावत् । अनवरतं संचरता- मिति भावः । आर्ति छिनत्तीति आर्तिच्छित् तेन । क्विपि तृतीया । नृगुणाः ; विवेकमोहादयः । नटपरिषद्भवन्तः पात्रीभवन्तो नृगुणा यत्र तेनेत्यर्थः । यद्वा छिदानुगुणीभवदिति पाठः । आर्तिच्छिदाया छेदने अनुगुणीभवन्ती अनुरूपी- भवन्ती नटपरिषत् विवेकादिपात्रपरिषत् यस्मिन्निति । तेन ; नाटकेन । सताम् ; सात्त्विकानाम | आस्वादम् ; प्रीतिम् । उपचिनु; संपादयेति ॥ ३ ॥

}

आर्यमिश्रैरादिष्टेन त्वया किं कृतमित्यत्राह --- परिगृहीता च मयेति । परिग्रहणे हेतूनुपन्यस्यति - भरतेत्यादिना । भरतशास्त्रोपाध्यायस्य गुरोः

1 परिगृहीता,

2 सन्मार्गसंवर्धनस्य – क.  
सन्मार्गवर्धनाख्यस्यान्तेवासी शिष्यः संतोषपालकनामधेयो मम पिता ; सोऽपि शैलूषानां नटाना चक्रवर्ती भवति । तस्य पुत्रेण मया । भरतमतोपाध्यायप्रशिष्यस्य शैलूषचक्रवर्तिपुत्रस्य मम परिषदादेशपरिग्रह उचित इति भावः । हेत्वन्तरं चाह -- प्रतिभटेति । प्रतिभटशैलूषकुञ्जरसिह इति बिरुदवत इति भावः । स्वनामधेयमाह — वैकुण्ठविनोदिनेति । वैकुण्ठं श्रियः पति वैकुण्ठभक्ताश्च विनोद- यति नाटयेनेति वैकुण्ठविनोदी । अपरिग्रहे वैकुण्ठविनोदित्वं भज्येतेति भावः । सप्रतिज्ञं च परिगृहीता; यदि तादृशेन नाटकेन सतां प्रीति नोपचिन्वीय, तदा पूर्वागत बिरुदं त्यक्ष्यामीति प्रतिज्ञापूर्वकं गृहीता सतामाज्ञा कथमतिलङ्घयेतेति भावः । परिगृहीता चेत्ततः परित्यज्यतामित्यत्राह - दिव्येति । दिव्यप्रयोगः ; अपूर्वनाटकम् । तद्दिदृक्षाया दत्तावसराः सावधाना इत्यर्थः । सामाजिकाः ; सभ्याः । समुदिताः ; संघीभूतास्तिष्ठन्ति । तत् कथ परित्यक्तुं शक्यत इति भावः । सामाजिकाना समुदितत्वं प्रतिपादयति--- तथाहीति । अवधारितेति । नाट्यं च  
देशिव मार्गश्च । आङ्गिकादिचतुर्विधाभिनयेन धीरोदात्ताद्यवस्थानुकरणं नाव्यम् । ताललयैकस्वभावं केवलाङ्गविक्षेपमात्रं नृत्तम् । देशिरभिनयात्मिका । भावाश्रयं नृत्तं मार्गः । अवधारिताः निश्चिताः नाट्यदेशिमार्गाख्यनृत्तविशेषाः यैस्ते | असमीचीनेषु; लक्षणरहितेषु नृत्तेषु पराङ्मुखैः । अत एव भरतशास्त्र -  

दैवतैरिव स्थितैः अमीभिः महद्भिः परिषत् गोष्ठी संप्रतिभासते । तत उदासितुमशक्यमिति भावः ॥ ४ ॥

पारम्यं तिरस्कृतं स्यादित्यत्राह - अभूतेति । भूतपूर्वा न भवन्तीत्यभूतपूर्वाः; पूर्वमपरिगृहीताः प्रतिजन्म नूतना इत्यर्थः, बहुविधा हंसहयग्रीवमत्स्यकूर्मादिरूपा भूमिका वेषपरिग्रहा अवतारा इत्यर्थः । तत्परिग्रहेऽप्यसंकुचित सर्वेश्वरभावाम् । अनवबोधजलधिकुक्षिंभरीम् ; स्वविषयाज्ञानादिनाशनीम् । अन्यभक्त्युन्मूलनीम् ; स्ववैलक्षण्यज्ञापनेनान्यदेवताभक्त्युच्छेदनीम् । अभिगमप्रकारः प्रदर्श्यते - प्राचीति । अन्तर्निशा ; अज्ञानम् | अज्ञानाख्यरात्रेः प्रातः संध्या, तन्निरासि- केत्यर्थः । प्रज्ञादृष्टिः ; कालत्रयविषयगोचरा बुद्धिः । प्रज्ञा त्रैकालिकी मता " इत्युक्तेः । सैव दृष्टिः, तस्या अञ्जनश्रीः, दृष्टि वर्धयन्ती । अपूर्वा ; अन्यादृशी । अञ्जनं चेत् नीलमेव; इयं चाञ्जनश्रीः शुभ्रवर्णा । वेदान् वक्त्री ; वेदाना- माद्योपदेष्ट्री । तृन्नन्तत्वात् “न लोक " इति षष्ठीप्रतिषेधः । वाजिवक्त्रा संयोगोपधत्वात् ङीषभावः ; हयमुखी । वागीश इत्याख्या यस्याः सा । वासु- देवस्य मूर्तिः मे भातु; मम मनसि स्फुरत्वित्यर्थः ॥ ५ ॥  
एवं वाक्सिद्धये प्रथमं हयग्रीवमभिगम्याथ नटसमाधिना रङ्गिणोऽभि- शास्ते देव इति । दशधा भूमिकां निर्वर्तयन् ; निर्वर्तयितुम् ; क्षणहेत्वोः " इति तुमर्थे शतृप्रत्ययः । दशधा ;

" नाटकं सप्रकरणम् दिदशप्रकारान् रूपकभेदान् निर्वर्तयितुम् । रङ्गे धामनि ; श्रीरङ्गक्षेत्रे थले च । लब्धनिर्भर रसैः ; प्राप्तभगवदैकान्त्यप्रीतिभिः । अन्यत्रानु- स्थायिभूतैः शृङ्गारादिरसैः । भावुकैः ; ब्रह्मविद्भिः ; अपरत्र सामाजिकैः ।  
अध्यक्षितः ; साक्षात्कृतः । देवः ; श्रीमान्नारायणः ; अन्यत्र भूमिकादिभिः क्रीडन् नटपुरुषः । नोऽस्माकं शुभं श्रेयः आतनोतु ; आनाट्यसमाप्ति करोतु । पृथग्विधेषु; अंशावेशादि भेदभिन्नेषु । यद्भावेषु ; यस्य भगवतो भावेषु अवतारेषु चेष्टासु लीलासु वा । तदनुगुणान् भावान्; अवतारान् चेष्टाः  
ला वा । स्वयमपि विभ्रती । अत एव नानाकृतिः "देवत्वे देवदेहेयं नुष्यत्वे च मानुषी " इत्युक्तरीत्या देवमनुष्यादिरूपिणी । नायिका लक्ष्मीः । ह; लीलाविभूत्याम् । यस्य भगवतो धर्मैः संश्रितरक्षणादिभिः धर्मिणी ; यमपि धर्मवती । विहते क्रीडति स शुभमातनोतु | अन्यत्र पृथग्विधेषु ङ्गप्रत्यङ्गादिभेदभिन्नेषु यस्य नटस्य भावेषु अङ्गहारेषु स्वयमपि तदनुकूलानङ्ग- रान् विभ्रती नानाकृतिः नायिका नटी इह नृत्ते यद्धर्मैः धीरोदात्ताद्यवस्थानु- रणरूपैः स्वयमपि तद्धर्मिणी तदनुरूपाकारवतो विहरते नृत्यति ॥ ६ ॥

मुहूर्तमिवेति । देवताध्यानाभिनयार्थ मुहूर्त निश्चलं तूष्णीं स्थित्वा । शब्दो वाक्यालंकारे । स्थितिवेलायां ध्यानमभिनीय, ध्यानात् देवताकटाक्षं चा- ननीय | सोल्लासम्; उल्लासो हर्षसंभ्रमः । आहेति शेषः । किमित्यत्राह-- [मिति । कथमिदं निर्वहामीति सदिहानमानसोऽहम् । सर्वपदार्थानां सत्ता ;  
स्वरूपलाभः । स्थित्यादीनामप्युपलक्षणमिदम् । सा स्वाधीना यस्य । अत एव स्वतन्त्रदैवतस्य श्रियः पत्युः | कृपया कटाक्षः विषयीकृतोऽस्मीति । अत

; आदिष्टं निर्वहामीत्याह -- श्रुतीति । श्रुतेः किरीटानि वेदान्ताः । तत्र विहारः परिशीलनम् | वेदान्तपरिशीलनभाजा धिया ज्ञानेन सुरभितां वेदान्तार्थगन्धिनीमित्यर्थः । नाटकसरणिमिदानीं मुहुरालोच्य विवेक नाट्यप्याश्रयं कुर्वन्नहं विपश्चितां श्रीमाध्यकारयामुननाथमुनिशठरिपुबोधायनादीना सिद्धान्तमपश्चिमयामि ; प्रधानयामि । अपश्चिम मुख्यम्; सर्ववेदान्तसिद्धान्तेभ्यो मुख्यतया प्रकाश- यामीत्यर्थः ॥ ७ ॥

नेपथ्येति । नेपथ्यं नाम पात्रमज्जीकरणार्था तिरस्करिणी । आहेति शेषः । किमियत्राह - आद्रियतामिति । प्रथममायया नव्या त्वया इयं  
रङ्गभूमिः नृत्तस्थली आद्रियतामङ्गीक्रियताम् ; नृत्तभूमिमागच्छेत्यर्थः । अथ नटी रङ्गभूमि प्रविश्याहेति शेषः । अय्य एस-आर्य एवास्मि । अह- मागतास्मीत्यर्थः । आगविज्जड - आज्ञाप्यताम् । पिअप्पेसणो - प्रियंप्रेषणः, आज्ञापनप्रियः । एसो – एष । परिणो — परिजनः । आज्ञापने प्रीतिमटी तव परिजनभूताहं त्वया कस्मिश्चित्कर्तव्ये आज्ञाप्यतामित्यर्थः ।  
" म्लेच्छा भीरपुलिन्दानामपभ्रंशादि भाषितम् ।

स्त्रीणां प्राकृतभाषैव विशिष्टानां च संस्कृतम् ॥”

इति वचनात् नट्याः प्राकृतभाषाप्रयोगः । सूत्रधार आह— आयें अपि नामेति । सत्त्वोपपन्नाः सात्विकाः ये सामाजिकाः सभ्याः, तदादिष्टस्य नाटकस्य साधने निर्वहणे समुचितो यो भूमिकापरिग्रहः वेषपरिग्रहः, तत्र कुशलाः कुशीलवा नटाः संनह्यन्ति । अपि नामेति प्रश्ने अव्ययसमुदायः । नटी तदुत्तरमाह -कल-

1 नाटक omitted-ख. ध; नाट्या.

1

कुशलाः omitted कप्रस्तावना  
चलणेति । नीचपात्राणां प्राकृतभाषाप्रयोगः । करचरणदृष्टिकल्पाः खलु ; अवयववत्परतन्त्राः । एदे एते; परिजनभूता वयमित्यर्थः । अय्यस्स आयस्य नटोपाध्यायस्य । तुम्ह भासिए - तव भाषिते; त्वयोक्तकार्य इत्यर्थः । किंण तूरंति - कि न त्वरन्ते । त्वरां कथं न कुर्वन्तीत्यर्थः । एवं इत्यादि ।

1 तुझ भासिए)

---- 

' पुच्छम्मि प्रभावलीसंमतः पाठः । ३. आदि ठंति -- ख.

8 आणत्तंवि  
एवं उण पुच्छम्मि - एतत्पुनः पृच्छामि । किं गामअं-किंनामकम् । कीरिसं कीदृशम; किं कारकं, त्रिवर्गविषयं मोक्षविषयं पूर्वमपूर्व वेति भावः । रूवअं -- रूपकं नाटकम् | अहिणेदुं -अभिनेतुम् | आणत्तंति - आज्ञप्तमिति ; सदस्यैरिति पृच्छामीति संबन्धः । ततः सूत्रधार आह - आयें इत्यादि । एवमुत्तरत्रापि द्रष्टव्यम् | आर्ये नटि । पूज्यतयोक्तिरियम् । नायकीकृतः ; प्रधान- पात्रीकृतः, विवेकः परावग्तस्त्रादिविवेचनाख्यो नृणा गुणः यत्र तत् । नूतनं नाटकं किं न जानासि ? उक्तं नाटकं विविच्य दर्शयति-भावमिति । अत्र ; अस्मिन्नाटके । परावरज्ञाः परः परमात्मा अवरो जीवः ; परावरतत्त्व-

,  
लक्षणज्ञाः । यद्वा - परे ब्रह्मन्द्रादयोऽवरे अर्वाचीना यस्येति परावरः पर- " तस्मिन् दृष्टे परावरे " इत्युक्तेः । त स्वरूप स्वभावादिभिर्जानन्तीति तथोक्ताः ; ब्रह्मवेद इत्यर्थः । प्रज्ञाधना' ; ज्ञानिनः । पग्म्; केवलम् । प्रगुण- नूननसंविधानम् ; प्रकृष्टगुणनया अपूर्व सविधान निर्माणं यस्मिस्तम् | भाव- मभनयं विदन्ति । एतन्नाटकाभिनय ब्रह्मविद एव जानन्ति नान्ये । यत्र; यस्मिन्नाटके संकल्पसूर्योदये । तनुभृत ; जीवात्मनः । सदसत्प्रकारा गुणाः ; विवेकादयः मेोहादयश्चानुगुणैः स्वानुरूपैः स्वैरविदैवते तत्तद्रुगाधिष्ठातृदेवत- तुभिः पात्रीभवन्ति पात्राणि भवन्ति । " नर्तकान् पात्र मत्याहुताधारतया बुधाः" इत्युक्तेः । यद्वा अधिदेवतैः सह पात्रीभवन्तीति ॥ ८ ॥  
पुनरपि नाटकं संसारिणामप्यभिमततयोपस्तौति — अपि चेति । चित्रः ; नानाप्रकारः ; आश्चर्यरूपी वा । अयं प्रयोगः ; सकल्पसूर्योदयाख्य नाटकम् । भव- रसभुजां संसारिणामप्यभिमतो भवति । आश्चर्यत्वे हेतु नानाप्रकारं दर्शयति- विवेकेत्यादि । विवेकस्य प्रागल्भ्यं महामोह विजयः, तेन प्रकाशित. रणवीरस्य

' इदं दानवीरस्याप्युपलक्षणम् । एतेन युद्धवीरदयावीरदानवीरभेदेन त्रिविधोऽपि वीरोऽत्र वर्णितः । शान्तवीरयोर्व्यतिकराच्च चित्रत्वं भाव्यम् ।  
"

धीरोद्धतस्य नायकस्य व्यतिकरः संपर्को यस्मिन् । परब्रह्मणः ; श्रीमन्नारायणस्यो- दन्तेनात्मना मुमुक्षासंपादनरूपप्रवृत्त्या प्रकटितः दयावीरस्य धीरोदात्तस्य नायकस्य विभवो यस्मिन् । प्रबुद्धस्य क्षेत्रज्ञस्यात्मनः स्थितिरवस्थानं, तेन घटिता संपादिता शान्ताकृतिः धीरशान्तस्याकृतिर्यस्मिन् । सोऽयं प्रयोगचित्रोऽभूत् । अतः संसारिणामप्यभिमत इति ॥ ९ ॥  
एवं प्रयोगस्यावयवशोभामुक्त्वा समुदायशोभामाह – अमुष्येत्यादि । अमुष्य; नाटकस्य । अतिशयोक्तौ ; अतिशयवर्णने । कति कति न संभ- वन्ति ; बहवः संभवन्तीत्यर्थः । किमिति ; पुरुषोत्तमस्य पाणिपद्मं परिष्कृतं येन स पाञ्चजन्यः कि ते भवन्तीति शेषः । उक्तमेवार्थं भङ्गयन्तरेणाह - किंचेत्यादि । ये लोकानिति । ये मणयः विरलं स्वल्प यथा तथोदञ्च - न्महांस्येव कञ्चुकं संवरणकोशः येषा ते; अल्पतेजस इत्यर्थः । इह जगति जनान् मूढान् वञ्चयन्ति ; 'अयमेव श्लाघ्यः' इति स्वविषयव्यामोहनं जनयन्ति ; ते महतां वञ्चकानां गृहेष्वेव तिष्ठन्तु । तैः कि प्रयोजनम् ? इदं वक्ष्यमाणं

चिन्त्यताम् । वक्ष्यमाणं दर्शयति — श्रीवत्सेति । श्रीवत्सो नाम भगवद्वक्ष- स्तिलकम् ; तस्य प्रतिवेशदीपरुचिना प्रतिगृहदीपायमानेन । यद्वा श्रीवत्से प्रतिवेशः छायया प्रवेशः, प्रतिफलनमित्यर्थः ; तेन दीपस्य रुचिरिव रुचिर्यस्य तेन । पद्माया उल्लासनं विलासः, तत्र विभ्रमालोकने दर्पणेन मुकुरेण मुकुर स्थानीयेन । विष्णुवक्षःस्थलभूषणेन लक्ष्मीदर्पणेनेति दिव्यदंपत्योरुपकारातिशयः सूच्यते ।

३६  
तेन मणिना कौस्तुभेन सह प्रत्नेषु पुराणेष्वपि रत्नेषु ब्रह्मादिभिर्धियमाणेषु कश्चिदेकोऽपि मणिः स्यमन्तकादिराभाध्यते तत्सदृशत्वेन वर्ण्यते किम् ? नेत्यर्थः ॥ १० ॥

अथ प्रयोगस्य वक्तृवैलक्षण्यं बहुधा दर्शयति । वक्तृवैलक्षण्या- दव्ययं बहुमन्तव्य इत्याह- इतश्चेति । यस्मादयं प्रयोगः कारुणिकेन कविना कल्पितः, इतश्चेत्यर्थः । अपदिश्येति । किमप्यपदिश्य; व्याजीकृत्य; कान्ता- संमितत्वेनाध्यात्मज्ञानमुपदेष्टव्यमित्यभिप्रायेण । अशेषगुत्यै; सर्वजनसंरक्षणाय । वेदान्तेषु निरूढं प्रसिद्धं गौरवमाचार्यत्वं यस्य, वेदान्ताचार्येणेत्यर्थः । कविः क्रान्तदर्शी अतिक्रान्तदर्शी । भूतभविष्यवर्तमान सर्ववस्तुसाक्षात्कर्त्रा गुरुणा । प्रवि- भक्तः प्रतिपादितः त्याज्योपादेयार्थी यस्मिन् असौ प्रयोगः नाटकं कल्पितः निर्मितः ॥ ११ ॥

1 यतः omitted, ग.

2 हिताहितप्रयोगः -- व.

;  
अथास्य कवेरभिजनवृत्तविद्यादि वर्णयितुं नव्या आकाङ्क्षामुद्भावयति- नटीत्यादि । अय्य - आर्य | कस्स - कस्य | उण पुनः । कइणो – कवेः । पओओ - प्रयोगः । एसो - एषः । जत्थ-यत्र । बहुमाणेण -- बहुमानेन । अम्हेसु - अस्मासु । वि-अपि । पअडिअपक्खवाआ - - प्रकटितपक्षपाता । एसा - एषा । परिसआ - परिषत् । पक्षपातः प्रीतिः । श्रीमान् वैंकट- नाथार्यः स्वप्रशंसा विमुखोऽपि नाटकसमय सिद्धत्वेनावर्जनीयत्वात् सूत्रधार- मुखेन स्ववैभवं प्रकटयति - आर्ये इत्यादिना । इदम् ; वक्ष्यमाणम् । वेंकट-

३८  
नाथो नाम कविरस्तीति ते त्वया न श्रुतं किम् ? । अस्ति खल्वित्यादि । प्रथमं त्रिपुरुषमभिजन श्रेष्ठघमाह -- समस्तेति । लोकः ; जनः, सर्वजनपूजनीयस्य । विशुद्धा या विद्या अध्यात्मविद्या, तस्या विहरणपुण्डरीकस्य ; विहारस्थान- भूतस्येत्यर्थः । पुण्डरीकाक्षसोमयाजिनः पुत्रस्य । अनन्तानामसंख्यातानां गुणानां शमदमादीनां शेवधेर्निधिभूतस्य । अनन्तसूरेः ; अनन्ताचार्यस्य । आत्मसंभवः; श्रीरङ्गराजस्य दिव्याज्ञया प्राप्तवेदान्ताचार्य इति गुणनामधेयः । पुरा खलु वेंकटेशगुरुः श्रीरङ्गराजसंनिधौ दुर्जयदुर्वादिनो वादेन जित्वा संतुष्टेन श्रीरङ्गराजेन वेदान्ताचार्योऽयमित्युक्त इत्यैतिह्यमस्ति । अत एवाधिकरणसारावल्याम्--

" विश्वस्मिन्नामरूपाण्यनुविहितवता तेन देवेन दत्तां

वेदान्ताचार्य संज्ञामवहितबहुवित्सार्थमन्वर्थयामि । "

;

इत्यन्वर्थतया स्वेनैवोक्तम् । समाख्या नाम; प्रख्यातगुणनामधेयः । अस्य शिष्यप्रशिष्यैदिग्विजयः कृत इत्याह-छात्रजनेति । छात्राः ; शिष्याः । तैरेव 'जैत्रध्वजैरलंकृतदशदिक्सौधः । सर्वतन्त्राणा वेदान्तमीमासाशब्दन्यायशास्त्रादीनाप्रस्तावना  
यः संकटः दुर्वादिकल्पितः क्षोभः, तस्य प्रशमने विपुलमतिः । वेदान्ते कुदृष्टिभिः कृतः क्षोभः शतदूषणीतत्वमुक्ताकलापादिभिः प्रशमितः । मीमासाया सेश्वरमीमांसया, न्यायशास्त्रे न्यायपरिशुद्धया । एवमन्यदप्यूह्यम् । तस्य कविता - वैलक्षण्यमाह – गौडेति । गौडः अतिकठिनशब्द संदर्भरूपः पाकविशेषः । पाञ्चालो नामातिकोमलशब्दसंदर्भरूपः सः । वैदर्भः अनतिकठिनकोमलशब्दसंदर्भ- रूपः सः । गौडादित्रिविधमालाकारा यस्य सरस्वतीं सौरभवेदिनः कवितासौर- भवेदिनः सन्तः नित्यं प्रशंसन्ति ॥ १२ ॥

अस्य गोत्रतः श्रेष्ठ्यं प्रशंसति - अन्येति । भुवनं सर्वम् अन्येन्द्रकं वर्तमानेन्द्रादन्येन्द्रविशिष्टं कर्तुं क्षमे समर्थे । अनिन्द्रकम् ; इन्द्ररहितं वा कर्तुं क्षमे  
८८ अन्य.

अन्ववाये; विश्वमित्रवंश इत्यर्थः । अयं कविः; श्रीवेंकटनाथनामाभूत् । मिन्द्रं करिष्यामि लोको वा स्यादनिन्द्रकः" इत्युक्तं कुपितेन विश्वा- मित्रेण बालकाण्डे । किं च ऋषिभिर्मन्वादिभिः । द्वितीयं जन्म; विप्राणामुपनय- नाख्यं विद्याजन्म । यतः ; यदुपदेशाद्धेतोः, यामाश्रित्य ; ल्यब्लोपे पञ्चमी । कथितम् ; उपदिष्टम् । सा ; गायत्रीदेवी । यदनन्यगोत्रा ; येन कविना एकगोत्रा ; 'सावित्र्या ऋषिः विश्वामित्रः' इत्युक्तेः । सर्वेषा द्विजत्वहेतुभूता गायत्री येन सहैकवंशसमुद्भूता तादृक्प्रभावोऽयं वेंकटेशगुरुरिति ॥ १३ ॥

नित्यसूर्यवतार विशेषतोऽपि श्रेष्ठयमाह - अपि चेत्यादि । विबुधवैरिव- रूथिनीनां वित्रासिनी ; " आवाहनार्थ देवाना त्रासनार्थं सुरद्विषाम् | घण्टां निनादयेत्" इत्युक्त्या असुरवित्रासिनी भवति घण्टा । परिचारविधौ ;  
समाराधनकर्मणि । प्रयुक्ता ; कल्पिता । हरेः श्रीवेंकटनाथस्य घण्टा यदात्मना यद्रूपेणावततारेति बुधजनैः ज्ञानिभिः उपपत्तिभूम्ना युक्तिबाहुल्येन वेदान्ताचार्यक- सर्वतन्त्रस्वातन्त्र्यादिमहिमदर्शनादिरूपेणोत्प्रेक्ष्यते निश्चीयते । अत्रैवमैतिह्यम्-

" वेदान्ताचार्यजननी वरपुत्राभिलाषिणी ।

स्वप्ने श्रीवेंकटेशेन दत्ता घण्टा निगीर्य सा ॥ दधार गर्भमतुलं द्वादशाब्दं पतिव्रता । ततो जज्ञे गुरुरयं वेदान्ताचार्यशेखरः ॥ ”

इति ॥ १४ ॥

तस्यासाधारणभुदन्त कथयन् स एवेदं नाटकं कृतवानित्याह-स चेत्यादि । स च ; वेंकटनाथः । विंशतेरब्दानां समाहारः विंशत्यब्दम्, तत्रैव 1 विश्रुताः विशेषेण पठिताः सतात्पर्य गृहीताः नानाविधाः श्रुतिस्मृतिपुराणषडङ्ग- मीमासान्यायविस्तर शब्दकाव्यनाटकालंकारज्योतिष बाहटादिरूपाः विद्याः शास्त्राणि येन । ततः परं त्रिशद्वारं श्रावितं पाठितं शारीरकभाष्यं श्रीभाष्याख्यं  
।

श्रुतप्रकाशिकाया सह येन सः । श्रीमान् ; ज्ञानभक्तिवैराग्यविद्यासदाचार- संपन्नः । नाथप्रीत्यै ; श्रीरङ्गनाथप्रीत्यर्थम् । अर्थ्यम्; महार्थगर्भितम् । श्रेयः

| 

। ; प्रशस्ततरम् । श्रुतिपथ्यम् ; श्रोत्रहितम्, उपनिषदामनुकूलं वा । एतन्नाटकम् ; संकल्पसूर्योदयाख्यम् । व्यक्ति ; निरमिमीत ॥ १५ ॥

एवं प्रयोगकर्तृवैभवं श्रुत्वा नटी वेदान्तैकप्रवणस्य तस्य दुर्वादिगव- सर्वकषा वाग्वृत्तिरस्मन्नाट्ययोग्यं रूपकं कथं कुर्यादिति पृच्छति-नटीत्यादि । अय्य कहं णाम - आर्य कथ नाम । एद्स्स - एतस्य । एअंतणिअनंत- एकान्तनिगमान्त | विआणसंदिअमाणसस्म - वितानसंदितमानस्य । संदितं  
सबद्धम् । कक्कसअर - कर्कशतर । तक्ककुलिस -- तर्ककुलिश । निस्सुठ्ठिअ ; निस्त्रुटित | पासंडदुमसंडा भारई - पाषण्डद्रुमषण्डा भारती । अम्हारिस- केलिजोग - अस्मादृशकेलियोग्यम् । रूपअं --- रूपकम् । कुणज्ज --- कुर्यात् । अत्र प्रश्नद्वयमभिप्रेतम् । एकान्ततो निगमान्तबद्धमनस्कस्य कथं कवितारचनेच्छा ? इच्छायामपि प्रगल्भवाग्वृत्तेः कथं ललितनाटकनिर्माणमिति । सान्तर्हासम् ; प्रश्नद्वयस्यापि सुपरिहरत्वात् अन्तर्हासविशिष्टं यथा तथाह — यदेतदिति । उभयम्; अत्यन्तनिभृतावस्थस्य कथं कवितासक्तिः ? कठिनवाग्वृत्तेः कथं ललितप्रयोग रचनेति यदेतदुभयं परिपृच्छसि । तत्रादौ विशेषणे | निबन्धारम् ; प्रबन्धकर्तारम् । अप्रसक्तनिखिलकरणव्यापारम् ; परित्यक्तवैषयिकव्यवहारम् | अनुभवे; ब्रह्मानुभवे । एकतानमानसम्; एकाग्रचित्तम् । अत्यन्तनिभृता- वस्थम् ; अनभिमतविधिनिषेधमर्यादं किमवधारसीति शेषः । अथापि ; तथाविधं  
यद्यवधारयसि तथापीत्यर्थः । मन्त्रिति । तथाविधस्यापि मन्त्रयन्त्रादीन् विना केवल भगवत्प्रसादात् पराङ्कुशादीनामिव कविता लब्धा चेत् केन निवारयितुं शक्यत इत्याह । मनुव्यासप्राचेतसपरिषद ; तत्प्रभावदर्शीति भावः । ब्रह्म- विदामपि मनुव्यासादीना महाभारतादिप्रबन्धनिर्माणदर्शनादित्यभिप्रायेणोक्तम् | सुधासिक्ता; अमृतसिक्तेवातिस्वादुतमा । इयं सूक्तिः ; प्रयोगरूपदिव्यसूक्तिः 1 कचिज्जने; कस्मिंश्चित्पुरुषे । स्वयमेवोदयमन्विच्छति चेत् केन निवारयितुं शक्यत इति भावः । अर्थान्तरन्यासेन तद् द्रढयति - निरुन्ध्युरिति । विन्ध्या- चलवत् विकटायां विशालायां संध्यानटस्य रुद्रस्य जटायां परिभ्रान्ता गङ्गा पोरुपरि यदि निपतति तां के निरुन्ध्युः । पङ्गुश्च प्रेक्षकाश्च निपातयितृ दैवं चेत्येतेषु के निरोद्धुं शक्ताः । न कोऽपीत्यर्थः ॥ १६ ॥

द्वितीयां शङ्कां निवारयति - अन्यदपीति । अन्यदपि ; द्वितीयशङ्कायाः परिहाररूपमन्यदपीदं निध्यायतु पश्यतु । गम्भीरेत्यादि । गिरिखण्डनादौ ;
गिरीणां हिमवदादीना खण्डनादौ । आदिशब्दादभिघातीलवनादि गृह्यते । तत्र विषये गम्भीरा अगाधा भीपणा भयंकरा गतिर्यस्याः सा । पशुपतेः चूडा- पदं शिरोऽपि भ्रामयन्ती गङ्गा । वसुंधरायां; भूमौ स्वादूनि प्रसन्नानि सुभगानि च स्रोतांसि प्रवाहान् कि न दर्शयति दर्शयत्येव । तथा दुर्वादिखण्डनादौ तन्मनोभ्रमणे च कर्कशतरवाग्वृत्तेरप्यस्य कवेर्नाटकविषये ललिता वाकू प्रसन्तीति भावः ॥ १७ ॥

सानन्दम् ; संशयोच्छेदात् । जुत्तं एव्व--- युक्तमेव । एवं वाहितं- एतद्व्याहृतम् । अय्यस्स - आर्यस्य | सहवि - तथापि । संतो णाम रसो  
शान्तो नाम रसः । णत्थित्ति--नास्तीति । गंधव्वा अमदेसिएहिं ; गन्धर्वागम- देशिकैः भरतमताचार्यैः । समत्थिज्जइ -- समर्थ्यते । ता - तस्मात् । एत्थ - अत्र | कहं कथम् । नाग्सिम्म - तादृशस्य | रसस्स - रसस्य । णिवेसो- निवेशः । मावज्ञावहित्यमाह । भग्नमताचार्यविषया अवज्ञा अनादरः । अवहित्था नढाकार गोपनम् | तत्सहितं यथा तथा । तान् शान्तरसाभाववादिनः भरतमताचार्यान् न गणयामि खलु । इदमवज्ञावचनम् । विमुश्य ; शान्तरसा-  
आलोच्य । अथवेति तदाकारगोपवचनम् । तादृशान; शान्त- नू सभ्यान् जगति दुर्लभान् मत्वा शान्तिरसाभिनय मशक्यतया इति शङ्के विचारयामि । न तु वस्तुतः शान्तिरसाभावादित्यर्थः ॥ १८॥

शान्तिरस एव सतां मनोहरत्वान्मुख्यः । शृङ्गारादिरसास्तुच्छा पिचेत्यादि । शृङ्गारिता; शृङ्गाररसवत्ता ; शृङ्गाररस इत्यर्थः ।.

-  
असभ्यं ; सभायोग्यं न भवति । असभ्यस्य पद्धतिमधिकरोति; आश्रयत इत्यर्थः । वीरायितम् ; वीरवदाचरितम् ; वीररस इत्यर्थः । परस्परतिरस्कृतिम् ; वीराणामन्योन्याभिभवम् । परिचिनोति ; प्रकाशयतीत्यर्थः । अत्र वीरः शृङ्गार इति वक्तुमुचितत्वेऽपि शृङ्गारिता वीरायितमिति निर्देशादिदं ज्ञाप्यते - शृङ्गारादिरसाम्तु नस्वरूपतोऽसभ्याः ; किं त्वाश्रयविषयविशेषादिति । अन्यथा पराङ्कुशादिप्रबन्धानां चिन्तयन्त्यादिवृत्तीना चासभ्यत्वप्रसङ्गः । अद्भुतः ; अद्भुतरसः । विरुद्धगतिः ; अनुपपन्नार्थदर्शकत्वात् । तत्; तस्मात् । अल्पसारैः ; तुच्छैः । परेः ; बीभत्सादिरसैः अलम् । शमो रसः ; शान्तिरस एव । शमिवचित्त- खेदः ; मनोदुःखशामकः । रसत्वेन परिशिष्यते ; परिशेषात् शान्तिरेव रसः, नान्य इत्यर्थः । अन्यरसानां चित्तखेदकरत्वमप्युक्तं भवति ॥ १९ ॥  
नदीत्यादि । अय्य होदु णाम —आर्य भवतु नाम । भवतु नामेति शान्तिरसस्याङ्गीकारः । सणअसणंदणादिमुणिअणसंगहीदो - सनकसनन्द- नादिमुनिजनसंगृहीतः । संगृहीतः ; परिगृहीतः । सो वि तारिसी रसो-सोऽपि तादृशो रसः । सनकादिपरिगृहीतत्वात् शान्तिरसोऽप्यस्तु नाम । तह वि- तथापि । कहूं -- कथम् । णिप्पंदणिहिलकलणणिप्पा अणिज्जजोअप्पहाणी एसो —— निष्पन्दनिखिलकरणनिष्पादनीययोगप्रधान एषः ; शान्तिरस इत्यर्थः । सव्व- जणपेक्खणिज्जेण सर्वजनप्रेक्षणीयेम । णाडअउत्तंतेण -- नाटकवृत्तान्तेन ।  
;

संपाइज्जइ - संपाधते । न हि वयमित्यादि । अवधूतनिखिलधर्माणाम् ; त्यक्तश्रुतिस्मृतिधर्माणाम् | अलेपकानाम् धर्मत्यागेऽपि पापलेपो नास्तीति वादिनां सारख्यादीना केषांचित् । आशङ्कसे; आशङ्कां करोषि । किंतु इति विशेषः । सन्तीत्यादि । साहित्रकेन त्यागेन ;

कार्यमित्येव यत्कर्म नियतं क्रियतेऽर्जुन ।

सङ्गं त्यक्का फलं चैव स त्यागः माविको मतः ॥

इत्युक्तेन क्रियामाणेषु कर्मसु स्वस्य स्वतन्त्रकर्तृत्वादिन्यागरूपेण सात्त्विक- न्यागेनालंकृताः । निवृत्तिधर्मेति ; निवृत्तिधर्मो मोक्षधर्मः । विविधाः ; अभि-

i गमनोपलेपनमालाबन्धनदीपारोपणादयः । यदभिनयेन; येषामनुकरणेन । रङ्गो- पजीविनाम् ; नर्तकानाम | आजीवस्य ; जीविकायाः अवकाशः । अथ नाटकवैभवं दर्शयति-अपिचेत्यादि । निशमयतु; शृणोतु शब्दतः । निशा- यतु; पश्यतु अर्धत इति भावः । श्रूयते ; लोके परंपरया, श्रुतौ कचिदिति

इति ।  
वा । न तदिति । नाटके नाटये यन्न दृश्यते नाभिनीयते तच्छास्त्र- मप्यशास्त्रम् | शास्त्रशब्दोऽत्र वेदपर्यायः । विद्याशब्देन वेदाङ्गान्युच्यन्ते । शिल्पम्; आयुर्वेदादि। कलाः ; चतुःषष्टिसंख्याताः ऋग्यजुः सामादयः । योगः ; यमनियमादिः । ज्ञानम् ; ब्रह्मज्ञानम् । अत्रान्योन्यान्तर्भावेऽपि गोबलीवर्दन्यायो व्यवस्थापकः । विद्यादयोऽपि नाटकाविषयत्वे विद्या न भवन्तीत्यर्थः ॥ २० ॥

| 

।

अथ प्रतिपक्षजनाद्भयमाशङ्कते --- नटीत्यादि । अइदुक्खरं - अतिदुष्करम् । आरर्द्ध - आरब्धम् | तुम्हेहिं – युष्माभिः । अहं उण० अहं पुनः । इत्थिन्

। आसुहाव डोलंत हिअआ; स्त्रीस्वभावडोलायमानहृदया । भैश्वरग्गहगह ra त्सरग्रहगृहीतात् । पडिपक्खपंडिअजणादो --- प्रतिपक्ष पण्डिवंजमाम व सयाक  
पिदह्नि - भयकम्पितास्सि । भागधेयम्; भाग्यम्, अभिमुखं भवति । उक्तं प्रतिपादयति - तथाहीत्यादिना । अस्मिन् नाटके ; संकल्पसूर्योदये । अनघा ; दोषरहिता । लक्षणानां नाटकलक्षणाना समृद्धिः पौष्कल्यम् । सहृदयाः ; मात्सर्यरहिताः । तैर्गृह्यमाणो रसाना शृङ्गारादीना परिपोषः समृद्धिः संपतति संसृष्टो भवति । स एष शैलूषाणां नर्तकानां सुकृतपरिपाकविशेषः खलु ॥ २१ ॥

सामग्रयन्तरमप्याह - विद्येति । विद्यासंपदा निधिः वेंकटेशः कवीन्द्रः श्रीमान्वेदान्ताचार्यः अवहितः सावधानः संनिहितो वर्तते । मामकः पात्रवर्गश्च ; मदीयः पात्राणामभिनेतॄणां वर्गश्च चिरमभिनये नटने सिद्धारम्भः प्राप्त - बहुपरिचयः । इयं परिषश्च अनघा हेयगुणरहिता पक्षपातरहितेति प्रख्याता ।

"  
रामादीनाम् ; इक्ष्वाकुवंश्यानां कुलधनभूतमिद बङ्गं श्रीरङ्ग रङ्गता नृत्तस्थानता याति । इतः परं किमपेक्षणीयमित्यर्थः ॥ २२ ॥

अन्यदपीति । श्रीवेंकटेशगुरुः स्वाभिप्रायं नटवाक्येन प्रकाशयति- शमधनेति । अयोगिनः ; अब्रह्मविदः, अशान्ताश्च । शमधनाः ; शान्ताः मुनयः, तेषा निधिवदभिमतम् । सन्त्वप्रायम्; सत्त्वगुणप्रचुरं सत्त्वस्य प्रचुरप्रतिपादकमित्यर्थः । इमं प्रयोगम; नाटकम् । स्वगुणवशनः ; स्वकीयराजसतामसगुणवशात् । स्तोतुं वरीव्रतु; भृशं वृण्वताम् ; स्तोतुमारभन्ताम् | यद्व| निन्दितुं गर्हितुमारभन्ताम् । तेषा स्तुतिर्न स्तुतिः ; निन्दा च न निन्देत्यर्थः । इह ;

+

५४  
अस्मिन् विषये । किं बहुभिः प्रलापैः । किं नश्छिन्नम् ; तन्निन्दादिभिरस्माकं का वा हानिः । इदं विश्वमनीश्वरं न भवति ; विश्वेश्वरो भगवानस्य सौष्ठवं जानाति । एवम् ; किंच । तदुपनिहिताः ; तेन जगति स्थापिताः । चतुर्दश साक्षिणः ; "आदित्यचन्द्रौ" इत्यारभ्य " धर्मश्च जानाति नरस्य वृत्तम् इत्युक्ता लोकसाक्षिणो जाग्रति जानन्तीत्यर्थः ॥ २३ ॥

अयोगिनामपीर्ष्यादयः क्षणिका इत्याह--अपिचेत्यादि । अतर्कितोप- नताः ; अवशादागता अपि । अचिरद्युतिवत् ; विद्युद्वत् । उत्पत्तिक्षण एव नियतावसानाः; जातमात्रा एव नष्टा भवन्तीत्यर्थः । ईर्ष्या ; आसूया | आदिशब्दोऽत्र द्वेषादिपरः । दीर्घमत्सरत्वेऽपि प्रयोगपदवीसारस्यातिशयादवशादिमं  
प्रयोग प्रशसिष्यन्तीत्याह -- अथवेति । मत्सरेण नमिताः ; मत्सराक्रान्ततया प्रथमं नमितशिरसः प्रतिपक्ष पण्डिताः प्रयोगप्रस्तावे मौनं बिभ्रतु । संभावनाया लोट् । अनन्तरं त एव; मौनिन एव । तूर्णम् ; क्षणात् । कालोन्निद्रकदम्बगोलव- पुषो भवन्ति ध्रुवम्; कालोन्निद्राणां कदम्बपुष्पाणा गोलवत् संस्थानवत् रोमा- चितवपुषो भवन्ति । अनन्तरं कम्पेन स्फुरन्मौलयश्च भवन्ति । अवशात्  
शिरः कम्पं कुर्वन्तीत्यर्थः । अनन्तरमवशाद्वलात्कारतः किंचिद् व्रीडितमीषल- ज्जान्वितं कुञ्चितं तिर्यक्कूणितमक्षि यस्मिन् कर्मणि तद्यथा तथा । उत्तानं यथा तथा दत्तमाननं यैस्ते । सलज्जमुद्यताननाः सन्तः लज्जा परित्यज्य नः अस्माकं प्रयोगपद्धतेः यत्सारस्यं सरसत्वं, तस्य यः सारः श्लाध्याशः, तस्या- वधिमुत्कर्ष सीमानं प्रस्तोष्यन्ति प्रस्तावं करिष्यन्ति । ध्रुवं निश्चितमिति ॥ २४॥

वयं च सर्वथा भरतशास्त्रपरिज्ञानवन्त इत्याह- सर्वथेत्यादि । उदारधीः ; महाबुद्धिः । भरतः ; भरतशास्त्रकूटस्थः । स्वनान्ना; भरत इति त्र्यक्षरेण ।  
सूचितभावरागतालम् यथाक्रमं सूचिता भावरागतालाध्याया यस्मिन् । यमुप- वेदम् ; गान्धर्ववेदम् । विश्वगुहयै उदाहरति स्म, उदाहृतवान् । तदभिज्ञैः ;

। गान्धर्ववेदाभिज्ञैः । वयमबहिष्कृताः स्मः ; अन्तरङ्गतया स्वीकृताः स्म इत्यर्थः ॥ २५ ॥

बहुशास्त्रश्रवणवद्भयः प्रतिपक्षेभ्यो भयं शङ्कते नदीत्यादि । एव्वं एवं- एवमेतत् । तवि --- तथापि । सुअगुरुपसु श्रुतगुरुकेषु ; बहुश्रुतेष्वित्यर्थः । बहुसु - बहुषु । विरुद्धेसु; प्रतिपक्षेषु । छिद्दं गवेसंतेसु - छिद्र गवेषयत्सु । कहूं; कथम् । अप्पमत्तेर्हि --- अप्रमत्तैः; सावधानैरित्यर्थः । अह्मेहिं – अस्माभिः । पडिण्णादं - प्रतिज्ञातम् । णिव्वहणिज्जं निर्वहणीयम । अयीत्यव्ययं संबोधने ।

५८  
परगुणसंतोषिणीत्यनेन स्वकीयगुणान् न श्लाघस इति द्योत्यते । श्रुतबाहुल्ये ; शास्त्रश्रवणबाहुल्ये । केयमास्था; को वायमादरः । ज्ञातपरमार्थानामपि ज्ञातार्थ- स्थिरीकरणायोत्तरोत्तरमज्ञवत्प्रश्नाः प्रवर्तन्ते । त्वयापि तथा क्रियत इति भावः । भवतु नाम; प्रश्नाः प्रवर्तन्ता नाम । तत्तिष्ठतु । विशुद्धविद्यान; दृढपरिचित- विद्यान् । तावत् ; प्रथमम् । बहु; अधिकान् मन्यस्व । अशुद्धविद्येभ्य इति शेषः । अशुद्धविद्या नाम बहुश्रुतत्वेऽप्यदृढपरिचितविद्याः । उक्तमर्थ लोके सदृष्टान्तं संदर्शयति — दृश्यते हीति । कश्चित ; पुरुषः चन्द्रश्च | कलङ्किताः ; कलङ्कयुक्ताः शङ्काकलङ्किताश्व । भूयसीः ; बह्वीः । कलाः ; विद्याः षोडशकलाश्च । प्राप्यापि ; अधिकयापि । शनैः; क्रमेण । अपचीयते ; हीयते, अन्यत्र क्षीणो भवति ।  
कलङ्कितत्वे संपूर्णकलत्वमप्यपचयहेतुरेव भवति । योऽपि कोऽपि ; यः कश्चिदपि, अज्ञातकुलगोत्रोऽपि । विशुद्धया; कलङ्करहितया शङ्कादिरहितया च । एकयापि कलया धृतया, गिरीशवां गिरामीशः गिरीशः, तत्तां, रुद्रतां सर्वज्ञता च भजते ॥ २६ ॥

एवं नटीं समाधाय स्वस्योत्तर कृत्यमाह -- तदहमिति । ततः; तस्मात्, एवं निर्णयात् । बहुमताम् ; पूज्यतमाम् । अबहुमतदुर्जनचित्तवृत्तिम् ; अनादृतदुर्जन- मनोवृत्तिम् | अनवरतेति ; सततं परिचितं परिचरणरूपेण कृतं गान्धर्वविद्याया विनोदनं तेन प्रसादितः परमपुरुषो यया ताम् । एकतानयामि ; अनन्यवृत्ति  
करोमि ; अभिमुखीकरोमि । सप्रश्रयम्; सविनयम् । विवेकेति । विवेकस्य नायकस्य प्रारम्भे जीवस्य निःश्रेयसप्रापणरूपे उद्योगे बीजारम्भसमन्वयात्मके प्रथमेऽङ्के । विमतानां निःश्रेयसप्राप्तिविरुद्धानां मताना बाह्यकुदृष्टिमतानां भङ्गस्य प्रयतने बिन्दुयत्नसमन्वयरूपे द्वितीयेऽङ्के । मुमुक्षायाः मोक्षेच्छायाः संसिद्धौ संभवे पताकाप्रात्याशासमन्वयरूपे तृतीयचतुर्थपश्च पषष्ठसप्तमाष्टमेष्वङ्गेषु । सफले ; मोक्षलाभसहिते कार्यफलागमसमन्वयरूपदशमाङ्कार्थसहिते । मुरमथनस्य योगे समाधौ ; प्रकरीनियताप्तिसमन्वयरूपे नवमे चाङ्के । मुखादीन; मुखप्रतिमुख-  
""

गर्भावमर्शोपसंहृत्याख्यान् पञ्च संधीन् । निध्यातुम ; निरीक्षितुम् । इह ; नाटये । कृतमुखैः; कुशलैः कृतावधानैरित्यर्थः । भरतमतधौरेयमतिभिः ; भरतशास्त्र धुरीणैरित्यर्थः । भवद्भिर्निभृतं स्थातव्यम्; निश्चलं, सावधानमिति यावत्; स्थातव्यमिति प्रार्थना ॥ २७ ॥

X६२

क्षणं तु

इति ।  
मत्र पञ्चसंधिश्लोक लक्षणानि --

" बीजबिन्दुपताकाख्यप्रकरीकार्यलक्षणाः । आरम्भयनप्रात्याशानियताप्तिफलागमाः ॥ मुखं प्रतिमुखं गर्भः सावमर्शोपसंहृतिः । '

इति । बीजाद्यारम्भादिसमन्वये प्रत्येकं संघयः पञ्च भवन्ति । एषां स्वरूप- लक्षणाङ्गानि दशरूपके द्रष्टव्यानि । अथौद्वातिक गीति दर्शयति । इयं ध्रुत्रा- गीतिरित्युच्यते । नेपथ्ये इति ; तिरस्करिण्याम् । समय इति । सत्पथः ; एकत्र सन्मार्गः; अन्यत्र सतां नक्षत्राणां मार्गः आकाशः । सीमा; मर्यादा ।

से  
मन्नुज्झतः ; अनुसरतः । विदुषः ; विपश्चितः । नटपक्षे नाट्यशास्त्रज्ञस्य |

भागवतविषये उपासकस्य प्रपन्नस्य च । समयनियतैः ; नटपक्षे भरतशास्त्रसंसद्धैः । उपासकविषये प्रपन्नविषये च स्ववर्णाश्रमाद्युचितैः । आदिशब्दा- सद्धान्तो गृह्यते । सूर्यपक्षे समयशब्दः कालपरः, तत्र नियमः, तं प्राप्तैः । योगः नाट्यप्रयोगः । उपासकपक्षे प्रकृष्टयोगैः । प्रपन्नपक्षे अभिगमनाद्य- ष्टानैः । तामसारम्भाः ; तामसाना नटापशदानामारम्भाः प्रवृत्तयः । उपासक- पक्षे तमोमूलानि पापानि तेषां प्रवृत्तयः । प्रपन्नपक्षे तामसानां तमोमूला- नामन्याभिगमनादीनां प्रवृत्तयः व्यापाराः | सूर्यपक्षे तमः संबन्धिन आरम्भाः व्यापाराः क्षिप्यन्ते । विवेकपक्षेऽपि सत्पथसीमा साविकमार्गमर्यादामनुल्लङ्घ-

X६४  
यतो विदुषो विवेकस्य तत्तदवसरप्रयुक्तः प्रयोगैः कामादीना विजयव्यापारः तामसस्य महामोहादेरारम्भाः संनाहाः निरस्यन्त इति ॥ २८ ॥

कर्ण दत्वा ; कर्णतः श्रुत्वेत्यर्थः । सानन्दम् ; स्वविजयसूचनादिति भावः । अवधार्यताम् ; दृढ श्रूयताम् । अस्माकं वृत्तिम् ; वृत्तान्तम् | आप- वर्गिकी वृत्तिम् ; मोक्षमार्गकथा च । सन्त्रयन्ती; तन्त्रेणैकेनैव प्रयोगेण प्रकाशयन्ती । औद्धातिकी; उपक्रमसंबन्धिनी, उपक्रमार्था ध्रुवा गीतिरित्यर्थः ।

"

ध्रुवा गीतिः प्रयोगादौ वक्ष्यमाणार्थसूचनी " इत्युक्तेः । ततः ; अस्मादुप- श्रुतिबलात् । दुर्जनमिति । दूरदृष्टिः ; दीर्घदृष्टिः । इदं स्वस्य विवेकस्य च  
विशेषणम् | अयं जनः ; अहमित्यर्थः ; विवेकश्च । दुर्जनम् ; दुष्टं प्रतिपक्षं शत्रुं प्रतिभटकुशीलवं महामोहं च । विजेतुं प्रभविष्यतः ; समर्थों भविष्यतः | अत्र विवेकस्योपादानं स्वस्य दृष्टान्ततया ॥ २९ ॥

पुनश्च नेपथ्ये कामपात्रप्रवेशः कः खल्वित्यादि । को वायं नट- कुलविनाशकः महामोहस्य विपक्षात् पराजयमाशास्त इत्यन्वयः । कुल- स्याङ्गारः उल्का ; कुलदाहक इत्यर्थः । कार्यतः कठोरं निष्ठुरं स्वरूपतो मधुरं ललितम् । सुरभीणि सुगन्धीनि सुकुमाराणि अतिमृदूनि पुष्पाण्येव चित्रपुङ्खाः बाणा यस्य तस्मिन् ; मयीति शेषः । अथ महामोहं प्रशंसति - सकलेत्यादि । चित्रवृत्त्याः सार्वभौमस्य सर्वभूमिमाक्रान्तवतः । दुर्मतिः ;

६६  
मोक्षदोषदृष्टिः सैव सहधर्मचारिणी यस्य तस्य । रण एव रङ्गं नृत्तस्थानं तत्र महानटः, नटचक्रवर्तीति यावत् । रुद्रोऽपि । अनेन समरव्यापारोऽस्य लीलैवेति गम्यते । देवस्य सर्वेभ्यो दीप्तिमतः । विवक्षानर्हम् ; वक्तुमि- च्छाया अप्ययोग्यम् । किमपि पराजयमित्यर्थः । विपक्षः ; विवेकः । आशंसते; प्रार्थयते ॥ भयेन संभ्रमः संभ्रान्तत्वं यस्मिस्तथा । परिवृत्य;  
पृष्ठभागाभिमुखो भवन् । आर्ये इति नटीं संबोधयति । कोऽयमिति ; दूरत्वात् संदिग्धे । अमर्षस्य संप्लवः संप्रसरः । ससहायः ; रतिवसन्तसहितः । इतोऽभिवर्तते ; अत्रागच्छति । अथ काम इति निश्चयात् वदति -आः कष्टमवधारितमिति । आः इति मनः पीडायाम् । कष्टम् ; पापमस्माभिश्चिन्ति - तम् । अयमागच्छन् काम इत्याह--अयं हीति । अयम् ; पुरस्ताद् दृश्यमानः । अपवर्गेति । अपवर्गस्य मोक्षस्य विरुद्धेषु प्रतिकूलेषु ; " पुण्यपापे विधूय



इत्युक्तेः । इतरयोः प्रातिकूल्यं सुगमम् । त्रिषु वर्गेषु ; धर्मार्थकामेषु । तिष्ठताम् ; त्रैवर्गिकाणाम् । प्रधानपुरुषार्थस्य ; धर्मस्यार्थस्य च कामसाधनत्वात् तत्प्राधान्यम् । पश्चिमस्य; शास्त्रेषु धर्मार्थकामेष्विति चरमतयोपात्तस्य, शास्त्रतो निष्कृष्टस्य चेति भावः, " सङ्गं त्यजेत मिथुनव्रतिना मुमुक्षुः इत्युक्तेः । तस्य कामपुरुषार्थस्य अधिदैवतम् ; अभिमानि दैवतम् । काम इति यावत् ॥ ३० ॥

६८  
तस्य प्रभावमाह - अर्धेति । अर्धमवशेषितं महेश्वरस्य पौरुषं पुरुष- पराक्रमं च येन सः । अनेनास्यार्धनारीरूपं कृतमिति भावः । काम- पारवश्यादुमायाः स्वशरीरेऽर्व दत्तवानित्यर्थः । तृतीयं वर्गम् ; कामपुरुषार्थम् । अवधीरयताम् ; अवजानताम् । विनेता ; शिक्षकः । पुनस्तत्र प्रवर्तयितेत्यर्थः । अयं पुष्पायुधः सलीलं परिरम्भणेन अन्योन्यालिङ्गनेन लोला स्खलिता गतिः यस्याः सा तया रत्या सह पुलकित एको भुजो यस्य स सन् | अभ्युपैति ; इत भागच्छति ॥ ३१ ॥  
अथ नटयोस्ततो भयान्निष्क्रान्तिमाह तदिति । तत् ; तस्मात् । इह ; इदानीम् । अपसृत्य ; इतो निर्गत्य । कालप्राप्तकामोत्सवलीला निबिडे जीवलोके संवलिताः संश्लिष्टाः गुप्तवृत्तयश्च सन्तः । यद्वा संवलितं निवर्तनं, तेन गुप्त- वृत्तयः । समनन्तरं यत्कृत्यं, तदाचराम इति निर्गतौ । प्रस्तावना ; नाट- कस्योपक्रमणमित्यर्थः ॥  
प्रविशति ; रङ्गस्थलीमिति शेषः । ' कः खल्वसौ कुशीलवकुला- ङ्गारः' इत्यादि पुनः पठित्वा वदति----रे रे इत्यादि । रे रे इत्यधिक्षिप्यामन्त्रणे अव्ययम् । वीप्सायां द्विरुक्तिः । भरतकुलस्य पासनो दूषकः । अपसृतमपि  
$

लक्षीकृत्योक्तिः । दरनमितेति । दरमीषन्नमिता मनोज्ञा भ्रूलतैव चापः तद्भाजाम् । कुवलयनयनानाम् ; स्त्रीणाम् । लोचनास्त्रे कीदृशे ? तरलाना चपलानां हृदयं मनो लक्ष्यं शरव्यं यस्य तस्मिन् । तादृशेन निरतिशयेन स्नेहेनानुरागेण; अन्यत्र स्नेहो विषतैलम् । स्नेहप्रकाशकत्वाच्चक्षुषः तद्दिग्धत्वम् । कूणिते, अर्धसंकुचिते ;

७२  
अर्धवीक्षणविशिष्टे सति । विवेकः कांदिशीकः भयद्भुतः सन् का दिशं शरणयतु ; आश्रयतु । न काचिदपीति भावः ॥ ३२ ॥  
""

अथ वसन्तः स्वगतम् आत्मगतं यथा तथा आलोचयति - उत्पथे- त्यादिना । उत्पथमनोरथः ; उद्धृतः । उपचितमदः ; प्रवृद्धगर्वः । स्ववृत्ति दर्शयति — अहं पुनरित्यादिना । वस्तुत आतिवाहिकगणान्तर्भूतेनापि मया चिरप्रवृत्तं कामेन सह सौहार्दं सहसा त्यक्तुं न शक्यम्, अनुचितं चेत्याह- अपुनरावृत्तीति । अपुनरावृत्तिवर्तनी; अर्चिरादिगतिः । तत्पथि- काः मुच्यमानाः । आतिवाहिकगणः; अर्चिर्दिनपूर्वपक्षादिदेवतागणः । तत्र उदब्यासाब्द इति कालसामान्यग्रहणेन गृहीतोऽपीत्यर्थः । चिरंतनम् ; चिरपरिचितम् । न शक्नोमि अन्ततस्त्यक्ष्याम्येवेति भावः ।

अथ प्रकाश प्रकटमाह - एवमेतदिति । दरनमितेत्यादि यदुक्तं तत्सत्य- मेवेत्यर्थः । स्वकृत्यं निवेदयति - अहं पुनरिति । माङ्गलिकम्; मङ्गलप्रयो-

--- 

७४  
जनकम् । भावत्कम् ; भवतः संबन्धिनं, त्वद्विजयप्रकाशकमित्यर्थः । प्रक्रम- यामि । चूडेति । अत्र शृङ्गारिणो भोगिनः क्रीडन्ति वसन्तोत्सवं कुर्वन्ति ; पश्येत्यन्वयः । शृङ्गारिणो विशेषयति-चूडेति । चूडा केशबन्धः ; तत्र वेल्लितानि प्रथितानि यानि चारुहल्लकानि कल्हारकुसुमानि तेषां भरे समूहे  
व्यालम्बिनो लम्बमानाः लोलम्बा भृङ्गाः येषा ते । समासान्तः कः । हिरण्य- विकारभूतानि शृङ्गाणि जलासेचनयन्त्राणि गवादीना श्रृङ्गाणि दधतो धार- यन्तः । पुनरपि विशिनष्टि - तन्वङ्गीति । तन्वङ्गयो युवत्यः, तासा करा एव यन्त्राणि भस्त्रिकापीडनसाधनानि तेषां यन्त्रणकला "प्रेरणव्यापारः, तया तन्त्रेण

७६  
" ओजः कान्ति

युगपत्क्षरन्त्यः सेचयन्त्यो या भस्त्रिकाः चर्मनिर्मिता इतयः, तत्संबन्धी यः कस्तूरीपरिवाहः कस्तूरिकारूपजलप्रवाहः तेन मेदुरं मांसलं यथा तथा, मिल-  
ज्जम्बालाः संश्लिष्टपङ्काः । अत एव लम्बाः लम्बमानाः मलकाः चूर्णकुन्तलाः येषां ते सन्तः क्रीडन्तीति ॥ ३३ ॥

भो वसन्त साधु साधु ; अत्यन्तसमीचीनोऽसि । संतोषहेतुका वीप्सा । एतदुत्सवप्रवर्तनं च विशेषतः समीचीनम् । एवं सति सर्वथा विजितप्राय एव विवेकहतकः । हतकः ; मृतप्रायस्तुच्छ इत्यर्थः । विजित एवेत्यत्र हेतुमुप- न्यस्यति - यदिदमिति । अवधीरितेति । निराकृतानि स्वर्गलीलोद्यानानि यैस्तेषु श्रीरङ्गक्षेत्र प्रदेशेष्वति भोग्यस्थळेषूत्सवारम्भात् मुक्तिक्षेत्रप्रधानभूतेष्वस्मद्विजया- वहमहोत्सवप्रवर्तनात् जितप्राय एवेति भावः । आरम्भः कृत इति यदिदमस्ति, अतः सर्वथा विजित एवेति संबन्धः । विवेकनिरोधनार्थमत्रैव नियतवासं कुर्म इत्याह-

७८  
इह चेत्यादिना । इह श्रीरङ्गक्षेत्रे कावेरीं पश्येम चेति चस्यान्वयः । उन्निद्रेति । उन्निद्रा या अम्बुजवाटिका नलिनवीथिका, तामुभयतः उभयपार्श्वतः, रोधोभ्यां निरोधात् उल्ललन्ति उद्गच्छन्ति यानि स्रोतासि तैः संभृतं संपादितं यत्सारणीशतं, सारण्यः कुल्याः, तासां शतं तेन कृतः स्वच्छन्दः कच्छस्य तीरदेशस्याप्लवः समन्तात्सेको यया सा । यद्वा उन्निद्रा अम्बुजवाटिका यस्यास्ताम् । अस्मिन् पक्षे उभयतोरोधेत्याद्येकं पदम् ; पूर्ववदर्थः । खेल- दित्यादि । खेलन्त्यः स्वस्मिन् क्रीडन्त्यः याचोलवध्वः, तासा विधूताभिः कबरीभिः शैवालिता संजातशैवलाम् । प्लवमानानि यानि हंसाना मिथुनानि, तैः स्मेरा मन्दहासशीला कवेरात्मजाम् इह स्थित्वान्वहं पश्येमेत्यन्वयः । अत्र  
चोलवधूकबरी शैवालत्वेन, हंसमिथुनं मन्दहासत्वेन चोत्प्रेक्ष्यते । शैवालरूपणे- नान्तः कालुष्यं व्यज्यते । कावेरी नायिका रोधसान्तर्हितं कच्छाख्यं पुरुष पद्मिनीसक्तं ज्ञात्वा कालुष्यात्सारणीशतरूपस्वपरिजनमुखेनास्य जडतामापाद्य स्वयं स्मयमाना तिष्ठतीति कल्पितनायिकासमाधिरपि भावनीयः ॥ ३४ ॥

अय्यउत्त ; आर्यपुत्र | आर्यपुत्रेति भर्तुः सबोधनं गृहिण्याः । श्रीरामायणे सीता रामं प्रति " आर्यपुत्रेति भाषिणी ” इत्युच्यते । आवाअमहुरो - आपातमधुरः । एसो महूसवो - एष महोत्सवः । आपात उपरिप्लवः;

1 दुक्खिअ - ख; धूमिअं - छ.

८०  
}

-------- 

अन्ततो मधुरत्वं नास्तीत्यर्थः । तत्र हेतुमाह-एहिं इत्यादिना । एहि किल— इदानीं किल । अम्हकुलसामिणो - अस्मत्कुलस्वामिनः । महामोहस्स- महामोहस्य | अणिवारणिज्जेण अनिवारणीयेन । केण वि - केनापि ।

। विहिणा - विधिना | अमोहारंभो-अमोघारम्भः । विवेओ - विवेकः । दुज्जओ- दुर्जयः । पडिपक्खोत्ति – प्रतिपक्ष इति । धूविअं धूपितं, संतप्तमित्यर्थः । मे — मम । हिअअं - हृदयम् । तां प्रतिवदति कामः विषमशरेति । विषम- शरस्य ममेत्यर्थः, जीवितेश्वरि ; प्राणेश्वरि । विलासिन्यः ; युवतयः, तासा देवते स्वामिनि । किमिति नाम; किं कारणम् । विवेकवैभवं वर्णयसीत्य- न्वयः । समग्रबलेति । समग्रबलः संपूर्णशक्तिश्वासौ जेतव्यः शत्रुश्व, तस्य लब्ध्या संतोष्टव्ये संतोषे कर्तव्ये सति । हीनबलशत्रुत्वं वीराणा दुःखायेति भावः । एवं स्थिते सति त्वं विभावितस्त्रीचापला ; प्रकाशितस्त्रीचापल्या सती वर्णयसि । वर्णने स्त्रीचापल्यमेव हेतुरिति भावः । विवेकस्य शत्रोस्तुच्छस्याविद्यमानं वैभवं स्वयं वर्णयति । एवं चपला भवती मम पराक्रमं पश्येत्याह — पश्यतु भवतीति । सुकुमारायुधपरिकरवतोऽपि ममाज्ञां कठोरायुधपरिकरोऽपि शिवो नात्येतुं शक्त



८१  
3

इत्याह- करेति । करधृतं ललितेक्षुरूपं धन्व यस्य । भ्रमररूपे गुणे ज्याया- मर्पिताः प्रतिसंहिताः पुष्परूपा मार्गणा येन तस्य मम । मरुत् वायुः, तद्विशिष्टो- ऽनलः शरः त्रिपुरदहने यस्य सः । मेरुः धन्व[^79] यस्य स सन्नपि क्षणं ममातिलङ्घितशासनः कथं भवेत् ; अतिलड् घितमच्छासनः कथं स्यादित्यर्थः । सापेक्षत्वेऽपि गमकत्वात्समासः । क्षणमपि ममाज्ञा लङ्घयितुं न शक्त इत्यर्थः । अत एव अर्धनारीश्वरो वर्तत इति भावः ॥ ३५ ॥

1

मंस्थाः -- क. ख.

2

adds before this, the stanza

विकस्वरसुरद्रुम etc. which is found in act 4, stanza 13.

3 धन्वशब्दोऽत्र धनुः पर्यायः ।

८२  
सखीति रत्याः संबोधनम् । इदं कामोक्तं वचनं विकत्थनमात्मश्लाघा- वचनमिति मावमंस्थाः । न हीति । मशकाः ; क्लिन्नाक्ष्णा चक्षुः समीपे पतन्तः क्षुद्रजन्तवः । ते यथा मातङ्गस्य गजस्य प्रतिस्पर्धिनः प्रतिभटा न भवन्ति, तथा विबेकोऽपि कामस्येत्यर्थः । इममर्थम जानत्यास्तव मया वक्तव्यम् त्वं तु सर्व- वृत्तान्तवेदिनीत्याह--अथवेति । विश्ववृत्तान्तस्य वैदेशिकी विदेशस्था न खल्वसि । दृष्टचरः ; पूर्वमेव दृष्टः । वीरायित्तवृत्तान्तः पराक्रमवृत्तान्तः । तदुपपादयति-- वहतीति । आद्यो वेधाः ; नवप्रजापतीनामाद्यो ब्रह्मा । त्रयी- मुखरैः ; वेदत्रयध्वनिमुखरितैः मुखैः महिलां वनितां सरस्वतीं वहति । त्रयी-

;  
मुखरैरिति ब्रह्मणश्छान्दसत्वं ख्याप्यते । शिवस्य वामो भागः पार्श्वः वरतनु- तया स्त्रीरूपेण विवर्तते विकृतं वर्तते । " यच्छौचनिःसृत" इत्यादिप्रसिद्धि- द्योतनाय शिवस्येत्युक्तम् । विवर्तो नाम पूर्वावस्थाविरुद्धावस्थान्तरापत्तिः । " यदि मे ब्रह्मचर्य स्यात् " इति प्रसिद्धया तदपि परमं तत्त्वमित्युच्यते ; कृष्ण एव हि लोकानाम् ” इत्युक्तः कृष्णश्च । गोपीजनस्य वशंवदं गोपी- जनाधीनं जातम् । अनेन त्रिषु मूर्तिषु मध्ये कस्यचिन्मुखं कस्यचिदर्धं शरीरं कस्यचित्सर्वाङ्गमपि कान्तायत्तं जातम् ; किमुतेतरेषामित्युक्तिवैचित्री । तदुक्तम् ---



आ हृदयादा वदनादा मौलेः शौरिधातृगिरिशाः ।

चित्रं यत्र निमग्ना जयति रसः कोऽपि जीवातुः ॥

इति ॥ ३६ ॥

८४  
कालानुरूपवादी ; तत्तत्कालयोग्यवादी । कामादिसंबन्धादेवं वदसीति भावः । विश्वमिति । विश्वं जगत्साकल्येन युवत्यधीनं कर्तुं त्वया दत्तसायके विपक्षभूते मयि संस्थिते विवेकः कि तु वर्तेत ; न वर्तेतैव । मयि संस्थिते मृते सति वर्तेतेति व्यङ्ग्योऽर्थः ॥ ३७ ॥

प्रकारान्तरेण रतिर्भयं शङ्कते -- वह वीति । तह वि--- तथापि । विसमट्ठि- रसंठाण -- विषम स्थिर संस्थान । वेरग्गदुग्गप्पडिट्ठिओ - वैराग्यदुर्गप्रतिष्ठितः । वैराग्यदुर्गस्य विषमत्वं शत्रुभिर्दुरारोहत्वम् । स्थिरत्वमक्षोभ्यत्वम् । अप्प - मत्तेहिं- अप्रमत्तैः । समदमप्पमुहेहिं - शमदमप्रमुखैः । अमचेहिं - अमात्यैः । अहिर क्खिओ - अभिरक्षितः । सअं असहाअसूरो- स्वयमसहायशूरः । अणवा- असाहसी - अनपायसाहसः । विपक्खो - विपक्षः । किं णाम- कि नाम | कइआ-  
कदा । काहित्तित्ति-करिष्यतीति । कलुसिअहिअअह्नि - कलुषितहृदयास्मि । भीरु; भयशीले। अतिशङ्का ; असंभावितविषये शङ्का । नूनमित्यादि । विप्र- लब्धा ; वञ्चिता । स्वयूथ्यानां स्ववर्याणामस्मत्प्रमुखाना वैभवं न निश्चिनोषि । जैत्रमुपकरणम् ; जयशीलं साधनम् । वपुरिति । अप्रतिममिति वपुषो धनुषो वा

X८६  
विशेषणम् । दृढेति । सौन्दर्याख्यगुणविशिष्टम् । गुणः; मौर्वी । दरावनम्रम् ; ईषदवनतम् | श्रवणावधि यन्त्रं तदेव चित्रपुङ्खो बाणो यस्य । मुष्टिप्राह्यमध्यं मम आदिमं धनुः । इक्षुपुष्पादयस्तदनन्तरभूता इति भावः ॥ ३८ ॥

स्त्रिय एव मम जगज्जयोपकरणमित्युक्तम् । तदेवोपपादयस्तद्वैभवमाह- अपिचेति । कलभाषिणीनां कलमधुरभाषिणीनां स्त्रीणा तन्नामापि निशम्यमान- माकर्ण्यमानं किमपि कर्णामृतं सत् कि न विकरोति । किं कर्म विकारं न प्रापयति, सर्व जनं विकारयत्येव । कर्मापेक्षया किशब्दस्य नपुंसकत्वम् | विकारं विवृणोति - शैलीमित्यादि । शीलं सद्वृत्तमेव शैली | स्वार्थेऽणि ङीप् । निशमयितुः पुरुषस्य विलोपयति ; प्रथममाचारभ्रंशं करोति ; विषयतृष्णामु- त्पादयति । ततः शान्तिमधः करोति । व्रीडां व्युदस्यति ; लज्जा त्याजयति । विरक्ति विद्यमानं संसारवैराग्यं क्रमेण विनाशयति ॥ ३९ ॥  
कैमुतिकम् ; कैमुतिकन्यायसिद्धम् । एतत् ; वक्ष्यमाणं चित्तसक्षोभ हेतु- रिति यदस्ति, एतत् । तच्छदस्थाने एतच्छन्दस्य प्रयोगः । किमपेक्षया कैमुति- कन्यायसिद्धमित्यत्राह — तिष्ठत्विति । स्त्रीणामालोकनादिभिः आलोकप्रसङ्गसंभा- षणादिभिः सह गुणावमर्शः सौन्दर्यादिगुणविचारस्तिष्ठतु ; पुरुषं विकारयतीत्य- यमर्थस्तिष्ठतु | दोषानुचिन्तनार्था ;

“ स्तनौ मांसग्रन्थी कनककलशावित्युपमितौ

मुखं श्लेष्मागारं तदपि च शशाङ्केन तुलितम् ।

स्स्रवन्मूत्रक्लिन्नं करिवरशिरःस्पर्धि जघनं

मुहुर्निन्द्यं रूपं कविजनविशेषैर्गुरु कृतम् " ॥

इति दोषविचाराय स्त्रीणां स्मृतिः स्मरणमपि पुरुषस्य वैराग्यं दूरीकरोति ; दूरतो निरस्यति । स्त्रीणां दृष्टानुभूतदोषचिन्तनस्मृतेरपि वैराग्यनाशकत्वे तासा गुणविचारार्था स्मृतिश्चित्तसंक्षोभ हेतुरितीदं न वक्तव्यमित्यर्थः ॥ ४० ॥  
स्त्र्यादिविषये चरतो मानसस्य स्वशक्त्या नियमनमशक्यमिति सदृष्टान्तं दर्शयति-अपिचेति । अपिच; किचेत्यर्थः । प्रभूतेन बहुलेन मदेन गर्वेण मदोद्रमेन च मेदुरः मासलः सान्द्र इत्यर्थः, आत्मा मनो यस्य तस्य । विषयाः शब्दस्पर्शादय एवाटव्यः । विविधासु ; नानाविधासु । शब्दादय आश्रयभेदाद्बहुविधाः । तासु धावतः वेगेन संचरतः मनसः स्वबलेन भगव- त्कृपां विना केवल स्वयत्नेन, शब्दादिभ्यो निवर्तनं नियमनं न शक्यते । किमिव ? बिसतन्तुना पद्मनालसूत्रेण सुरदन्तिन ऐरावतस्य चरणबन्धनमिवा- शक्यम् ॥ ४१ ॥

अथ भर्तुः सावधानतामुपदिशति — दृढभूमीत्यादि । दृढभूमिविभ्रम- समुन्मूलनक्षमाणाम् ; दृढा भूमिरावासस्थानं येषा तेषा विभ्रमाणा, विशिष्टो भ्रमः देहात्मभ्रमादिकमुच्यते, तेषां समुन्मूलनं मूलेन सहोत्पाटनम् ; तत्र समर्थानामित्यर्थः । विहस्य ; सावधानतोपदेशात् । स्वसामर्थ्यमाह-योज -  
यामीति । युवतय एव योगीश्वराः । उक्तमर्थं दर्शयति - सुभगेति । स्वरूपतः सुभगैः, कार्यतः परुषैः, ममास्त्रैः अन्योन्यं कवचितं कवचायितम् एकार्धमेक- पार्श्व यस्मिस्तद्यथा तथा कीलितं बद्धम् । मिथः स्यूतजीवितम् ; अन्योन्यायत्तजी- वितम् । किमपि मिथुनम् ; उमाशंकररूपं स्त्रीपुंसयुगलं भवत्या किं न विदितम् । सर्वलोकविदितमिति भावः । स्यूतं प्रोतम् ॥ ४२ ॥

12

।

X९०  
सरोषहासम् ; शत्रुप्रशंसनाद्रोषस्तत एव च हासो यस्मिंस्तत्तथा । अथ रतिं परिहसति — अतिमुग्धे इत्यादिना । अतिमुग्धे ; अतिकोमलमनस्के इति भावः । मञ्जुभाषिणि; तथापि तव वचन मनो हरतीति भावः । गुञ्जदित्यादि । गुञ्जन्तो व्यक्तं शब्दायमाना मधुकरा एव शिञ्जिनी धनुर्ज्या, तस्या संहिताः स्थानं प्रापिता विश्वलक्षाः जगच्छरव्याः बाणा यस्य । नित्यं विजये जागरूकस्य

1.

2 स्तनतटगतमेतत्स्थौल्यमन्तरेऽपि संक्रामति - क, ग,  
स्वद्वल्लभस्य मम । का प्रज्ञा, मोक्षविषयिणी बुद्धिः कीदृशी, नास्तीत्यर्थः । केन साधनेन कस्य वा पुरुषस्य मुक्तिर्भविष्यति । सर्वे गगनकुसुमवदत्यन्तासंभाव्य- मित्यर्थः । सौक्ष्म्याभावात् परिहसति --- किमित्यादि । अयि प्रिये, भवत्या मध्ये यथा सौक्ष्म्यं दृश्यते, तथा मानसे बुद्धावपीत्यर्थः, सौक्ष्म्यं सूक्ष्मता न दृश्यते । विहस्य तदुत्प्रेक्षते -- तव मनसः स्थूलत्वस्य मूलं मया विदितमित्यर्थः । नूनमित्युत्प्रेक्षते । बहिः स्थितयोः स्तनयोर्गतमिदं स्थूलत्वमन्तर्मनस्यपि संक्रान्त- मिति । अविचारितरमणीयम्; आपातमनोहरं स्त्रीणा स्वाभाव्यं स्वभावः तद्भव- त्यामपि वर्तते । तद्विहाय मम सामर्थ्य पश्येत्याह - मयादिष्ट इत्यादिना । मया कामेनादिष्टः प्रहितः क्रोधः, “ कामात् क्रोधोऽभिजायते " इत्युक्तेः ।

९२  
;

कामालाभात् क्रोधप्रवृत्तिः । कोपप्रवृत्तेः पुरुषस्य किमपि वाचामगोचरम् | आन्ध्यम्, कार्याकार्यविवेकज्ञानाभावं प्रथयति विस्तारयति । अथ चः क्रोधा- न्ध्यप्रात्यनन्तरम् । स्मृतिभ्रंशः सेद्धा ; संमोहद्वारा स्मृतिभ्रंशः सेत्स्यति । संमोहः अज्ञानम् । सः ; स्मृतिभ्रंशः बुद्धि प्रज्ञा शीघ्रं विघटयति शिथिलयति । तया प्रज्ञया मुक्तः जीवः गहने तमसि अज्ञाने संसारे विलयं नाशं विन्दति । तथा भूते पुंसि ; इत्थंभावमापन्ने | मन्दमतिः विवेकः किं जनयति ; प्रज्ञादि - मोक्षपर्यन्तेषु कि वा जनयितुं शक्नोति, न किमपीत्यर्थः । प्रज्ञाबलान्मोक्षसिद्धिरिति यत् त्वयोक्तं तत् सत्यम् ; मम मन्त्रशक्त्या प्रज्ञैव नोत्पद्यत इति भावः । अत्र

" सङ्गात्संजायते कामः कामात्क्रोधोऽभिजायते ।

क्रोधाद्भवति संमोहः संमोहात् स्मृतिविभ्रमः । स्मृतिभ्रंशाद्वुद्धिनाशो बुद्धिनाशात्प्रणश्यति ॥ "

इति श्रीभगवद्गीतावचनमनुसंधेयम् ॥ ४३ ॥

(विष्कम्भः)  
अस्मद्वयूहम; अस्माकं बलविन्यासम् । सोढुं न समर्था भविष्यन्ति । स्वयं शूरस्य महामोहस्यास्मदपेक्षापि नास्तीत्याह -- स्वयं चेति । तरक्षुः ; मृगादनः । परिपन्थी ; प्रतिभटः । स्वस्यापि शत्रुविध्वंसकत्वमाह - परस्येति । परस्य पुरुषस्य ; पुरुषोत्तमस्य विष्णोरिव । ममापि पञ्चभिरायुधैः; शङ्ख- चक्रादिवत् अरविन्दाशोकादिभिः । अतिबलवन्तोऽपि शत्रवः समयेषु तत्त- दवसरेषु विमथ्यन्ते निरस्यन्ते ॥ ४४ ॥

किं बहूक्त्या । बदरिकाश्रमतापसो नारायणोऽपि मया जित इत्याह-

मकुटक. ख. छ; मणिमकुट-घ

X९४  
;

अलमिहेति । इह ; अस्मिन् जगति । मच्छत्रुविमथनप्रसङ्गे विबुधाद्यैः सुरा- सुरगन्धर्वाद्यैः कीर्तितैरलम् | आगमवत् ग्राह्या स्वीकार्या वाचो यस्य तस्य ; आगमवद् ग्राह्याणि वाचो वचनानि येषा तान् वा । धर्मान् धर्मशास्त्राणि । मुक्तिहेतून मुनीना परिषदि गायत उपदिशतः । तपसि आत्मध्याने नियतवृत्तेः तस्य देवस्य श्रीमतो नारायणस्य ; शान्तिम् ; विषयाद्विरक्तिम् । जनितयुवतिरत्नम् ; युवतिरत्नम् ; ऊर्वशी । सृष्टोर्वशीकम् । ऊरुकाण्डमेव ; सक्थिदण्डमेव दर्शयति । शान्तिर्यद्यस्ति स्त्रीसृष्टिर्विरुध्येतेति भावः । तत्राप्यूरुतः सृष्टिर्विशेषतो विरुद्धा | मुक्ति हेतून धर्मान्; निवृत्तिधर्मानित्यर्थः ॥ ४५ ॥  
संभावेमीत्यादि । संभावेमि - संभावयामि । स- सत्यम् । तुह भासि- अं तव भाषितम् | अब्बह्मकीडं - आब्रह्मकीटम् । अप्पडिहअं- अप्रतिहतम् | खु- खलु । तुह माह पं- तव माहात्म्यम् । एवं उण - एतत्पुनः । अण्णाअपुव्वं- अज्ञातपूर्वम् । आणवेदु - आज्ञापयतु | अय्यउत्तो- भार्यपुत्रः । किं तत् ; अज्ञात- पूर्व वृत्तान्तम् । विवेअप्पहुदीणमित्यादि । विवेअप्पहुदीर्ण- विवेकप्रभृती- नाम् । महामोहप्पहुदीणं - महामोहप्रभृतीनाम् । विअ - अपि । मिअंदमादं- गाणं विभ- मृगेन्द्रमातङ्गानामिव सिहगजानामिव । किंणिमित्तं वेरंति - किनिमित्तं वैरमिति । अत्र मृगेन्द्रमातङ्गानामिति शाश्वतिकविरोधदर्शने दृष्टान्तीकुर्वत्या विवेकादीनां मृगेन्द्रत्वं महामोहादीनां मातङ्गत्व च शब्दशक्त्या प्रतिपादितमिति

---- 

९६  
विधिनैव विवेकादीनां बाधकत्वमितरेषां बाध्यत्वं च सूचितमिति भावः । पृष्टं प्रतिवक्तुमुपक्रमते - त्रिगुणघटितेति । तदनुव्रता ; भोक्तुर्धर्मत्वात् तदविनाभूता । बुद्धिः ; मतिरेव । सती; पत्नी । त्रिगुणघटितात् ; त्रयाणां गुणाना समाहार- स्त्रिगुणम् ; पात्रादित्वात् ङीप्प्रतिषेधः । यद्वा त्रयो गुणा यस्येति त्रिगुण प्रधानम्, तेन घटितात् संबद्धात् । भोक्तुः ; जीवात् । समयनियतोच्छ्रायम् ; सत्त्वरजस्तमसा तत्तत्समयेषु नियत उच्छ्राय उन्नतिर्यस्य तत् । कुलं त्रेधा समजीजनत् । इह; अस्मिन् कुलत्रये । प्रथमम् ; सत्त्वप्रधानं विवेक- पुरःसरम् । तद्भोगो द्देष्यो यस्य तत् । यद्वा तद्भोगस्य द्वेष्यं शत्रुरिति तत्संसार- पराङ्मुखं भवतीत्यर्थः । रागमुखं प्रमोहमुखं च इतरत्; द्वितीयं तृतीयं च कुलम् । मिथः अन्योन्यं च जुष्टं संगतं भवति ॥ ४६ ॥  
अन; कुलत्रये । समानशीलाभिः ; विवेकस्य समानशीलाः शमदमा दय; महामोहम्य कामक्रोधादयः । गुणतः समानशीलाभिः । प्रकृतिभिः ; प्रजाभिः । राजन्यौ ; राजानौ । मोहस्येति । आर्या वृत्तम् | दुर्मतेः स्वरूप- माह - अपवर्गेति । अपवर्गे दोषदर्शनरूपा । सुमतेः स्वरूपमाह - विषयेति । विषयाः शब्दादयः । रसोऽनुभवः । तत्र दर्शनम् । अनन्या अनुकूला ॥ ४७ ॥

X९९  
तदो सदो - ततस्ततः । परवृत्तान्तं कथयेत्यर्थः । रागादय इति । तमः प्रसूतिरुत्पत्तिस्थानं यस्य तस्य महामोहस्य | संसारचक्रं वर्तयतीति संसारचक्र- वर्ती । यद्वा संसारस्य चक्रवर्ती सार्वभौमः । रक्षः कुलं दैत्यानुकूलं यथा भवति तथा तन्यायेन । साचिव्यम् ; सचिवत्वं, साहाय्यमिति यावत् । सत्त्वं संभव उत्पत्तिस्थानं यस्य तत् । विवेककुलमसहायम्; कुलान्तरसाचित्र्यरहितम् । अत एवाल्पबलम् | क्षेत्रज्ञः ; जीवः । अद्य यावत्; एतद्दिनावधीत्यर्थः । बहुलम् ; अधिकम् | दत्तदृष्टिः ; दत्ताभिमुख्यः । नित्यनुशंसाः ; आश्रित- चातुकाः । जातिवादिनः; स्वव्याघातकोत्तरवादिन इव । पुरुषस्य ; भोक्तुः । उत्सादयितुं नाशयितुमुद्युञ्जते । अनादिकालमारभ्य भुक्तायां विविधान् दोषान्

रक्षः पिशाचकुल — च.

तत्र-ख.

१००  
अल्पास्थिरत्वादिदोषान् उद्घाट्य प्रकाश्य तस्यां प्रकृतौ जातवैराग्यं विघटय्य विघटनं कारयित्वा अपुनरावर्तिनं पुनरावृत्तिरहितं कर्तुम् । मर्कटपतिः सुग्रीवः | रक्षः पति ;

विभीषणः । उत्सादनविषये प्रमाणयन्ति ; प्रमाणतया उदाहरन्ति । अत एव स्वकुलोत्सादने प्रवृत्ततया । ते ; विवेकादयोऽपि । हन्तु- मिष्यन्ते । ततः प्रभृति ; तत आरभ्येत्यर्थः । वयम ; प्रवृत्तिपद्धतिमाश्रिताः ।  
"

दृष्टान्तः

ते च निवृत्तिपद्धतिमाश्रिताः । संयतिष्यामहे ; संनद्धा भविष्यामः । सत्र- प्रधानं सत्त्वमूलं कुलं विवेकसंबन्धि गोत्रम् । ज्योतिरिङ्गणः ; खद्योतः । तज्योतिरिव द्युमणिसदृश किरणैः अस्माभिः परिभूयते । सहोदराणां कथं विरोधः संजात इत्यत्र समाधि दृष्टान्तेनोपपादयति-- सौहार्दमिति । इत्थम् ; उक्तप्रकारेण | सहोदराणामपि विवेकादीना महामोहादीनां च सौहार्द स्नेहमप्राप्यैव स्वस्वकारणभूतसत्त्वादिगुणवशाद्विरोधः संवृत्तः । एक एव कश्यपप्रजापतिः, तस्माज्जातानामपि सुराणामसुराणा च । स्वात्मावधिः ; स्वस्वरूपमवधिर्यस्य स इत्यर्थः । वैरबन्धः ; बध्यत इति बन्धः ; वैररूपो बन्धविशेषः । स्वयम् ; निर्निबन्धनमुदेति हि । तद्वत् ॥ ४८ ॥

१०२  
संतं पावं - शान्तं पापम् । दुर्वार्ताश्रवणजनितपापस्य शान्तिः प्राथ्यते- पापं शान्तमस्त्विति । पुत्ता एव्व पुत्रा एव । पिदुणो भोअं पितुर्भोगम् । विणासेंति - विनाशयन्ति । कहं सोअरा एव्व कथं सोदरा एव । इअरेअर- इतरेतर । विद्धंसणलंपडहिअआ होंति-विध्वंसनलम्पटहृदया भवन्ति । नाह- नाथ । किं ण होज्ज-किं न भवेत् । ताणं तुम्हाणं वि तेषां युष्माकमपि ।  
समग्दुद्दसाणिवारणसाहणं संधि- समरदुर्दशानिवारणसाधनं संधिः । अत्र ; अस्मिन् विषये । कथंचिदपि ; केनापि प्रकारेण । न संभाव्यते ; न संपद्यते । इदमेवोपपादयति-सत इति । सत्रविहीनानाम् ; असतां दुर्जनानां च । सत्तयैव ; स्वसद्भावेनैव । अपराध्यतः ; अपराधं कुर्वतः । सतः ; विद्यमानस्य सत्पुरुषस्य च । " अन्यथैवंकथमित्थंसु सिद्धाप्रयोगश्चेत् " इति णमुल् । तमः- प्रकाशयोरिव सदसतोः प्रयुक्तो विरोधस्तदन्यतरासद्भावमन्तरेण दुष्परिहर इति

भावः ॥ ४९ ॥

।

संधिर्न भवतीत्युक्तम् ; इदानीं कथंचित्संभवेऽप्यन्यतरहानिः स्यादि- त्याह — प्रतिपुरुषेत्यादि । यद्वा ननु व्यधिकरणासक्तानां भवतां तेषां च विरोध एव कथमित्याशङ्क्य यत्र सामानाधिकरण्यं तत्र विरोधः स्यादित्याह - प्रति- पुरुषेति । पुरुषे पुरुषे प्रतिपुरुषम् । विभक्तस्वरूपभेदाः वयं महा-

१०४  
मोहादयः इतरे विवेकादयश्च । मिथः ; अन्योन्यम् । प्रतीपवृत्ताः ; प्रतिकूलवर्तिनः क्वचित् एकस्मिन् अधिकरणे संगताः सन्तः, हे सुतनु वध्यत्वं धातुकत्वं च वयं दधीमहि धारयामः ॥ ५० ॥

इममर्थमुपपादयति- न खल्विति । कथायामपि संगतिः ; अघटित- व्यवहार आख्यायिकादिषु वक्तुं शक्यते । इयं तु संगतिर्न तत्रापीति भावः ।  
कथंचिदुपपद्यमानमपीति । अखण्डा ये वैरिणः । कथंचिदपि ; सर्वप्रकारेणापि संधिं नानुमन्यते । यद्यपि कामादीनां क्वचिद्विहितविषये विवेकादिभिः संगतिः संभवति, तथापि कुत्रापि महामोहस्य संधिर्नास्त्येवेति भावः । अहं वेति । तम् संधिम् । विहितविषयः कामः कामो न भवतीति भावः । शाद्वलम् ; तृणम् ; विवेकादिभिर्युध्मद्विजये क उपायः संमन्त्रित इति पृच्छति- को उणेत्यादि । को उणकः पुनः । तेहिं कुलग्घेहिं तैः कुलन्तैः विवेकादिभिः । महाबलाणं तुम्हाणं वि - महावलाना युष्माकमपि । उम्मूलणे- उन्मूलने; उन्मूलनमुत्सादनम् । उवाओ संमंतिओ उपायः संमन्त्रितः, विचारितः । अनुद्घाटनीयम्; अप्रकाशनीयम् । राजकुलम् ; राजवर्गः । स्त्रीषु विशेषतो न प्रकाशनीयम्, स्त्रीणा चापल्यादिति भावः । हस्तौ संगृह्य ; कामस्य पाणी गृहीत्वेत्यर्थः । साविदोसि मए - शापितोऽसि मया । पिअसण वसंतेण अ- प्रियसखेन वसन्तेन च । सचं विवरिज्जउ- सत्यं विव्रियताम् ।

१०६  
\
राअउलरहस्सं - राजकुलरहस्यम् । न कुत्रापि प्रकाशयामीति शेषः । स्वान्तर्गतं यथा तथा । अनिर्धारितकालः, ईश्वरैकसमधिगम्यत्वादस्य । नियतिविपर्यास: ; भाग्यविपर्ययः । प्रकाशमाह । शत्रूणां मन्त्रभेदनमस्माभिः कार्यमित्याह- मनोरथेति । मनोरथमात्रसमर्थानाम्, न तु कार्यतः । विरोधिनाम् ; विवेका- दीनाम् । तस्यं विवेकस्य परिपन्थिभिः शत्रुभि: । मन्त्रस्य विचारस्य भेदनं भेदः ॥ ५१ ॥ 
तर्हि ; अतिनिर्बन्धे इत्यर्थः । तद्वक्तुमुपक्रमते अस्ति खल्वित्यादिना । अनभिज्ञानाम् ; अज्ञातस्वनाशानाम् । विवेकमूलः ; विवेकहेतुः । अकर्तृत्वाभि- मानादीति ; अत्र भगवत एव स्वतन्त्रकर्तृत्वं, न ममेत्ययमकर्तृत्वाभिमानः । आदिशब्देन सङ्गत्याग उच्यते । स एव नानाविधा विषमदृष्टिः दुर्ज्ञानं तत्सह- ।  
कृतः । अभिचार: ; विनाशः । उपनिषदामूषरत्वं निःसारत्वात् । तच्च तत्र ब्रह्मणो विवक्षितत्वाभावात् । तन्निष्ठैः; वेदान्तिभिः । निष्ठुरैः; निर्दयैः, पुत्रकलत्रादित्यागेनेति भावः । निवृत्त्याख्यो धर्मः ; मोक्षार्थं क्रियमाणो धर्मः निवृत्तिधर्मः । यन्निष्ठस्य ; निवृत्तिधर्मनिष्ठस्य । दोषाणां दर्शने अन्धवत् ; श्रवणें बधिरवत्; परस्त्रीगमने षण्डवत् ; षण्डो नपुंसकः ; परदोषकथने मूकवत् ; आदिशब्देन परदोषचिन्तने अचिद्वत् । अवसन्नम् ; कृशम् । ततश्च निवृत्ति- धर्मसह कृतबुद्धिसहितस्य परभक्तिः संभवतीत्याह- तेन चेत्यादि । तेन च ; निवृत्तिधर्मेण । निष्प्रतिक्रियेण; निष्प्रतीकारेण, निवर्तयितुमशक्येनेत्यर्थः । अवग्रहेण ; पिशाचेनेव । पुरुषमाविशता; पिशाचवत् पुरुषमाविशता । बुद्धि: ; कूटस्थगृहिणी प्रज्ञा संगता भविष्यति । तस्मात; पुरुषात् । तत्संगमात् ; बुद्धेर्निवृत्तिधर्मसंगमः पुरुषद्वारेणेति न व्यभिचारदोषशङ्का । परभक्ति- विशेष्यते-अस्मत्कुलेत्यादिना । परभक्तिर्महामोहादिकुलद्वेषिणी । प्रशान्तेन.  
मधुरेण च वेषेण प्रच्छन्ना | भीमरथी; आत्मनो भवरसानुभवविषये भीमरथी । भीमरथी नाम पुरुषस्य कश्चिदपमृत्युकालविशेषः,

" या सप्तसप्ततितमे वर्षे मासि च सप्तमे ।

दिने तु सप्तमे घोरा रात्रिर्भीमरथी हि सा ॥ "  
इत्युक्ता । संसारभोगस्यापमृत्युभूतेत्यर्थः । परभक्त्यपरनामधेयवती ब्रह्मराक्षसी ; ब्राह्मणी दुष्कर्मवशात् राक्षसता प्राप्ता तथोक्ता । उत्पत्स्यत इत्यर्थः । यथा-- प्रमाणं कदाचित् बुद्धिर्नियतिवशात् सत्त्वोत्तरा भूत्वा भगवति भक्तिमुत्पाद्या- त्मनो मुक्ति साधयतीत्याह-गुणत्रेतेति । गुणानां सत्त्वरजस्तमसां त्रेतं त्रयं, तस्योन्मेषक्रमेणोत्पत्तिक्रमेण परिणता जायमाना अनन्ता बहुविधा विकृतयो यस्याः सा । कुलयुगलस्य रागादिकुलस्य महामोहान्तर्गतत्वात् कुलयुगल- मित्युक्तिः, तस्य कूटस्थो जीवः, तस्य पत्नी बुद्धिः । परवती; पराधीना । यद्वा भगवदायत्ता सती । क्वचित्काले ; जायमानकालकटाक्षसंधुक्षिताचार्यप्रसस्य- नन्तरकाले । अतिक्रूरेत्यादि । कुलक्षयकरत्वादतिक्रूरत्वम् । अत्यन्तप्रलयः ; मोक्षः । तस्य विधाने यो दुर्मन्त्रो दुष्टाचारः, तेन निष्ठुराम् । यद्वा दुर्मन्त्रः अष्टाक्षरमन्त्रः । तेन दुरभिभवाम्, " यत्राष्टाक्षरसंसिद्धः " इत्याद्युक्तेः । भीमा- काराम्; भयंकरवपुषम् । परभक्तिम् ; " दर्शनं परभक्तिः स्यात्

इति

११०  
भगवत्साक्षात्काररूपाम् । पुरा सृजति ; अनन्तरं त्रक्ष्यतीत्यर्थः । "

।" यावत्पुरा इति ऌडर्थे लट् ॥ ५२ ॥

अथ परभक्तिकृत्यं तत्फलं चाह -- प्रव्रज्येति । प्रव्रज्या विषयविरागः आदिशब्दात् त्याज्योपादेयज्ञानादयो गृह्यन्ते । परत्र पुरुषे ; परमपुरुषे | पातिप्रतीम् ; पतिव्रताभावम् । बिभ्रती सा भक्तिः प्रतिरुद्धसर्वकरणं प्रतिरुद्धानि प्रत्याहृतानि सर्वेन्द्रियाणि तेषा व्यापारा यस्मिन् कर्मणि तथा । घोरं तपस्तप्यते ;  
उपासनात्मकं तप आर्जयतीत्यर्थः । " तपस्तपःकर्मकस्यैव " इति कर्मवद्भावः । तेन तपसा तुष्टा प्रीता जनार्दनस्य करुणा कैटभकोटिकल्पं कैटभासुरकोटि- पराक्रमं कंचित् असुरं सकल्पसूर्यमिति यावत् । खबाधकत्वादसुरत्वोक्तिः । तत्किकरं परभक्तिविधेयं कुर्वीतेति । अर्धोक्ते; श्लोकस्य समापनात्पूर्वमेव । विरमति, तूष्णींभूतोऽभवत् । लज्जया भीत्या वा विरतिः । आत्मविनाशकथन- मनुचितमिति वाक्यशेषं नापूरयदित्यर्थः । वसन्तस्तु स्वमनसि तदभिधानपूर्वकं वाक्यशेषं यथावदापूर्य रत्याः शङ्कान्तरनिवारणाय प्रकारान्तरेण स्वयमेव कामवाक्यशेषं पूरयति --- स खल्वित्यादिना । निर्मूलनः ; संहर्ता | नन्द्यादि- स्वात् ल्युः । वकुमशक्यं दुर्वचम् ॥ ५३ ॥

११२  
भयप्रयुक्तः संभ्रमः । णाह - नाथ । परिरक्ख --- परिरक्ष । निर्वशम् ; सुखोपभोगम् । नाटयन्; अभिनयन् । स्वगतमनुसंधत्ते --- जनितेति । कात- राक्ष्याः ; अधीरनेत्रायाः प्रियायाः रत्याः । सचकित परिरम्भे ; भयसंभ्रमसहितं यथा तथा आलिङ्गने । पुनः कीदृशे ? वलयानां कटकानां भङ्गो जनितो यस्मिन् । दत्तहारावमर्दे; हारस्यावमर्दों विच्छेदः दत्तः कृतो यस्मिन् । मुषितः निखिलः खेदः स्वस्थ परिश्रमः यस्मिन् । मोहस्य संतोषस्य च हेतौ कारणभूते । सांप्रतम् अन्तरात्मा; मनः । अङ्गयोः ; स्वपरशरीरयोः । युगलचिन्ताम् ; द्वन्द्व-  
चिन्ताम् ; इमे द्वे इति चिन्ताम् | त्यजति; इयं रति, अयं काम इति बुद्धिरेकत्वमेव भावयति । यथोपासकः स्वपरमात्मानावेकत्वेन भावयति

तद्वत् ॥ ५४ ॥

;

प्रेयसी प्रियतमा । समाश्वसिहि ; निर्भया भवेत्यर्थः । परभक्ति- प्रादुर्भावादिकमसत्यमित्याह -- इदमिति । ऐन्द्रजालिकम्; इन्द्रजालद्दृष्टं यन्नगर-

११४  
निगरणं पत्तननिगरणं तत्सदृशम्। केन कल्पितमित्यत्राह - अनिपुणेति । अनि- पुणः ; जडः । नैगमिकः ; वैदिकः । स एव रथ्यापुरुषः ; अध्वग इत्यर्थः । तेन कल्पितम् । किमपि ; तुच्छम् । श्रेष्ठपत्तनवीथीगत पुरुषकल्पितमिति च । तदेवोपपादयति — कुवृत्तमिति । कौक्कुटं व्रतम् ; कामशास्त्रानुष्ठानम् । प्रसह्योप- भोगमित्यर्थः । कुत्रुत्तमित्यधिक्षिपद्भिः ; निन्दद्भिरेव । सुधाकरः चन्द्रः, तेन तारायां, शतक्रतुः इन्द्रः, तेनाहल्यादौ स्वयमात्मना तथा वाचामगोचरं यथा तथा चस्खले स्खलितं, विपरीतमनुष्ठितमित्यर्थः । चन्द्राद्बृहस्पतिपत्न्यां पारदारिकेण मार्गेण खलु बुधोत्पत्तिः । इन्द्रस्य तु " अहल्याये जार" इति वेदप्रसिद्धं स्खलनम् | ब्रह्मरुद्रादयोऽपि मम शासनमतिक्रमितुं न शक्ता इत्यभिप्रायेणाह -  
नददिति । नदन्ती गुञ्जन्ती भ्रमरभङ्क्तिर्यम्मिन् ज्यात्वेन तस्मिन् । मामके कार्मुके किंचिन्नमति क इव को वा विरक्तिगृहस्य देहलीं प्रघाणदेशं दोहली कौतूहली सन् । ढोहली ; दोह लायाददातीति दोहलं पुण्यपापरूपं कर्म तद्वान् दोहली ; कर्मी । "ला आदाने" | वीक्षते ; वीक्षितुमप्यशक्त इत्यर्थः ॥ ५५॥

महामोहविजयस्तु केनापि न शक्यत इत्याह — तिष्ठन्तु वेति । मया सदृशा महाबला महामोहस्य मन्त्रिवर्गाः क्रोधलोभदम्भादयस्तिष्ठन्तु | मोहस्य स्वरूपमाह - प्रमादेति । प्रमादः ; अनवधानता । आलस्यम्; कायव्यापाराक्ष- मत्वम् । निद्रा ; प्रसिद्धा । आदिशब्देन संशयविपर्ययादिः । एवंरूपो विविधो

माहशा omitted च. छ.

११६  
व्यूहः संनिवेशः विग्रहः स्वरूपं यस्य सः । प्रज्ञाया आवरणमाच्छादनमेव घोर आत्मा स्वभावो यस्य सः । केन विजेतुं शक्यते ॥ ५६ ॥

विहिवसेण - विधिवशेन दौर्भाग्यवशात् । विवरीअं भणिअं - विपरीतं भणितम् । अय्यउत्तेण ; आर्यपुत्रेण, कामेन । अनवहिताज्ञक्कीबमूर्खप्राय सैनिक- त्वात् केन हेतुना विजयी भविष्यतीत्यर्थस्फुरणात् । यद्वा विजेष्यत इति कर्मणि प्रयोगेग वाक्ययोजना ; केनचित्तु जेतुं शक्यत इत्यर्थः प्रतीयते । होज- भूयात् । महाराअस्स महाराजस्य, महामोहस्येत्यर्थः । अयीति सख्याः संबोधनम् । भो मन्मथपत्नि मा भैषीः । मोहादिषु संस्थितेषु सम्यक्  
तिष्ठत्सु सत्सु पुरुषो जीवः प्रकृतिं मूलप्रकृतिं प्राप्तुमिच्छन् विरक्तितः विरक्तिसकाशात् विमुक्तिं प्रपद्येत । विरक्त्या व्यक्तो भवेदेवेत्यर्थः । यद्वा विरक्तितो हेतोः विमुक्तिम् मोक्षं प्रपद्येत । ननु प्रतिपद्येतेति काका अर्थनिर्वाहः । विपरीतार्थस्तु संस्थितेषु मृतेषु पुरुषः प्रकृति स्वभावमपहतपाप्मत्वादिकं प्रपित्स- मानः विरक्तितः विरक्तिमाश्रित्य ; ल्यब्लोपे पञ्चमी ; विमुक्ति माक्षं प्रतिपद्ये- तेति ॥ ५७ ॥

आः इति मनःपीडायाम् । वसंतभासिअं वि वसन्तभाषितमपि । विवरीअं विअ दीसइ - विपरीतमिव दृश्यते । विवेअस्स - विवेकस्य । णत्थि

1 विवेओ - नास्ति विवेकः । इति प्रश्नः । विवेकस्य पुंधर्मत्वात् तस्य विवेको धर्मो नास्ति स्वभावतः | अमश्चाणं वा तस्स अमात्यानां वा तस्य । तस्य ; विवेकस्य । शमदमप्रमुखानां विवेकाभावमुपपादयति - पुरिसे इत्यादिना । पुरिसे खु-पुरुषे

११८  
खलु । पइदि मोत्तूण गए - प्रकृति मुक्त्वा विमुच्य गते सति । अम्हाणं ताणं वि अस्माकं तेषामपि । अविसेससुलहं अवसाणं अविशेष- सुलभमवसानम् । अवसानं विनाशः | उन्मेषम् ; अभिवृद्धिम् । पापाः ; विवे- कादयः । ;

प्रज्ञाचक्षुषि ; ज्ञानलोचने; अन्ध इत्यपि ध्वनिः । क्वचित् ; कस्मिश्चिज्जीवे । साक्षिणि; मध्यस्थे विषये । कुलद्वयमूलकूलंकषासु; कुल- द्वयस्य स्वकुलस्यास्मत्कुलस्य च यन्मूलं कन्दं तस्य कूलंकषासु विहतिकरीषु । कुहनासु कुटिलकृत्येषु । गहनम् ; अन्यैरज्ञातं यथा तथा । ईहन्ते; चेष्टन्ते । मोघकर्माणः ; व्यर्थप्रयासाः । तत्र हेतुमाह--यत इत्यादि । यतः ; यस्मा-  
स्कारणात् । युद्धेन मृतानपि सुग्रीवसुभटान् वानरानिव । कर्मणः शक्तिः ; कार्यकरणसामर्थ्यम् । अनुच्छेद्या; अनिवारणीया । पुनरप्युद्बोधयिष्यति ; जीवयिष्यति महामोहादीनिति शेषः ॥ ५८ ॥

एवं पूर्वपक्षं कामादिपात्रैरुपन्यस्य, अथ विवेकादिपात्रैः सिद्धान्तं वक्तुमुपक्रमते - नेपथ्य इत्यादि । विपर्यस्तदृष्टिः ; विपरीतदृष्टिः । अस्मत्तातेन

१२०  
चानादिभुक्तायामित्यादिनोक्तस्य दूषणस्योत्तरमाह - अनुग्रहेति । पितुरनुप्रहे एकस्मिन्ननुकूलकरणे निरतान् । दुर्विनीत ; विनीतोऽहमिति दुरभिमानिन् । स्वकृत्यमाह - निष्पन्देत्यादिना । निश्चेष्टं यथा तथा निगलेन बद्धः कूटस्थः प्रत्यगात्मा यैस्तेषाम् । नृशंमा कूरा वृत्तिर्येषां तेषां वो निरसने पुरुषस्य कूटस्थ- स्य निरस्तानि निखिलानि दुःखानि यस्मिंस्तस्य निरतिशयानन्दस्य मोक्षानन्दस्य प्रापणे च । जातिवादिन इवेत्याद्युक्तस्योत्तरमाह -- तदापीति । तदापि ; मोक्ष- दशायामपि । तद्बुद्धधनुप्रवेशेन ; पुरुषबुद्धयनुप्रवेशेन । मुक्तिदशायामप्यप्रा- कृता विवेकादयः सन्तीति भावः । अस्मत्कुलसंजीवने च ; त्रिष्वपि कृत्येषु । दनुजेत्यादि । ननु दनुजमथनदयाधीनवृत्तयो वयमित्युक्तम् ; तथापि बीजाङ्कुरन्यायादनाद्यविद्ययानन्तजन्मार्जितकर्मणामनुच्छेद्यत्वात् केवल- कृपया तन्निबर्हणे वैषम्यादिप्रसङ्गाच्च कथं मुक्तिरित्याशङ्कय तत्र प्रमाणमाह- अस्ति चेत्यादि । ब्रह्म वेद ब्रह्मैव भवति " ; " निरञ्जनः परमं साम्य- मुपैति " इन्याथा उपनिषद एवं मुक्तिप्राप्तिमुद्घोषयन्तीत्यर्थः । तदेवोपपत्त्या दर्शयति - स्वाधीनेति । विभुः प्रभुः समर्थः भगवान् । स्वाधीनं स्वायत्तं

१२१  
यथाकर्म फलप्रदानात् संसरणमेव नाटयं तत्र निरूढा चिरपरिचयादतिचतुरा वृत्तिर्यस्य । क्रीडानटस्य ; भगवल्लीलार्थनटस्य । अस्य पुंसः प्रणतभूमिकया ; अनन्तजन्मभूमिकामध्ये दैवादुपनीतभागवतवेषपरिग्रहेण प्रणतवेषपरिग्रहमात्रेण । संतोषितो भगवान् ; भगवच्छब्देन स्वकृपैव ददाति । प्रणतभूमिकादि व्याज- मात्रमिति द्योत्यते । स्थिर चिह्नभेदम्; श्रीवत्स कौस्तुभादिस्वासाधारणाकार- व्यतिरेकेण स्थिरः अपहतपाप्मत्वाद्यष्टगुणकत्वादिचिह्नभेदो यस्य तत् । स्वसा- स्यम्; साधर्म्य विधास्यति । स्थाने ; परमपदे । यथा कश्चित् सम्राट्

१२२  
नानाभूमिकामध्ये स्वाभीष्टजनभूमिका साजात्येनाभिनयतो नटस्य सप्ताङ्गप्रदा- नादिना स्वसाम्यं विदधाति तद्वदिति भावः ॥ ५९ ॥

ईश्वर एव सर्वनिर्वाहकश्चेत् तव किमर्थोऽयं यत्न इत्याशङ्कयाह - ततश्चेति । ततश्च ; ईश्वररक्षणे व्याजानुष्ठानादित्यर्थः । नः ; अस्माकम | अभिमतस्येष्टस्य घटनात् संजातो हर्षश्च । यशोधर्महर्षविशेषास्तत्क्षणं स्वयमेव संनिधिं विधा- स्यन्ति ॥ ६० ॥

सभयावहित्थम् ; भयाकार निगूहनसहितं यथा तथा । विवेकमवलोक्य  
रतिमाह – प्रिये इत्यादि । मोहस्य परिपन्थिपक्षे शत्रुपक्षे | अभ्यमित्रीयः ; अमित्राभिमुखं गच्छन् । विवेकस्वरूपमाह - अयं हीत्यादि । विवित्साम् ; वेत्तुं लब्धुमिच्छाम्, ख्यातिलाभ पूजाविषयेच्छा मित्यर्थः । यद्वा मोहादिविध्वंसन- साधना दिला भेच्छाम् । मुकुलयति ; उत्पादयति । इच्छन्निति " लक्षणहेत्वोः "

१२४  
;

;

इति शतृप्रत्ययः । गीताम् ; भगवद्गीताम् । एकान्तभक्त्या अनन्यभक्त्या । गुणपरिषदवेक्षी ; शमदमादिगुणसमूहावेक्षी, गुणग्राही वा । गुप्तमन्त्रः ; गुप्त- विचारः । विवित्सामुकुलनादि विवेकस्वरूपमित्यर्थः ॥ ६१ ॥

प्रत्यङ्मुखीमिति । अत्र विवेकस्य उदेतुर्भास्वतश्च श्लेषो ध्वन्यते । प्रत्यङ्मुखीम् ; परावरतत्स्वाभिमुखीम् । अन्यत्र पश्चिमाभिमुखीम् | सुमतिदीप्तिम् ;  
सुमत्याः कान्तिम् । इह ; संसारे । प्रचिन्वन् ; कुर्वन् । अन्यत्र दीप्ति प्रभाम् । प्राप्तोदयः ; अधिगताभ्युदयः, लब्धैश्वर्यः । अपिर्विरोधे | अन्यत्र लब्धोदयः पर्वतात् | अमितरागबलोपपन्नः ; अमितोऽविद्यमान इति यावत् । रागोऽनु-

१२६  
अन्यत्र

रागः । तस्य बलेनोपपन्नः । ऐश्वर्यवतो रागो नास्तीति विरोधद्योतकोऽपि - शब्दः । अयं विवेकः प्राप्तोदयः लब्धात्मप्रकाशः । अमितरागबलोपपन्नः वैतृष्ण्येनामितमप्रमितं रागबलं तेनोपपन्न इति तात्त्विकार्थः । उदयकालत्वात् बहुलरागयुक्तश्च । अहंकृतिमयीम् ; अहंकारात्मिकाम् | अन्यत्र सूर्यप्रकाशोऽपि स्वेन निवारित इत्यभिमानात्मिकाम् | क्षाम्यन्; शमयन्, शमनायेति यावत् । " लक्षणहेत्वोः " इति शतृप्रत्ययः । अवशः ; भक्तिपर - वशः । अन्यत्रेश्वराधीनवृत्तिः । भास्वान् ; शोभमानः । अन्यत्र सूर्यः ।

"  
विष्णुपदम् ; भगवत्पादारविन्दम् | अन्यत्र आकाशम् । भजति ; सेवते । अन्यत्र गच्छति ॥ ६२ ॥

उत्तरत्र विवेकपात्रप्रवेश सूचनायेह विवेकप्रस्तावः स्वनिर्गमनसूचनाय | तन्न सांप्रतम् ; न युक्तम् । अप्राप्तसमयैः ; अनागतकालैः । प्रकाशयितुं न सांप्रतमिति मत्वा । मित्रम् ; वसन्तः । कलत्रम् ; रतिः । इति मिश्रविष्कम्भ इति ; प्राकृतमिश्र उक्त इति शेषः ॥

इति मिश्रविष्कम्भः

१२८  
,

अथ बीजारम्भसमन्वयात्मकं मुखसंधिं साङ्गं वक्तुं प्रथमाङ्कमवतार- यति-

1- ततः प्रविशतीति । राजा ; विवेकः । विमर्शः ; विचारः । अत्र शिरः कम्पो विवक्षितः । समाकर्णितः सम्यगाकर्णितः । अनवधिकं यद् दुरितं, तदेव विषवन विषवृक्षवनं तन्मूलभूतस्यामन्ददर्पस्यातिमात्रगर्वस्य । कन्दर्प एव वटुः बालः, तस्य । आटोपः ; ससंभ्रमो जल्पः । यत् ; यस्मात् । यद्वा योऽसावशेषेत्यादिः पाठः । समस्तपापानां निष्कृतौ प्रायश्चित्ते । प्रयतमानान् ; प्रयत्नं कुर्वाणान् । पापारोपेण ; अस्मास्वेव पापमारोप्य । परिवदति; दूषयति । व्यथवा ; तत्र कोपो न कार्यः ; दुर्जनानामयं स्वभाव  
इत्याह- पश्यतीति । परेषु ; स्वव्यतिरिक्तेषु । असतोऽपि ; अविद्यमानानपि । दोषान् पश्यति ; आरोपयति । जनः ; दुर्जनः । सतः ; विद्यमानानपि गुणान्न पश्यति, असत्करोति । इदम् ; पूर्वार्धोक्तं दर्शनमदर्शनं च । स्वस्मिन्; स्वविषये । विपरीतं पश्यति । स्वस्मिन् विद्यमानानपि देषान्न पश्यति, अविद्यमानानपि गुणानारोपयति । एषः ; इदमित्यर्थः । मोहाञ्जनस्य महिमा ; नोहात्मकस्याञ्जनस्य महिमा माहात्म्यम् । महिमापेक्षया एष इति पुंलिङ्ग- त्वम् ॥ ६३ ॥

J

विरूपा इत्यादि । विरूपा खु - विरूपाः खलु । विरूपा दुष्टाङ्गाः । जणा-

।

। । जनाः । णिअमुहदोसं निजमुखदोषम्, मालिन्यादि । णिम्मलेसु वि दप्पणेसु- निर्मलेष्वपि दर्पणेषु । समप्पेंति - समर्पयन्ति । यथार्थदर्शिनीत्यादि ; यत्प्रकार- वैशिष्टो योऽर्थोऽवभासते तमर्थ तत्प्रकारविशिष्टं पश्यतीत्यर्थः । निर्धूतेति ।

१३०  
एकत्र दोषः संशयविपर्ययादिः । अन्यत्र शब्दार्थगतदोषः । एकत्र निरवधि- पुरुषार्थो मोक्षः ; अन्यत्र यशभादिः, तस्य लम्भने प्रापणे प्रवणा तत्परा । सगुणेति । एकत्र गुणाः ; सकृद्ग्रहणावधारणार्जवाद्याः, त एवालंकाराः हारा- दिभूषणानि, तैः सहिता । भावः ; रसोपहितविषयानुरागः । अन्यत्र गुणाः ;  
ओजः प्रसादादयः । अलंकाराः ; उत्प्रेक्षोपमादयः । भावाः ; निर्वेदादयः । रसाः; शृङ्गारादयः । तैर्जुष्टा भवसीति शेषः । सत्कविभणितिरिवेत्येकं पदम् । एतावता प्रबन्धेन वस्तूपक्षेपः कृतो भवति । " उपक्षेपः परिकरः " इत्यादीनि द्वादशाङ्गानि मुखसंधेः । परिकरादीन्यपि द्रष्टव्यानि । विस्तरभयान्न प्रदर्श्यन्ते ॥ ६४ ॥

प्रिये हन्तेत्यादि । महानयमुन्मत्तप्रलाप इत्यन्तं बीजम् " तद्वीजमादौ यद्वस्तु संक्षेपात्संविधीयते " इत्युक्तेः । महत्यारम्भ इति श्लोक आरम्भरूपः, " औत्सुक्यमात्रमारम्भः फललाभाय भूयसे " इत्युक्तेः । हन्तेति खेदे | निर्विकारो यः पुरुषः जीवः बाल्ययौवनादिराहित्यात् ; तस्य पीडया क्रीडन्तः । सुपन्थानं शोभनमार्गम् ; न पूजनात् " इति समासान्तप्रतिषेधः । आस्थि- ताः ; अङ्गीकृतवन्तः । प्रस्थिता इति काकुः । न तथेत्यर्थः । तमेव ; तैः पीडित- मेव । निःश्रेयसेन ; मोक्षेण । समस्तजनेषु स्वाभाविकसौहार्दवतः । प्रवाहयन्तः ;

१३२  
प्रवाहं कारयन्तः । कदध्वना ; कुत्सितमार्गेण, प्रस्थिताः । अहो इति आश्वर्ये । निर्वर्तनीयम्; अनुष्ठेयम् । परानुग्रहरूपं परानुग्रहार्थं वा व्रतं नियमविशेषम् |  
महत्यारम्भ इति । आरम्भे ; आत्मनिःश्रेयसप्रापणरूपे । मधुरिपुदयासंपादितः संतोषो धैर्य वा यस्य सः । अयं प्रथमाङ्कार्थः । बहिष्कृत्य; तिरस्कृत्य । बहिर्भवतोऽरातीन्, अन्तर्भवतश्चारातीन् । बहिर्भवन्तो बाह्यकुदृष्टयः ; तद्बहि- ष्करणं द्वितीयाङ्कार्थः । अन्तर्भवन्तः कामक्रोधादयः ; तद्बहिष्करणं तृतीय-

१३४  
""

चतुर्थपञ्चमाष्टमाङ्कार्थाः । समाधावाधाय; उपासने मनः स्थापयित्वा । अयं नवमाङ्कार्थः । क्षेत्रिणमिति अत्र परत्र च संबध्यते । क्षपितवृजिनम् ; नाशितपुण्यपापरूपकर्माणम् । परप्रात्या धन्यं परिणमयितुम् ; भगवत्सा- युज्यावाया धन्यत्वेन संपादयितुम् । प्राप्तनियमः ; अस्मीति शेषः । अय- मुपक्षेपः ॥ ६५ ॥  
कहं सो इत्यादि । कहं सो-कथं सः । णिश्चणिम्मलम हाणंद - नित्यनिर्मल- महानन्द | संतसअंपह - शान्तस्वयंप्रभ । सव्वजणदंसणजोग्गसहावो- सर्वजनदर्श- नयोग्यस्वभावः । स्वयंप्रकाशत्वादिना सर्वैरप्यभिलषणीयस्वभाव इत्यर्थः । पुरिसो- पुरुषः । महामोहेण ; महामोहेन । माणमअमञ्चरप्पमुहे हिं-मानमदमत्सरप्रमुखैः । दुव्विणीएहिं दुर्विनीतैः । दुव्वारगव्व संकुल- दुर्वारगर्वसंकुल | दुरिअमहोम्मि- संघाअ-दुरितमहोर्मिसंघात | संघडणभीसणे - संघटनभीषणे । दुक्खसाअरम्मि णिक्खित्तो दुःखसागरे निक्षिप्तः । सूक्ष्मदर्शिनीति प्रियां श्लाघते । दृष्टं किमप-

१३६  
"

| 

ह्रोतव्यम् ; प्रत्यक्षितमर्थजातं किमपह्नोतुं शक्यम् । न शक्यमित्यर्थः । प्रत्यक्षतोऽनु- भूतं संसरणं मायिवदपह्नोतुमनुचितमिति भावः । आगमिकं वा किं न प्रत्येतव्यम् ; वेदान्तसिद्धोऽर्थः कथं प्रत्येतुं श्रद्धातुमयोग्यम् । वेदान्तप्रतिपादितं मोक्षाद्यपि मृषेत्यपि वक्तुं न युक्तमित्यर्थः । न हि वयं वैशेषिकादिवद्युक्तिमात्र- शरणाः । किंतु " आर्ष धर्मोपदेशं च इत्युक्तरीत्या प्रत्यक्षानुमानागमानु- गुण्येनार्थनिर्णेतारः । अनेन सुमतिशङ्कायाः किमुत्तरं दत्तमित्यत्राह - स्वतः प्राप्तमिति । इह लोके । भावेषु ; स्फटिकादिपदार्थेषु । स्वतः प्राप्तं स्वाभा- विकं नैर्मल्यादिकं यद्रूपमस्ति, ते स्फटिकादयः नियतिघटितोपाधिवशतः अस्यायमुपाधिरिति प्रतिनियतजपाकुसुमादिप्रयोजकवशात् तदपि स्वाभाविकमपि त्यजन्तो दृष्टाः । ते च ; त एव । उपधिविगमे; उपाधेरसंनिधाने । प्रकृत्या ; स्वरूपेण तिष्ठन्ति । हि ; यस्मात् तस्मात् । अनादिः ; आत्मस्वरूपसमकाल- वर्ती । संसारः ; जीवं संसारयतीति संसारः, कर्माख्याविद्या । पुरुषमुपरुन्द्धे ; आवृणोति । गलति च ; अविद्यापाये अपयाति च । नित्यनिर्मलत्वमपि पुरुषस्य  
१३७

सत्यम् । कर्माख्यया अविद्यया तन्निरोधनमपि सत्यम् | परमपुरुषप्रसादेनाविद्यापाये संसारान्मोक्षोऽपि सत्यः । मायिसाख्यादिवत् संसारो मिध्येति वक्तुमनुचितम् । संसार एव स्वाभाविकं रूपं, न मोक्षोऽस्तीत्यपि वक्तुमशक्यमिति भावः ॥ ६६ ॥

एवं एदं - एवमेतत् । तह वि- तथापि । कहं कथम् ! एआवंतं कालं -- एतावलं कालम् । परमकारुणिएण - परमकारुणिकेन । देव्वेण देवेन । लच्छी- वल्लहेण - लक्ष्मीवल्लमेन श्रीमता नारायणेन । दूसहदुक्खसअताविओ- दुःसहदुः-

१३८  
खशततापितः । पुरिसो उवेक्खिओ - पुरुष उपेक्षितः । यदनादीति । समुद्धि- यत इति यत्तन श्रूयते किमित्यन्वयः । अनादि यन्निजकर्म, तदेवाविद्या, सैवापराधः, तेन हेतुना दुःखसागरे निक्षिप्तः संसरन् पुरुषः । अवसरे ; यादृच्छिकसुकृतमूलाचार्य परिग्रहरूपरक्षाकाले । तेनैव ; येन पूर्वे निक्षिप्तः तेनैवे - त्येवकाराभिप्रायः । " एष एव साधु कर्म कारयति तम्" इत्याद्युक्तरीत्या  
"

समुद्भियते संसारादिति । एतदेव प्रकारान्तरेण प्रकटयति---यथेत्यादिना । मिथः परस्परं संसारणोत्तारणरूपकलहस्य कल्पना, अहं पुरुषं संसारयामीति लीला दयया सह कलहमाचरति । अहमुत्तारयामीति दया लीलया सह । इत्थं विषमवृत्तिन्यौ भिन्नवर्तने ये लीला च दया च तयोः परिग्रहणे कौतुकेन कौतूहलेन, अङ्गीकाराभिलाषेणेत्यर्थः । प्रथितं प्रसिद्धं वेदान्तेषु पारवश्यं यस्य सः । प्रभुः ; ईश्वरोऽपि । " यमधो निनीषति, यमूर्ध्वमुन्निनीषति ” इति श्रुतिः । स्वलक्षितसमुद्गमे ; स्वसंवेद्योदये । सुकृतलक्षणे ; सुकृतात्मके कुत्रचित् कर्मणि यादृच्छिकप्रासङ्गिकादावित्यर्थः । यादृच्छिकं नाम — कश्चिद्धीवर उपरागकाले मत्स्यग्रहण कौतुकात् जले मज्जतीत्यादि । घुणक्षतलिपिक्रमात् ; घुणो नाम दावघाटः कीटविशेषः, तस्य क्षतेन अक्षरानक्षरविवेकाभावेन दारूणि आहन्यन्ते ; परीक्षकस्तत्र कुत्रचिदक्षरत्वमापादयति ; तन्न्यायेन । उपनिपातिनः पाति नः ; पतितान् पतनशीलान्वा नोऽस्मान् पाति । भगवानपि सापराधानस्मानात्मनो लीलया शिक्षयन् कारुणिकतया कस्मिंश्चित्कर्मणि स्वयमेव सुकृतत्वमारोप्य रक्षति ॥ ६७ ॥

१४०  
ननु यादृच्छिकादीनां पुरुषबुद्धिपूर्वकत्वाभावेन कथं सुकृतत्वम् ? ईश्वर- बुद्धया सुकृतत्वे सुकृतत्वमारोप्य रक्षतस्तस्य वैषम्यादिकं प्रसज्येतेत्याशङ्कयाह- सुखेति । सुखदुःखरूपनदीनां नियतक्रमेप्रवाहे । कर्मणा तिस्रः शक्तयः सन्ति- सजातीयकर्मप्रवर्तकत्वं, विजातीयकर्मप्रवर्तकत्वं तदनुगुणफलप्रदत्वं चेति । एवंरूपे नियतक्रमे नियतमर्यादे । यद्वा नद्यन्तराणां प्रवाहक्रमः अनियतः कादाचित्कः, वृष्टयधीनत्वात्तस्य । सुखादिप्रवाहक्रमस्तु नियतः अविच्छिन्नः, कर्मणामनन्तत्वात् । व्यत्ययेति । सुसदृशेन वस्तुना सदृशवस्तुस्वीकारो व्यत्ययः । न्यूनाधिकभावेन विपरिवृत्तिर्विनिमयः । निवर्तनं प्रतिक्षेपः । यद्वा व्यत्ययो विनाशः । विनिमयः कुल्यान्तरेण संचारणम् । निवर्तनं तु दृढसेतु- बन्धेन प्रतीपगमनम् । एतत्त्रयानर्हे अनुभवविनाश्यत्वात् तदयोग्ये प्रवाहे पतितं पुरुषमुत्क्षिप्य यादृच्छिकादिमूलव्याजेनोद्धृत्य मोदते; स्वप्रयोजनत्वेन प्री- णाति । यादृच्छिकादीनां पुरुषबुद्धिपूर्वकत्वाभावेऽपि सुकृतत्वं नापैति । यथा मर्कटेन स्वचेष्टया लोष्टादिवत् कमपि मणिमादाय स्वशिरसि निहिते अलंकरण-

--  
"

बुद्धिपूर्वत्वाभावेऽपि तस्य मणित्वमलंकारत्वं च नापैति ; तद्वदीश्वरोऽपि न ह्यन्यदन्यत्वेन करोतीत्यर्थः ॥ ६८ ॥

अणाइम्मीत्यादि । अणाइम्मि-अनादौ । गए काले – गते काले । अलद्धपुच्वो मोक्खो - अलब्धपूर्वो मोक्षः । अनंते वि-अनन्तेऽपि । उवरिअण- कालम्मि उपरितनकालेऽपि । केण-केन । कहूं कथम् । लहिज्जइत्ति-लभ्यत इति । संकाकलंक कब्बुरिअं - शङ्का कलङ्ककर्बुरितम् । मे मे । हिअअं हृदयम् ।

१४३  
विवेकवल्लभे इत्यस्य विवेकवल्लभायास्ते इदमनुचितमिति भावः । अनधिगतेति ; अज्ञात प्रमाणतर्कमार्गेव । शङ्काया युक्तत्वमप्याह--अथवेति । अत्र ; संसारे । कालः ; प्रसिद्धस्वभावः । नियतिः ; विधिः, कर्मेत्यर्थः । यदृच्छा; निर्हेतु- कत्वम् | आदिशब्दादपूर्वेश्वरादयो ग्राह्याः । एषां मध्ये किं कारणमिति मुनि- भिरपि शङ्कितं विचारितम् । तस्मात् तवापि शङ्कोचितेति भावः । अत्र

" कि कारणं ब्रह्म

इत्यारभ्य " कालः स्वभावो नियतिर्यदृच्छा भूतानि योनिः पुरुष इति चिन्त्यम् " इत्यादिश्रुत्यर्थो विवक्षितः ॥ ६९ ॥

X१४३  
यत-

पूर्व व्याजाभावेनालब्धापि मुक्तिरुत्तरत्र व्याजलाभे लभ्यत एवेत्याह-कर्मा- विद्यादिचक्रे प्रतिपुरुषमिति । इह ; संसारे । प्रतिपुरुषम् ; पुरुषं पुरुषं प्रति । अनादिर्विचित्रः प्रवाहः परिभ्रमसंततिः यस्य तस्मिन् । कर्माविद्यादिचक्रे ; अविद्याकर्मवासनारुचिप्रकृतिसंबन्धरूपे चक्रे । तत्तत्काले ; पूर्वोक्ततत्तत्कर्मादि- परिपाकदशावसरे कस्मिश्चिदीश्वरसमधिगम्ये काले । विविधा ; अनन्तप्रकारा, भोगमोक्षादिरूपा । विपक्तिः ; विपाकः । सर्वसिद्धान्तसिद्धा ; चार्वाकव्यतिरिक्त- सर्वसिद्धान्तसंमता भवति । तया विपक्त्या लब्धस्वावकाशः प्राप्तस्वक्रियमाण- रक्षणयोग्यं स्थानं यस्याः तया, प्रथमगुरुः प्रथमाचार्य ईश्वरः, तस्य कृपया

१४४ अनेन  
गृह्यमाणः मदीयोऽयमित्युपादीयमानः । कश्चित् अनेन वर्णाश्रमनियमो नास्तीति गम्यते । कदाचिदिति; कालानादरः । इत्थम् ; अज्ञातसुकृतमूलसदाचारसमाश्रय- णादिद्वारेणेत्यर्थः । विपश्चित् ; तत्वत्रयरहस्यज्ञानवान् । यद्वा सर्वज्ञो भूत्वा । मुक्तेत्यादि । मुक्तानामैश्वर्य कैकर्यसाम्राज्यमन्तोऽवधिर्यस्यास्तस्याः संपदः, निधिः अक्षायाधारोऽपि भविता भविष्यतीति । अपिशब्दात् किमुत स्वर्गाद्यनु- भव इति भावः ॥ ७० ॥

अथ जायमानकालकटाक्षितस्य पुंसः संसारेऽवस्थानप्रकार माह- स चेत्यादि । दर्पति । इह चेतनस्य सीता सादृश्यमनन्यार्ह शेषत्वाद्यभिप्रायेण । बद्धस्य लङ्कानिरुद्धसीतासादृश्यमुच्यते । दर्पेण उद्रिक्तानि दशेन्द्रियाण्येव दशाननानि यस्य तेन मनोनक्तंचरेण मनोरूपरावणेनाधिष्ठिते नियमिते संसारसिन्धुना परिगते आवेष्टिते अस्मिन् देहे लङ्कासदृशे, दीनामवस्थां गतः

X१४५  
सन् अद्यत्वे एतस्मिन् काले, हनुमत्समेन हनुमतेव देशिकस्य हनुमत्समत्वं घटकत्वोत्तीर्णभवसागरत्वाद्यभिप्रायम् । प्रकाशितार्थपञ्चकज्ञानः पुमान् | विदेह-

" अथ यदिदमस्मिन् ब्रह्मपुरे ” इति श्रुत्यर्थोऽप्यत्र विवक्षितः । शरीरमपि न स्वकीयमिति भावः .

१४६



सुमतिः - अय्यउत्त, एव्वं हुअवहवेडिअ[^144] घरगअं विअ अप्पाणं अप्पमत्तबुद्धी किं ण णिज्जिगमिसाए रक्खड़ पुरिसो ?  
राजतनयान्यायेन; वैदेहीवदित्यर्थः । लालप्यते ; पुनः पुनः भृशं विलपति |

शङ्के मद्भाग्यसंक्षयात् " इति विलपनवचनं विवक्षितम् ॥ ७१ ॥

इन्द्रियैर्बाध्यमानत्वमप्याह - बहुलेति । दुरितं पूर्वकृतं, द्वारं कारणं यस्य । ब्राह्मे ; ब्रह्म जीवः, तन्निवासभूते । यद्वा ब्रह्म प्रकृतिः, "मम योनिर्महद्ब्रह्म " इत्युक्तेः तद्विकारे । पुरे ; शरीरे । परसंमतेत्यादि ; "आदावीश्वरदत्तया " इत्युक्त- रीत्या परसंमतमीश्वरानुमतम् । स्वमतिघटितम् ; 'अहं स्वतन्त्रः' इति स्वेच्छाकल्पितं स्वातन्त्र्यं यस्य तस्य भावः तस्मात् । अयन्त्रितं चेष्टितं यथेष्टव्यापारो यस्य सोऽयम् । विषमसचिवैः; दुष्टामात्यैः । क्षीबः ; मत्तः नरपतिरिवार्य पुरुषः नाना- विधैः नानाप्रकारैः कर्मज्ञानरूपेण रूपादिग्रहणव्यापारादिना चानेकप्रकारैः इन्द्रियैश्च स्वे स्वे कार्ये प्रयोजने च विगृह्य स्पर्धया बलात्कारेणेत्यर्थः, आकृष्यते ॥ ७२ ॥

वेहिअछ.  
एवमित्यादि । हुअहवेडिअघरगअं विअ - हुतवहवेष्टितगृहगतमिव । अप्पाणं- आत्मानम् | अप्पमत्तबुद्धी - अप्रमत्तबुद्धिः । किं ण-कि न । णिज्जिग- मिसाए- निर्जिगमिषया । रक्खर पुरिसो- रक्षति पुरुषः । किं निमित्तं न रक्षति पुरुष इत्यर्थः । सर्ववेदिनीत्यनेन त्वया अज्ञातं नास्तीत्यर्थो गम्यते । अवधा- तव्यम्; अवधानतः श्रोतव्यम् | अनादिदेहात्मभ्रान्त्या तत्तद्देहेषु रागं न

१४८  
मुञ्चतीत्याह — स्थिरेति । पुमान्; जीवः । सुमृष्टमणिभित्तिवत्; सम्यगनु-

। लिप्तरत्नभित्तिसदृशः । स्वयमभिद्यमानः ; देवादिदेहभेदेऽपि ज्ञानाकारेण स्वयम- भिद्यमानो भूत्वा । यद्वा विभज्य विनिवेशकेनेश्वरेणाप्यागत्य ' त्वं शरीराद्भिन्नः ' इत्युपदिश्यमानोऽपि ' नाहं शरीराद्भिन्नः' इति ज्ञात्वेत्यर्थः । त्रियुग्मगुण- शिल्पिना; त्रीणि युग्मानि द्वंद्वानि येषां ते त्रियुग्मा, ते गुणाः ज्ञानशक्त्या- दयः यस्य स त्रियुग्मगुण ईश्वरः, स एव शिल्पी चित्रलेखकः, तेन । पुनः कीदृशेन ? त्रिगुणतूलिकाधारिणा ; त्रिगुणं प्रकृतिः, तदेव तूलिका वर्तिका, तद्वारिणा । अन्यत्र त्रिगुणा त्रिरावृत्तगुणविशिष्टा ; तादृशतूलिकाधारिणा । यद्वा लौहित्यादित्रिगुणविशिष्टतूलिकाधारिणा । विविच्य ; तत्तत्कर्मानुगुण्येन विभज्य | अन्यत्र त्रिगुणासाकर्येण । विनिवेशितम् ; स्थापितं लिखितं च । स्थिरत्रसविभक्तिमत् ; स्थावरजङ्गमविभागवत् । त्रिविधेत्यादि । त्रिविधैः ; " लोहितशुक्लकृष्णाम्" इत्युक्तरीत्या सत्त्वरजस्तमोरूपेण त्रिप्रकारैः रागैर्वर्णैः ; अन्यत्र लौहित्यादिभिः रागैः दृश्य उदयो यस्य तत् । चित्वम्; चितं चेतनं चिता संविदा वा त्रायत इति चित्त्रम् । निःश्रेयसपुरुषार्थोपयोगित्वेन शरीरस्य रक्षकत्वम् | अन्यत्रालेख्यम् । वहति; बिभर्ति । अत्र संसार निःश्रेयस - योर्दोषगुणवर्णनेन विलोभनं नामाङ्गमुक्तम् । " गुणाख्यानाद्विलोभनम् ” इति लक्षणात् ॥ ७३ ॥  
जीवदुः खश्रवणात् सविषादम् । इअं णामेत्यादि । इअं णाम इदं नाम, इत्येवंप्रकारेण । उम्मत्तदसं - उन्मत्तदशम् । पुरिसं पुरुषम् | बुद्धी पिअअमा- बुद्धिः प्रियतमा । किं ण बोहेइ - किं न बोधयति । सूक्ष्मवादिनि; सूक्ष्मार्थं पृच्छसीति प्रशंसा । आत्मनोऽवस्थाद्वयमस्ति - स्थावरत्वं जङ्गमत्वं चेति । तत्र स्थावरत्वयोगे मतिरसत्कल्पेव भवति । जङ्गमत्वे स्वरूपतः प्रकाशमानापि निर्विकासा भवति । अतो बुद्धिः पत्युः प्रतिबोधने सर्वदा असमर्थैवेतीममर्थ दृष्टान्तद्वयेन दर्शयति-सापीत्यादिना । स्वयंप्रबोधापि ; स्वयप्रकाशापि । सुप्तप्राया; संकुचिता । पत्याविति । भो सुमुखि, बुद्धिः पुरुषे मायायो- गात प्रकृतिसंबन्धात् दूरं गतवति; पुरुषस्य दूरगतत्वं स्थावरत्वप्राप्तिः,

X१५०  
मलिनितरुचित्वं जङ्गमत्वप्राप्तिः । दूरगतत्वे सूर्यो दृष्टान्तः । मलिनितरुचित्वे च चन्द्रः । स्वयमपि दूरं गता अभिभूतस्वरूपप्रकाशा | मलिनितरुचौ च सति तुल्यशीलत्वात् स्वयमपि मलिनितरुचिः । अम्बा बुद्धिः म्लानाकारा; संकुचित- स्वभावा । निभृता; संकुचितस्वरूपा च वर्तते । तुल्यशीला किमिव ? पत्यौ

रवौ दूरं गतवति पद्मिनीव, तुहिनकिरणे राहुग्रस्ते यामिनीव ॥ ७४ ॥  



अय्यउत्तेत्यादि । अय्यउत्त आर्यपुत्र । अइकलुणा - अतिकरुणा । इमा- एषा । बुद्धिसहिअस्स- बुद्धिसहितस्य । पुरिसस्स - पुरुषस्य । बंधदसा - बन्धदशा । एअस्स- एतस्य । विउलदुक्खजालविझलस्स- विपुलदुः खजालविह्नलस्य | वित्थ- रेण विस्तरेण | मोक्खाअमं - मोक्षागमम् । पआसंतो प्रकाशयन् । विसंकं- विशङ्काम् | मं माम् । कुणसु - कुरुध्व । अनवरत शोभनाशंसिनीति प्रशंसा । इह ; अस्मिन् विषये । निदानं मूलकारणं स्वतन्त्रेच्छाशक्तिरूपं निपुणं समर्थ- यन् प्रतिपन्नं ज्ञातमेव प्रत्यभिज्ञापयामि स्मारयामि । न त्वज्ञातज्ञापनं करोमीत्यर्थः ।

दुरासेधेति । दुरासेधस्थेना; दुर्निवारद्रढिम्ना । दुरितपरिपाकेन ;

१५२  
पापोद्रेकेण । प्रमाथी; विलोडनशीलः । अयं संसारः भविनः संसारिणः प्रशमनरहितः शान्त्यभावेन निरन्तर इत्यर्थः । तस्य संसारस्य निरोधे निवारणे निरुपधिकेन स्वाभाविकेन कारुण्येन घटिता संबद्धा; स्वतन्त्रस्य ईश्वरस्य इच्छा- शक्तिरेकैव स्वयं वैषम्यादिपरिहाराय कमप्युपधिं व्याजं संपाद्य रमते । स्वप्रयोज- नसिध्या प्रीणाति ॥ ७५ ॥

जइ इत्यादि । जइ यदि । मए मया । वि-अपि । एसो - एषः । उवाही- उपाधिः । सुणिदव्वो-श्रोतव्यः । ता तदा। मं माम् । अय्यउत्तो- आर्यपुत्रः ।

इदमत्र श्लोके भाव्यम् — नन्वियमीश्वरेच्छा संसारस्यापि हेतुभूतेति कथं तन्निरोधे प्रभवेदित्यत्रोक्तम् — कारुण्यघटितेति । तस्य कारुण्यं कथं स्यादित्यत्रोक्तम् - निरूप- धीति । तर्हि सर्वमुक्तिः स्यादित्यत्रो कम् स्वयमुपधिमाधायेति । तदपि समाधानं समं स्यादित्यत्रोक्तम् - स्वतन्त्रेति ।  
आणवेदु - आज्ञापयतु | आचार्यसमाश्रयणं, शमदमादिसंभवः, ततः कर्मज्ञानाद्य- नुष्ठानम्,

ततो भक्तिः, तदशक्तस्य प्रपत्तिरिति त एवोपाधिरिति तत्र प्रथम- माचार्योपसत्तिमाह-- मदनेति । मदनः; कामः । मत्सरः ; द्वेषः । मानः ; गर्वः । तन्मयः; तत्प्रचुरः । प्राचुर्यार्थे मयट् । संसारदशाया बहुपिशाचाविष्टो बाल इव भवति । स तु निगमे वेदान्ते सिद्धो यो नरेन्द्रः मात्मेश्वरः सर्वेश्वरः, तस्य निरीक्षया जायमानकालकटाक्षेण । निपुणानाम् ; सात्त्विकानाम् | पद्धतिम्; मोक्षार्थचिन्तनम् । अभ्यवपद्यते ; प्राप्नोति । पिशाचगृहीतो बालो महामान्त्रिकनिरीक्षया निपुणाना पद्धति यथा प्राप्नोति तथा । यद्वा निगमे

" " वेदे सिद्धः “ आचार्यवान् पुरुषो वेद ” “ वेदमनूच्याचार्यः " इत्यादिषु प्रसिद्धः ।

X१५४  
नरेन्द्रः ; नरश्रेष्ठ आचार्यः । यद्वा निगमसिद्धा या आचार्यनिरीक्षा प्रथमकटाक्षेण मदीयोऽमिति स्वीकारः, तया । निपुणानां मुमुक्षूणा मार्गं प्रविष्टो भवति ॥ ७६ ॥ जायमानकटाक्षमूलसदाचार्योपसत्तौ जातायां परंपरया अपवर्गसाधनभूता- स्तत्त्वज्ञानशमदमादिगुणाः स्वयमुद्भवन्तीत्याह - अनघेति । अनघदेशिकः ; सदाचार्यः । अनघेति दृष्टेर्विशेषणं वा । आप्लवः; अवगाहः । विधिवशात् ; भाग्यवशात् प्राप्तवति सति देहिनः विमलो यो बोधः तत्त्वज्ञानं तन्मुखाः



X१५५  
विविधा गुणाः शमदमादयः मुक्तिसुखानामङ्कुरभूताः । देशिकदृष्टेः सुधाप्लव- नारोपाद्गुणानामङ्कुरत्वारोपणम् ॥ ७७ ॥

अथ ज्ञानानुष्ठानादिभिर्भगवति भक्तिः सेत्स्यतीत्याह - स्वाधीनेति । " स्वर्गेऽपि पातभीतस्य क्षयिष्णोर्नास्ति निर्वृतिः " इत्युक्तरीत्या स्वाधीनेतरपातात् स्वाधीनेतरः परतन्त्रः, तस्मात् पराधीनपातात् या भीतिः, तया परुषः, स्वर्वासः स्वर्गवासः ; अथापि तद्विषया दुर्वासनैव पाशः, तत्कृता- कर्षप्रेरणाभिः अभितः सर्वतः व्याकुलितमनसः क्षेत्रिणः पुंसः । निष्प्रत्यूहेति । निष्प्रत्यूहं निर्विघ्नं विजृम्भमाणायाः वर्धमानायाः करुणायाः दुग्धार्णवे क्षीरसागरे । दयाया अपरिमितत्वेन सागरत्वरूपणम् । परमकारुणिके प्राप्ये, अत एव परे ब्रह्मणि श्रीनिवासे निर्भरा परिपूर्णा दृद्धेत्यर्थः ; भक्तिः सेत्स्यति सिध्यति ॥ ७८ ॥

१५६  
भक्तावशक्तस्य प्रपत्तिरपि संभवतीत्याह — अत्र चान्तरेति । अत्र; जीवे । अन्तरा मध्ये; भक्त्यशक्तस्य भक्तिस्थाने । सर्वस्वदक्षिणः; समर्पित- समस्तभरः | अध्वरः ; प्रपत्तिरूपो यज्ञः । यत्र तु ; यज्ञे । अध्वरसमाधि निरूपयति-- त्वयेत्यादिना । भो प्रिये, इह; यज्ञे । त्वया पत्न्या जुष्टः युक्तोऽहं स्वयमेव विधिवत् यथाशास्त्रं यष्टा यजमानो भवामि । आत्विज्यं विधत्ते ; ऋत्विजा कर्म संपादयति । तत्रात्मह विषः समर्पणीयस्य स्वात्मरूप-

१४८  
हविषः भगवान् श्रियः पतिः अकस्मात् निर्हेतुकमनभिसंहितफलान्तरं यथा तथा उद्देश्या देवता भवति । पशुस्थानीयो बद्धात्मा । सः मुक्ति मोक्षम्, अन्यत्र विमोचनं च भजति । कीदृग्भूतः ? विगलत्कर्मनिगलः ; विगलत् त्रुटत् कर्म पुण्यपापरूपं, तदेव निगलं पादशृङ्खला यस्य स सन् मुक्ति भजति । यागविशेषे पशोर्बद्धस्य उत्सर्गोऽपि दृष्ट इति भावः । पशोर्यजमानस्यापि फलप्रात्यविशेषात् बद्धः पशुर्मुक्ति भजतीत्युक्तम् । तदविनाभूतस्य स्वस्य यज- मानस्य मुक्तिर्न पृथग्वाच्य इति भावः ॥ ७९ ॥

1

१५८  
भावनीयम्; चिन्तनीयम् । ननु निरपायनिरन्तरोपायसिद्धौ सकलकर्मविर- हेण कथमात्मनः संसारे पुनरवस्थानमित्याशङ्कय, न हि वयमार्तप्रपन्नस्यापि स्थिति ब्रूमः, कितु दृप्तस्य । परोज्जिजीवयिषया भगवान् कृपयावस्थिति करोतीत्याह- स्वरक्षणेति । स्वरक्षणभरार्पणरूपं क्षणिकं सकृदनुष्ठेयत्वेन क्षणनिर्वर्त्य सम्  
अस्यास्तीति तथोक्तः । त्रिगुणसत्रिण इति पाठे स्वरक्षणभरार्पणेन विशिष्टः, त्रिगुणं प्रकृतिः, तन्निष्ठः प्रकृतिनिष्ठः प्रपन्नः । शाकपार्थिवत्वात्समासः । दृप्तप्रपन्न इत्यर्थः ; तस्य । जगद्विपरिवर्तनेत्यादि; जगतो विपरिवर्तनं नाम करणाकरणान्यथाकरणादि, तत्र प्रथिता प्रसिद्धा नित्यशक्तिर्यस्य स प्रभुः स्वतन्त्रः अभूतपूर्वोदयां कर्मवैधुर्येऽपि प्रवृत्तिहेतुभूतामिति यावत् । स्थितिं शरीरावस्थानं

१६०  
कृपया केवलया प्रवर्त्य संपाद्य; अथ चास्य चेतनस्य दुरितं कर्म वासनामपि स्वयमेवापुनरङकुरम् अपुनः प्ररोहं यथा तथा क्षिपति निरस्यति । यद्वा आत्म- समर्पणमात्रेणानन्तजन्मसंचितदुरितसंततिः कथं गलति ? निवृत्तिधर्मस्यापि कथंचिद्वैकल्यसंभवाच्च कथं मुक्तः स्यादित्यत आह- इदमपीत्यादि । स्वरक्षणे- त्यादि पूर्ववदर्थः । प्रभुः; सर्वशक्तिः । भूतपूर्व उदयो यस्याः सा न भवतीति ता स्थिति प्रवर्त्य । अपूर्वस्थितिप्रवर्तनौपयिकं सर्वशक्तित्वमुपपादयति--जगद्वि- परिवर्तनेति । पूर्ववदेवार्थः । अपुनरङ्कुरं यथा तथास्य दुरितं नाशयतीति सर्वशक्तित्वात् लक्ष्मीपतित्वाच्च भगवत उक्तचोद्यानवकाश इत्यर्थः ॥ ८० ॥

एव्वं णामेत्यादि । एव्वं णाम एवं नाम । वण्णिज्जंती-वर्ण्यमाना। ओवग्ग- दसा - अपवर्गदशा । पुरिसस्स - पुरुषस्य । कइआ - कदा | होहि भविष्यति |  
भगवत्कृपयापि वास्य कियन्तं कालं शरीरमवतिष्ठत इति प्रश्नार्थः । पुरुषस्य दुःख्यतः संसारसमुत्तारः सर्वथा तावद्भविष्यतीति संतोष्टव्यं भवत्येवेत्याह-- दुःसहेत्यादि । यथागमम् ; " तावदेव चिरम्" इत्यादिश्रुत्यनतिक्रमेण । यथान्यायम् ; तत्तदेव- मनुष्याद्यायुः परिमाणानतिक्रमेण च । केनचित्कारणेन संसारात् समुत्तारः समुत्त- रणम् । उत्तारकारणं प्रधानं शृङ्गप्राहिकया दर्शयति---इह हीत्यादि । इह ; जगति, उत्तारे वा । निरपायं यथा तथा देशिकेन दृष्टान्तपूर्वमुपदिष्टाम् । कमला- सहायस्य करुणवाधिरोहणी निश्रेणिः, ताम् । कमलाशब्देन लक्ष्म्याः पुरुष-

२६२  
कारत्वं तद्विशिष्टभगवत्कृपाया एव कारणत्वं च सूच्यते । क्रमशः क्रमेण । क्रमेणाधिरुह्य हि सौधप्राप्तिः । तद्वदिहापि सत्त्वादिगुणवैषम्यात् बुद्धिपरिपाक- विशेषः । तेन यादृच्छिक सुकृतस्य समुद्भवः । तद्व्याजीकृत्य कृपया जायमान-  
कालकटाक्षेण सदाचार्यसमाश्रयणम् । ततश्व ज्ञानानुष्ठानादिसंभवः । तस्माद्भक्ति- प्रपत्योरन्यतरस्वीकार इत्येवं कमेणाधिरुह्य । अत एव कृतकृत्याः परिशुद्ध- सत्त्वेन शुद्धसत्वाचिद्रूपगोपुरमण्टपादिनालंकृते परमे पदे समिन्धते ; " विप- न्यवो जागृवांसः समिन्धते " इत्यादिश्रुत्युक्तप्रकरेण विराजन्तीत्यर्थः ॥ ८१ ॥

ननु भगवतः स्वच्छन्दलीलापारवश्यात् कृपा न स्वावकाशं लभत इत्यत आह— स्वयमिति । स्वामिनः ; सर्वेश्वरस्य । स्वैरलीलाम् ; स्वच्छन्दक्रीडाम; शमयन्ती; स्वच्छन्दलीला पारवश्येऽपि भगवान् स्वामित्वेन स्वीयमात्मवस्तु नोपेक्षते । अतश्च करुणा स्वैरलीलामपि निरङकुशप्रवाहा तिरस्करोतीत्यर्थः । इहै- व प्रजानामाश्रितानां स्वादु रस्यं पथ्यं हितं स्वमतं संसारविमोचनरूपं स्वयमेव दुहाना; प्रयच्छन्ती । दुहानेत्यनेन करुणायाः स्वः कामधेनुत्वं व्यज्यते ।

२६४  
भगवतः किंचिदनुग्रहं प्राप्य साकल्येनाविलम्बं प्रयच्छन्ती । कर्मवद्भावेऽपि, न दुहस्नुनमां " इति यक्प्रतिषेधः । अत एव निष्प्रकम्पा ; अविचाल्या । निरवधिसुख सिध्यै ; मोक्षसिद्धये । नियतम् ; नियमेन । इदानीम् ; शरीरावसाने

।

। प्रपन्नस्य | अन्यदा वा ; प्रारब्धकर्मावसाने भक्तिनिष्ठस्य । भवित्री ; भविष्यति ॥ ८२ ॥

I

दयां वर्तनीत्वेन रूपयन्नाश्रितं सिद्धेर्न च्यावयतीत्याह - इयं हीत्यादि । इयं करुणा अविरलानां निबिडाना बहूनां गुणानां सौशील्यादीना छाया यत्र । अविरला निबिडा गुणानां छाया अनातपः शोभा वा यत्र । अन्यत्र अविरलगुणाः बहुविध शैत्यादिगुणाः छाया यत्र । माया प्रकृतिः, सैवातपः, तत्प्रतिरोधिनी । अन्यत्र मोहजनकातपप्रतिरोधिनी । परिहृतं रजः रजोगुणः पङ्कं पापं च यया । अन्यत्र प्रसिद्धम् । त्रिभिस्तापैर संघटिता; आश्रितानां तापत्रयविहति करीत्यर्थः । अन्यत्र कायिकादिरूपैस्त्रिभिस्ता पैर संघटिता । मधुरिपुदयात्मिका दिव्या ; श्लाघ्या | अन्यत्र दिवि भवा । निराकृताः कण्टकाः मुक्तयन्तरायाः  
बृन्दारकादयो यया । अन्यत्र कण्टकाः प्रसिद्धाः । एका वर्तनी ; एकपदी । निगमात्; वेदात् प्रमाणभूतात् वेदाद्धेतोः ; "तमेवं विद्वानमृत इह भवति, नान्यः पन्था विद्यतेऽयनाय " इत्यादिरागमस्तत्र प्रमाणमित्यर्थः । अन्यत्र पत्तनादारभ्य | अपराजिताम् ; " देवानां पूरयोध्या " " विभ्राजमाना हरिण विवेशापराजिता " इत्युक्तामयोध्यां पुरीम् । वहति ; प्रापयति गच्छति । अन्यत्र परैर्दुष्प्रापां पुरीम् ॥८३॥

--

अपरिमितेत्यादि । अपरिमिअदुरिअभरिअस्स - अपरिमितदुरितैः भरि- तस्य पूर्णस्य | जंतुणो-जन्तोः । दुक्खसाभरादो -दुःखसागरात् । उत्तारण- वअणं - उत्तारणवचनम् बालअणसंतोसवअणं विअ बालजनसंतोषवचनमिव । बालजनसंतोषवचनं तु; यवागूं पिब, शिखा ते वर्धिष्यते ' इत्यादि ।

२६६  
उवच्छंदणं ति पेक्खामि - उपच्छन्दनं प्रतारणमिति पश्यामि । अबाधि- तार्थः ; यथार्थः । यथार्थप्राहिण्यास्तवेदं नोचितमिति भावः । मिथ्या- दृष्टिः ; नास्तिकता, मायावादिमतनित्यर्थः । उपतिष्ठ; अङ्गीकुरु । मन्त्रक- रणाद्यभावादात्मनेपदाभावः । अनुपस्थाने हेतुमाह — सुमतिरिति । अपि दृष्ट इत्यादि । अपिः प्रश्ने । आप्तागमस्य ; आप्तवाक्यस्य; आप्तश्चासावागमश्च ; " तमेवं विद्वान् " इत्यादेः । कुत्रचिदपि बाधो दृष्टः किम् ? न दृष्ट इत्यर्थः ।  
बाधे सत्याप्तवाक्यत्वमेव हीयेतेति भावः । ऐश्वरस्य ; ईश्वरसंबन्धिनः । भक्तरक्षणप्रतिज्ञानस्य ; " सकृदेव प्रपन्नाय " " न त्यजेयं कथंचन " इत्यादिकस्यापि । कि दृष्टो बाध इत्यत्रानुषज्यते । प्रत्यायना ; विश्वासप्रति- वचनम् ; शपथ इत्यर्थः । तमेवाह —शप इति । दिष्टं विधिः ; भगवत्कृपेति यावत् । देवादिशब्दा भगवद्दयावाचका इत्यस्मत्सिद्धान्तसंप्रदायः । दिष्टं प्रमाण- त्वेनास्तीति वदन् दैष्टिकः । तद्भावो दैष्टिक्यम् । वैष्णवत्वमित्यर्थः । तेन शपे । भवत्या च शपे । मिथ्या चेत् प्रेयसीशपनं कर्तुमनुचितमिति भावः । स्वपनविगमोन्मीलितचिया; सम्यगवहितज्ञानया । अहंकारेत्यादि ; अहंकारो देहात्माभिमानः । स एव ग्राहो नकः, तस्य ग्रहो ग्रहणम् ; तज्जनितं कदन- सुपद्रवः, तेन साक्रन्दः आर्तध्वनिसहितः, यस्तनुभृत् प्राणी, तस्य मुमुक्षया मोक्षेच्छया संरब्ध उद्युक्तो भवन् । मुरमथनस्य संकल्पमहिमा ; विशिष्टः संकल्प इत्यर्थः ॥ ८४ ॥

X२६८  
समाश्रितसंरक्षणं तदेकदीक्षितस्य भगवतः कैमुतिकन्यायसिद्धमित्याह- अथवेत्यादि । किमाश्रितविशेषविषयवचनेन ? साधारणश्चायमित्यादि । तदेव दर्शयति- दीन इति । दीनः विभीषणादिवद्भग्नदर्पः । दृप्यतु वा; भार्गवा- दिवत् उद्धतो भवतु वा । परं विराध्यतु; केवलं काकादिवत् विरोधमाचरतु वा ।  
ततो विरोधाद्वधावर्तताम; विरोधाद्व्यावर्तनमुदासीनता । सुग्रीवादिवदुदा- सीनो भवतु । शरणागतेः पूर्वमिति सर्वत्र योज्यम् । शकनतः; शक्तितः । शक्त्यनुसारेणेत्यर्थः । तथा; एवमेव । सद्भिः स्थाप्यते ; अनुष्ठानेन स्थिरीक्रियते । शरणागतरक्षकान् सतो दर्शयति- विश्वामित्रेत्यादिना । विश्वामित्रः शुनःशे-

X१७०  
"

फादिविषये । कपोतेन निषादो रक्षितः । राघवेण काकादिः । रघुणा अश्वमेध - तुरङ्गरक्षणे, ब्राह्मणश्च । व्योमाध्वगः देवाः, तेषा प्रेयस्यः देवपत्न्यः, ताभिस्त्वष्टा ; "देवा वै त्वष्टारमजिघांसन् । स पत्नीः प्रापद्यत " इत्यादेः ।  
नालीजङ्घो नाम बकः । स स्त्रिन्द्रद्युम्नम् । बृहस्पतिरिन्द्रं देवांश्च । प्रभृति- शब्देन कृष्णशिविप्रभृतयः । एतेषां चरित्राणि तत्र तत्रेतिहासेषु द्रष्टव्यानि ॥८५॥

१७२  
पूर्व कमला सहायकरुणैव सर्वसरक्षणीत्युक्तम् । तत्स्थूणानिखननन्यायेना- क्षिप्य समाधत्ते - होंति खु इत्यादिना । होंति खु भवन्ति खलु | महंता- महान्तः । पिआमहप्पमुहा - पितामहप्रमुखाः । वि अपि । मोक्खका- मेहिं - मोक्षकामैः । तेहि तेहिं तैस्तैः । उवासिज्जता उपास्यमानाः । ता किं तत्किम् | सिरीवई एव्व श्रीपतिरेव । णिव्वाणस्स - निर्वाणस्य । कालण--

-

૨૦૪  
कारणम् । भणिज्जइ-भण्यते । अतिसूक्ष्मदर्शिनीति प्रशंसा । अथापि किं न मन्यसे मोक्षप्रदानरूपं माहात्म्यम् ? असाधारणत्वं दर्शयति-— पुरेति । आवेधतस्त्रावधि; ब्रह्माणमारभ्य स्तम्बपयन्तम् | या पुरुषसृष्टिः ; पुरुषाणां करणकलेबरसंवटनम् । तस्याः प्रागेव स्थितिमति ; प्रलयकालेऽपि तिष्ठतीत्यर्थः । यद्वा भवेधस्तम्बावधिपुरुषसृष्टेः सृष्टपुरुषाणा सर्वेषामित्यर्थः । स्थितिमति ; स्थितिः रक्षणम्, तत्कुर्वन् तद्वान्, तम्मिन् । स्थितिकर्तृत्वं मुमुक्षूपास्यत्वं मोक्षप्रदत्वं च भगवत एवेत्युक्तं भवति । परमे पुसि ; पुरुषात्तमे । स्थिरा भक्तिः ; स्थिरत्वं परमत्वम् । पुरा ; प्रार्थनायाः पूर्वमेव । विपदः; संसारस्य ।

ततश्च ;  
उपरतिम्; निवृत्तिम् । सूते उत्पादयति । न ब्रह्मादिविषया भक्तिरित्यर्थः । एतत् दृष्टान्तेनापि समर्थयते तदन्यानिति । तदन्यान्; भगवद्व्यतिरिक्तान् सुगन् । अभ्यर्चन्; " आ धृषाद्वा " इति णिविकल्पः | अभिलषितमुक्तिः ; पुरुषः मोक्षकामः ! जडः उदन्याम् ; उदकेच्छाम्, पिपासामित्यर्थः । प्रालेयैः पिपासोपशमनं यथा नोपलभ्यते तद्वदिति भावः ॥ ८६ ॥

तत्र दृष्टान्तान्तरं दर्शयति-न खल्विति । चित्रलिखित दिवाकरसह - स्वमपीत्यर्थः । अन्धकारं प्रतिक्षेप्तुं न शक्नुवन्ति । पश्चिमदृष्टान्तेनायमर्थ उक्तो भवतीत्यर्थः । ततश्चेति । चेतस्विनः; चेतनस्य । विगतशान्निम् ; शान्तिरहिता, निरन्तरप्रवृत्ताम् | अनादिनिद्राम्; अनादिमज्ञानरूपां निद्राम् ।

१७६  
आवघ्ननी; आपादयन्ती । त्रिगुणशक्तिमयी ; त्रिगुणा शक्तिः प्रकृतिः, तद्रूपा । निद्राहेतुत्वात् त्रियामेव त्रियामा रात्रिः ; प्रकृतिशवरी । असौ ; अनुभूयमाना । नरकासुरस्यान्तर्तु' ; नरकरिपोः श्रीकृष्णस्य | संकल्पाख्य सूर्य महिना केवलं समापनीया । केवलमित्यवधारणे । महिमव्यतिरिक्तेन नान्येन समापनीयेति गम्यते ॥ ८७ ॥

अज्जखु इत्यादि । अज्जखु - अद्य खलु । देवागं मुणीणं वि-देवाना मुनीनामपि । परावरपुरिसविवे अणे-परापरपुरुषविवेचने । डोलायते ; डोलावच्च-



१७७  
चला वर्तते । चिंता चिन्ता । तुए उण त्वया पुनः । कहं कथम् । एक्कमि- एकस्मिन् । पुरिसोत्तमे पुरुषोत्तमे । णिठ्ठा णिअमिज्ज‍ निष्ठा नियम्यते । निष्ठा ; मुक्तिहेतुत्वम् । पूर्वं भगवतो मुक्तिहेतुत्वं कथमिति शङ्का जगत्कारणत्वादिति परि- हृता । इदानीं भगवत एव जगत्कारणत्वनिश्चयः कथमित्याशङ्कयाह — सोपबृंहणे- त्यादिना । सोपबृंहणम् ; सेतिहासपुराणं यथा तथा । निपुणम् ; सावधानम् । निरूपिताभिरुपनिषद्भिरेव ; "एको ह वै नारायण आसीत् " इत्यादिभिः । पुरुषोत्तम एकस्मिन्नेव निष्ठा नियम्यत इत्यनुषज्यते । " वेदा विप्राः केशव-

। चैकराशिः " इत्यस्यार्थमाह-- प्रसिद्धमिति । नन्वैकराश्यं नामैकजातीयवस्तु- पुञ्जत्वम् । तत्कथमत्रोपपद्यत इत्याशङ्कय तस्य वचनस्य तात्पर्यमाह - मेयं विष्णुरिति । विष्णुरेव मेयं प्रतिपाद्यम् । उपनिषद्वाक्यान्येव तत्र प्रधानं प्रमाणम् । ननु विष्णोर्मेयत्वं वेदान्तानां तद्विषयमानत्वं च दुर्वादिना न संमत- मित्यत्राह - मातारश्चेति । सत्वनिष्ठाः ; सात्त्विका ब्राह्मणाः प्रमातारो यदि लभ्येरन्, तदा विष्णोरिव प्रतिपाद्यत्वं सिध्येत् । ततश्च विष्णोः सर्ववेदवेद्यत्वं येषां न संमतं तेषां ब्राह्मण्यमेव नास्तीत्यर्थः नारायण परं ब्रह्म

१७८  
""

नारायणपरा वेदाः " " वेदैश्च सर्वैरहमेव वेद्यः " इत्यादीन्यत्र पाठ्यानि । सत्त्वनिष्ठा इत्यनेन सुत्त्वगुणस्यैव यथार्थज्ञानजनकत्वं सूचितम् । तदाहुः " सत्वात्संजायते ज्ञानम् " इति । यथार्थज्ञानश्रुत्या अन्ये पुनरसात्त्विका इति भावः । इत्थं तेषाम् ; वेदविप्रकेशवानां मेयमातृमानभावेनैकरराश्यमेककोटित्वं प्रतीमः जानीमः । एवं वेदविप्रकेशवानामेवैकरराश्यात् भगवद्व्यतिरिक्ताना ब्रह्मादीनां वेदप्रतिपाद्यत्वाभावान्मुमुक्ष्वनुपास्यत्वमाह-- कीटप्रायैरित्यादिना । कीटः कृमि - विशेषः; तत्सदृशैः । स्वरक्षणाशक्तत्वं वेदापहारगुरुपातकदैत्य पीडादिषु द्रष्ट- व्यम् । दुर्विदग्धै; विष्णुदत्तस्वातन्त्र्यवत्त्वेऽपि स्वतः स्वातन्त्र्याभिमानात् दुर्विदग्धत्वम् । अन्यैः ; भगवद्व्यतिरिक्तः । कि प्रयोजनम् ; न किमपीत्यर्थः सर्वप्रयोजनानां विष्णावेव सिद्धेः, " सकलफलप्रदो हि विष्णुः " इत्यादेः । यद्वा कीटप्रायैरित्यस्यायमर्थः -अज्ञत्वाविशेषात् कीटप्रायत्वं पण्डितंमन्यत्वाद् दुर्विदग्धत्वम् ॥ ८८ ॥

अयमर्थः शारीरकसूत्र प्रणेतृश्रीवेदव्यास भगवताप्युद्घोषित इत्याह- शास्त्राणीति । शास्त्राण्यालोड्य ; एककण्ठीकृत्य । अनेन " आलोड्य सर्वशास्त्राणि " इत्यस्यार्थ उक्तः । अशिथिलगतिभिर्युक्तिवर्गैः ; उपपत्तिगणैः । विचार्य ; मीमांसयित्वा । तत्वम् ; तत्र पर्यवसितमर्थम् । स्वमनसि निर्धार्य ; एवमेव नान्यथेति सम्यङ्



१७९  
निश्चित्य । अनेन " विचार्य च पुनः पुनः " इत्यस्यार्थ उक्तः । महति सूरिसंघे ; महर्षिणां संनिधावित्यर्थः । स्वभुजमुद्धृत्य ; उद्यम्य ; ऊर्ध्वबाहुभूत्वेत्यर्थः । स्व- सिद्धान्तकथन एव सर्वे भुजमुद्धरन्ति । भुजोद्यमो नाम शपथस्थानीयः । तम- निश्चिते न कुर्वन्ति । तमपि कृत्वेत्यपिशब्दार्थः । अनेन " उद्धृत्य भुजमुच्यते इत्यस्यार्थ उक्तः । ' सत्यं सत्यं पुनरपि सत्यम्' इति सादरं यथा भवति तथा त्रिवारं वदन् वेदवादी ब्रह्मवादी वेदपारमार्थ्यवादी पाराशर्यः, “स होवाच व्यासः पाराशर्यः " इति प्रसिद्धो भगवान् वेदव्यासः यदि प्रमाणम् ; अर्थ- तत्त्वव्यवस्थापक इति यदि मतं तदा केशवात् भगवतः श्रियः पत्युः क इव पर आविरस्तु ; कोऽन्यः परतया प्रसिध्येत् ; न कोऽपीत्यर्थः ॥ ८९ ॥

एवं स्वमतस्य विशिष्टपरिग्रहादादर्तव्यत्वमुक्तम् ; तदेव महर्षिभाषितेनापि

१८०  
द्रढयति-- महाजन इत्यादिना । महान्तो जनाः यं मार्गं  परिगृह्णन्ति स एव घण्टापथ इति महर्षिवचनमस्तीति शेषः । अत्र हेतुत्वेन

" तर्कोऽप्रतिष्ठः श्रुतयो विभिन्ना न चानृषेर्दर्शनमस्ति किचित् ।

धर्मस्य तत्वं निहितं गुहाया महाजनो येन गतः स पन्थाः ॥ "

इति श्लोकस्य पूर्वपादत्रयार्थ दर्शयति-- दृश्यत इत्यादिना । तन्महर्षिभाषितमेव दृश्यते । तर्क इति; तर्कशास्त्रस्य कुत्रचित्पर्यवसानं नास्ति, केनचिन्निश्चि- तस्यार्थस्यान्येन दूषितत्वात् । अनेन " तर्कोऽप्रतिष्ठः ” इत्ययमंशी व्याख्यातः । तर्हि वेदेनार्थनिश्चयोऽस्त्वित्यत्राह - प्रभवतीति । त्रय्या ; वेदत्रयेणापि ; इदमुप- निषदामुपलक्षणम् । पुरुषस्येति शेषः । वैयाकुली ; व्याकुलस्य भावः । व्या- कुलत्वमेव सिध्यति । विप्रकीर्णत्वे तु नार्थप्रतिपादनमिति भावः । ऋषिगिरः ; कणादकपिलाक्षपादायुक्तयः । मिथः क्षताः ; अन्योन्यं विरुद्धत्वात् व्याहताः । क्षोभं कालुष्यं यान्ति ; नार्थनिश्वये प्रभवन्ति । क्षुद्रोक्तयः ; चार्वाक बौद्धायुक्तयः किं पुनः ; मिथः क्षताः क्षोभं यान्तीति किमु वक्तव्यमित्यर्थः । इत्थम् ; उक्त- प्रकारेण । तत्रार्थविनिश्चयस्तु गुहाभ्यन्तरे विनिक्षिप्तः । गुहाया निक्षिप्तत्वात् ज्ञातुमशक्यः । किमिव ? निधिरिव । गुहाभ्यन्तरे निहितो निधिः केनापि  
न ज्ञायते । तर्हि कि कर्तव्यमित्यत आह- पन्थानमिति । निपुणः; चतुरः । महाजनस्य पन्थानं तु महता नाथयतिवरादीना मतमेव । कीदृशम् ? प्रत्यश्वम् आत्मोन्मुखम् । अध्यश्वति ; अधिगच्छति । तत्त्वविनिश्चायकत्वेन परिगृह्णातीत्यर्थः ॥ ९० ॥

महान्तश्च क इत्यत आह- महान्त इति । प्रभृतिशब्देन नारदभीष्म- दाल्भ्यादयो नाथादयश्च गृह्यन्ते । अस्माकम् अस्मदीयम् | अध्वानम्; वेदमार्गम् | तिष्ठन्त्वित्यादि । एते; व्यासवाल्मीक्यादयः । अयं पुनरेको- ऽप्यलम्; परतत्त्वनिर्णय इति शेषः । अपजन्मेतिः अपगतानि जन्मजरामर - णादीनि यस्यास्ताम् । समृद्धिम; मोक्षसंपदम् । स्वयमेव ; केवलकृपया । अशेष-

१८२  
पुंसां संमुखयन्; भगवतः प्रार्थयन् " अशेषपुंसां हरिरपजन्मजरादिकां समृद्धिम् " इति पुराणान्ते प्रार्थितवान् । परदैवतं ति; परस्य सर्वस्मात् परस्य दैवतस्य विष्णोः पारमार्थ्यं जगत्कारणत्वमुमुक्षूपास्यत्वमोक्षप्रदत्वा- दिरूपं पारम्यस्वभावं वेत्तुं शीलमस्यास्तीति सः । " देवतापारमार्थ्यं च यथावद्वेत्स्यते भवान् ” इति पुलस्त्यवसिष्ठवरप्रदानेन लब्धदेवतापारमार्थ्यज्ञान- वानित्यर्थः । नः; तत्त्वनिर्णये संदिहानानस्मान् । परिगृह्णातु ; स्वीकरोतु ।



परः पराणा परः" इत्यादिना विष्णोः पारम्यं यतः प्रतिपादितवान्, अतः तत्स्वीकृता वयमित्यर्थः । परान् बाह्यकुदृष्टीन् प्रमाणशरैः आशृणाति हिनस्तीति पराशर इति निर्वचनात् । तत्स्वीकृतानामस्माकं तन्मतमेव प्रामा- णिकमित्यर्थः ॥ ९१ ॥

अणुत्तरमित्यादि । अणुत्तरं - अनुत्तरम् ; उपरि वक्तव्यान्तररहितम् । एवं

सानन्दं added before च, छ,  
"

-

उत्तरं - एतदुत्तरम् । इदं प्रत्युत्तर वचनम् । अथ “ अनन्तशास्त्रं बहु वेदि- तव्यम्" इत्युक्तप्रकारेण शास्त्रपाठे अलसानां सर्वागमसारं संगृह्य दर्शयि- तव्यमिति प्रार्थयते-अज्ज उण इत्यादिना । अज्जरण अद्य पुनः । अणतसा- हणणिअमंत निरूवणविलंब - अनन्तसाधननिगमान्तनिरूपणविलम्बम् । अनन्त- साधनानां बहुपरिकराणा निगमान्ताना निरूपणं विचारः, तद्रूपं विलम्बम् । असहंतस्स - असहमानस्य । तुरंत हिअअस्स- त्वरमाणहृदयस्य । चेअणस्स- चेतनस्य ; चेतनार्थमित्यर्थः । सव्वाअमसारं सर्वागमसारम् । संकलऊण- सकलय्य | दंसेदुं दर्शयितुम् | तुमं --- त्वाम् । पत्थेमि-प्रार्थयामि । तदिदम् ; सर्वागमसारम् । स्वसंकल्पेति । अत्र “ सर्वे वेदा यत्पदमामनन्ति " इत्याद्य-

X१८४  
।

नुरोधेन श्रियः पतिरेव वेदान्तवेद्य इत्याह । स्वसंकल्प एव उपन्न आश्रयो यस्याः सा त्रिविधानां चिदचिह्नस्तूनां विततिः संघातो यस्य सः । अनेन

स तपस्तप्त्वा । इदं सर्वमसृजत । यदिदं कि च । तत्सृष्टा । तदेवानुप्राविशत् । तदनुप्रविश्य । सच्च त्यच्चाभवत्" इत्यादिश्रुत्यर्थ उक्तः । पुनः कीदृश इत्यत आह-- पुमर्थानामित्यादि । इह ; जगति । चतुर्णां पुमर्थानाम् ; धर्मार्थकाममोक्षाणाम् | स्वयम् ; स्वरूपेण, न देवतान्तरशरीरत्वेन । एक एव प्रसवभूः ; उत्पत्तिस्थानम् । अनेन “एको बहूनां यो विदधाति कामान्" इत्यादेरर्थ उक्तः । अनन्तः ; त्रिविधपरिच्छेदरहितः । एवंभूतः श्रीपतिरेव शुभस्रोतो- भाजां सिन्धूनामुदधिरिव शुभस्त्रोतोमाजामुपनिषदाम्, शुभस्रोतांसि ब्रह्मोपा सनानि प्रतिपाद्यानि यासां तासामुपनिषदाम्, विश्रान्तिविषयः ; पर्यवसान- भूमिः । अनेन हिरण्यगर्भशिवेन्द्रान्यादिशब्दानामुपनिषद्गतानाम् " तदेवाग्नि- स्तद्वायुः " इति प्रक्रियया श्रीपतिरेव पर्यवसानस्थलमिति सूचितम् ॥ ९२ ॥  
एवं प्राप्यदेवताविशेषनिर्धारणं कृतम् । अथ तत्त्वहितपुरुषार्थान् संगृह्य दर्शयति — अपिचेत्यादि । पद्माकान्त एव परतत्त्वम् । अतः अस्मिन्; पद्माकान्ते । प्रणिपतनम् ; भक्तिः प्रपदनं च । हिततमम् ; अतिशयेन हितम् | मोक्षोपायभूत भगवत्प्रसादहेतुरित्यर्थः । प्रसन्नश्च भगवान् संसारसागरशोषणाय संकल्पयतीत्याह - शुभ इति । शुभः संकल्प इत्यनेन संसारहेतुः ' क्षिपामि इति संकल्पो व्यावर्त्यते । स च " सर्वपापेभ्यो मोक्षयिष्यामि " इति संकल्पः । चुलकयति ; चलकीकृत्य पिबति । भगवतः ससारविमोचने द्वारमाह- झटितीति । शीघ्रमेव मोक्षोपयुक्तं ज्ञानं जनयता केनचिन्मन्त्रेण सदाचार्योप- दिष्टेन मूलमन्त्रादिना । असौ पुरुषः ; मुमुक्षुः । अविद्यावेतालीम् ; देहात्माभि- मानरूपपिशाचिकाम् । अतिपतति ; अतिक्रामति ॥ ९३ ॥

X१८६  
संमितमतीनामपि ; अबहुश्रुतानामपीत्यर्थः । ननु संप्रहेणैवालमित्या-

। शङ्कय बाह्यकुदृष्टिवचोभिर्मनसः क्षोभानुत्पादाय वेदान्तश्रवणं कर्तव्यमित्याह -- किंत्वित्यादिना । यद्यपि संग्रहो दर्शितः; अथापीत्यर्थः । अथ कुदृष्टीना बाह्य- मतानुसरणं दर्शयति-- धृतेति । धृतं यन्निगमाख्यं कवचं तेन निगूढाः प्रच्छन्नाः । अवैदिकत्वप्रच्छादनाय वेदं परिगृह्णन्ति । अथापि तदुक्तं सर्वमप- लपन्तीत्यर्थः । संप्रति ; कलियुगे । केचित् कुदृष्टयः ; शंकरादयः । स्यालो- पालम्भतुल्यया वाचा; स्यालः पत्नीसोदरः । तस्योपालम्भः दूषणं यथा सहृदयं न भवति, एवं कुदृष्टीनां बाह्यदूषणमपि; अन्ततस्तन्मतस्वीकारात् । तदूषण- रूपया वाचा स्वावैदिकत्वं परिहृत्य तान् सौगतादीन् बाह्यान् छलयन्ति ; छद्मना अन्यैरज्ञातं यथा तथा अनुसरन्ति; तदुक्तजगन्मिथ्यात्वादिकमनुकुर्वन्ति । कष्टं तदिति शेषः । यथोक्तं यादवप्रकाशेन--

"वेदोऽनृतो बुद्धकृतागमोऽनृतः प्रामाण्यमेतस्य च तस्य चानृतम् । भोक्तानृतो बुद्धिफले तथानृते यूयं च बौद्धाश्च समानसंविदः ॥ "

इति । समानसंविदः समानज्ञाना इत्यर्थः ॥ ९४ ॥  
अथ च ; अत एवेत्यर्थः । विपुलमतिभिः ; शास्त्रक्षोदसहबुद्धिभिः । अस्य ; कुदृष्टिमतस्य । प्रतिविधिः ; प्रत्युत्तराणि, दूषणानीत्यर्थः । विस्तरे- णानुसंधीयते ; वेदान्तश्रवणं कुर्वन्तीत्यर्थः । अत्र प्रमाणं दर्शयति- इष्टमे- वेति । अनेन " इष्टं हि विदुषां लोके समासव्यासधारणम्” इति महाभारत- वचनं स्मारित भवति । मन्दमतीना संग्रहो विपुलमतीनामसंग्रहो वेदान्त- परिचयश्च कर्तव्य इत्युक्तं भवति । अतस्तन्मतानुगुण्येनानेकधार्थप्रतिपादना- दित्थमिति श्रुत्यर्थो निर्णेतुमशक्य इति चोदयति — सुट्टु भणिअं इत्यादि । सुठु भणिअं अय्यउत्तेण - सुष्ठु भणितमार्यपुत्रेण । एवं वि - एवमपि । तेहिं तेहिं - तैस्तैः । मद्देसिम एहिं — महर्षिमतैः । तक्केहिं वि तारिसेहिं - तर्केरपि तादृशैः । परिज्जता - प्रतार्यमाणाः । णिअनंता - निगमान्ताः ।

X१८८  
.

त्यर्थः । ननु श्रुतिमूलतर्कसनाथकापिलादिस्मृतिविरोधात् श्रुतिरप्रमाणं भवत्वि- त्यत्राह --- स्वतः प्रमितिसाधनीति । स्वत एव प्रमितिसाधनत्वात् श्रुतेः स्मृत्य- विरोधानपेक्षत्वमित्यर्थः । नन्वेवं सति तर्केऽप्यपेक्षाभावात् मीमांसाद्वयस्यानार- म्भणीयताप्रसङ्गः । मैवम् । मीमांसाया वेदेतिकर्तव्यतात्वात् तदनुग्रहापेक्षत्वेऽपि न स्वाङ्गं स्वव्यवधायकमिति न्यायेन तदपेक्षत्वस्य न स्वतः प्रामाण्यविरोधः । तदेतदाह - सुदृढतर्कगुप्ता च सेति । सुदृढस्तर्कः मीमांसा ; तदपेक्षत्वस्य प्रतिमतभङ्गे विनीयोग इति भावः । एवं मीमासोपबृंहिता सती अप्रतिष्ठितम् अनवस्थितं कुतर्क कोलाहलं प्रतिरुणद्धि; निवर्तयति ॥ ९५ ॥

अथ विवेकस्याशरीरवचः श्रवणं वर्णयति-मूलच्छेदेत्यादि । मूलच्छेदो भविष्यतीति भयरहितेन, स्वविनाशमविगणयतेत्यर्थः । दुर्मेधसा ; दुर्बुद्धिना

X१९०  
कंसेन उग्रसेन इव प्रभुः जीवात्मा कारागृहे संसारे स्थापितः । अन्यत्रार्थः स्पष्टः । विख्यातेन ; वेदान्तप्रसिद्धेन | विश्वोपकारमर्थितुं शीलवता कृष्णेन वसु- देवसुतेनेव । बलोत्तरेण ; बलवता ; अन्यत्र बलः बलरामः उत्तरो ज्येष्ठो यस्य तेन । घृणिना ; कृपालुना । मुक्तानां श्रियं मोक्षसंपदम् । अन्यत्र कारागृहान्मुक्तः श्रियं राज्यलक्ष्मीम् । अत्र पक्षे मुक्तः श्रियमिति पदद्वयम् ॥ ९६ ॥

कर्णे दत्वेति । कर्णेन श्रुत्वेत्यर्थः । अकृत्रिमसरस्वती ; वेदवागिव । अवितथवादिनी; सत्यवादिनी । श्रूयते

1 महता,

किलेत्यन्वयः । तिअसेत्यादि ।

* मुक्तिश्रियं --- डच, छ.प्रथमोऽङ्क.  
तिअसभासिअं खु-त्रिदशभाषितं खलु । एदं एतत् । णरवु ; न खलु । कहं वि-- कथमपि । अलिअं होज्ज; अलीकम् अनृतं भवेत् । त्वत्सहायस्य ; सुमति- सहायस्य । अथोत्तराङ्ककृत्यं सूचयति - रिपुगणेति । रिपुगणाना बाह्यकुदृष्टि- रूपाणा विजिगीषायाः मढीयायाः विन्दुलेशोऽपि अत्यल्पविजिगीषापीत्यर्थः । मधुजितः अनुजिघृक्षैव नदी, तया वर्धितस्वरूपः ; भगवत्कृपाबलसहितो भूत्वेत्यर्थः । मुनिगणबहुमान्यम्; मुनिगणानां बहुमतिविषयम् । यत्नसंतान-

'

1

X१९२  
वृक्षम् ; परपक्षप्रतिक्षेपे यो यज्ञः उद्योगः, स एव संतानवृक्षः कल्पतरुः, तम् । पूर्वाचार्यबहुमतिविषयमस्मदुद्योगमित्यर्थः । संप्लावयिष्यन् ; आप्लावयिष्यन् सेचयिष्यन् । साधु सफलयितुं सफलीकर्तु निर्वाहयितुमित्यर्थः । अधीष्टे ; शक्नोति । यथा कश्चित् जलबिन्दुः वाहिनीसंवर्धितः संयमिजनाभिमतं कंचन वृक्षमाप्लावयन् सफलयति, तद्वत् ॥ ९७ ॥

दुन्दुभिध्वनिः ; अभूदिति शेषः । कर्णे दत्तः; आकर्णयत इत्यर्थः । कुलवइइत्यादिः प्राकृत श्लोकः । कहिआ इति प्रथमपादान्तः । कणिओ इति तृतीय-  
"

पादान्तः । कुलवइमोक्खणूसव - कुलपतिमोक्षणोत्सव । अत्र कुलपतिः पुरुषः, विवेकादिकुलत्रयस्य कूटस्थत्वात्, तस्य मोक्षण संसारान्मोचनं, स एवोत्सवः । तत्र मिअंगकहा कहिआ - मृदङ्गकथा कदा ; मृदङ्गवाद्यप्रसङ्गः, तद्ध्वनिरित्यर्थः । कदा भविष्यति ; इदानीं सा योग्या न भवतीति भावः । णवसमरूसुआ वि; नवसमरोत्सुकापि । ण अ होइ; न च भवति । गइंदघडा; गजेन्द्रघटा, गजेन्द्राणां घटा बृन्दं न च भवति ; गजेन्द्रघटाबृंहितं च न भवतीत्यर्थः, संप्रत्यस्माकं महामोहादिभिर्युद्धप्रसङ्गाभावात् । तह वि; तथापि कुलपति - मोक्षणमहामोहसमराभावेऽपीत्यर्थः । जुअंनहोंत — युगान्तभवत् । थणइण्णुणि- अक्कणिओ; स्तनयित्नुनिभक्कणितः । वलाहकध्वनिनैकप्रमाणो युगान्तमेघ- गर्जितसदृशप्रमाणः कोऽपि ध्वनिरिति शेषः । कह कह; कथं कथम् | हन्तेत्याश्चर्ये । णिहिलं हं ; निखिलं नमः | मुहलेइ ; मुखरयति, ध्वनिविशिष्टं करोति ॥ ९८ ॥

अस्मद्विजयसंनाहसंधुक्षकैः ; अस्माकं यो महामोहादिविजयः, तत्संना- हाभिवर्धकैरित्यर्थः । स्थापितः स्वपक्षः श्रीपतिरेव जगत्कारणं मुमुक्षूपास्यो मुक्ति-

१९४  
प्रदश्वेत्येवंरूपः यैः । प्रतिपक्षप्रतिक्षेपे; उत्तरत्र बाह्यकुदृष्टिनिरासे महामोहादि- विजये च । प्रयतितव्यम् ; प्रयत्नः कर्तव्यः । इति निर्गच्छतः ।

इत्थं बीजारम्भसमन्वयरूपेऽस्मिन्नङ्के साङ्गो मुखसधिरुक्तः । अङ्गानि " उपक्षेपः परिकरः" इत्यादीनि । तेषां लक्षणादिकथनं मुमुक्षूणामत्यन्तान- पेक्षितत्वान्नोदाहृतम् । उत्तरत्रापि अङ्काङ्गलक्षणानि दशरूपकादौ द्रष्टव्यानीति

प्रतन्यन्ते ।

इति श्रीनृसिंहराजविरचितायां संकल्पसूर्योदयव्याख्याया प्रभावल्या स्वपक्षप्रकाशः प्रथमोऽङ्कः ।