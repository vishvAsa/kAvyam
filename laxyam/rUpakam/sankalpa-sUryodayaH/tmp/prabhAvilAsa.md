+++
title = "प्रभाविलासः"

+++
  
तत इत्यादि । आमुष्यायणः; पुत्रः । विजित्य चिरमस्वाप्समिति मुचुकुन्दसाम्यं व्यज्यते । सहदृष्टीति ; " सदृशादृष्टचिन्ताद्याः स्मृतिबीजस्य  
बोधकाः” इति वचनमभिप्रेतम् । विदुष इति । शुद्धम् ; ब्रह्मस्वरूपम् । अशुद्धम् ; देवादिकम् । तदुक्तम्  
“समस्ताः शक्तयश्चैता नृप यत्र प्रतिष्ठिताः ।

 तद्विश्वरूपवैरूप्यं रूपमन्यद्धरेर्महत् ।

 तद्रूपं विश्वरूपस्य तस्य योगयुजा नृप ।

 चिन्त्यमात्मविशुद्धयर्थं सर्वकिल्बिषनाशनम् ॥ 

इति ।

" अन्ये तु पुरुषव्याघ्र चेतसो ये व्यपाश्रयाः । 

अशुद्धास्ते समस्तास्तु देवाद्याः कर्मयोनयः ॥ ” 

इति च ॥ १ ॥ 

श्लक्ष्णमिति । तत्तदर्हः; तत्तत्संस्थानार्हः ॥ २ ॥  
टीका नास्ति  
विश्वेति । चैतः स्थितेः ; हृदयपुण्डरीकवर्तिनो हरेः । विहितप्रत्यग्रचित्रक्रमाः ; विहिताः कृताः प्रत्ययाः नूतनाः चित्रक्रमाः आतान वितानरूपेणाश्चर्यप्रसरपर्यायाः । अत्र भ्रान्तिमदलंकारो व्यज्यते ॥ ३ ॥ 

शुद्ध विष्कम्भः  
तत इत्यादि । खलूरिका ; गृहपुरोभागः । यत्रेति ; अत्र भ्रान्ति  
परिमितमिति । दहरगगनाभिधानम् ; दहराकाशशब्दवाच्यं परं ब्रह्म " दहरोऽस्मिन्नन्तर आकाशः " इति श्रुतेः ॥ ६ ॥ 

नैतदिति । संतोषः ; भगवद्विषयिणी प्रीतिः ॥ ७ ॥  
अशुद्धेति । अधिकप्रतिकोटिस्थम् ; निःसमाभ्यधिक हेयविरोधिभगवदाधारमिति भागविशेषणम् ॥ ८ ॥  
प्रवर्तयितुमिति । गुणत्रयम्; सत्त्वादिकम् । तत् तस्मात्, आच्छादकत्वाद्धेतोः । भवदुज्वरः; संसारतापः, स एव ज्वलनः, तस्य जन्मभूमौ । दिदृक्षणम् ; दर्शनेच्छा । दृढविलक्षया; दृढवैमुख्येन ; सुमतिविशेषणं वा । त्यज्यतामिति ; अनेन संग्रहो नाम गर्भसंधेः षष्ठमङ्गमुक्तम्, ' प्रस्तुतोपयोगि सामदानवचनं संग्रहः " इति लक्षणात् ॥ ९ ॥ 

विविधेति । विसंस्थुलम् ; दन्तुरम् । कमठः कूर्मः । मकरः ;  
मत्स्यः । ग्राहः ; नक्रः । न द्रष्टव्य इत्यनेनेदं स्मारितम् ; यदाह 

शौनकः---

--

" आब्रह्मस्तम्बपर्यन्ता जगदन्तर्व्यवस्थिताः । 

प्राणिनः कर्मजनितसंसारवशवर्तिनः ॥

 यतस्ततो न ते ध्याने ध्यायिनामुपकारकाः । 

अविद्यान्तर्गताः सर्वे ते हि संसारगोचराः ॥ 

तस्मादुद्भूतबोधाश्च ध्याने नैवोपकारकाः । 

नैसर्गिको न वै बोधस्तेषामेवान्यतो यतः ॥ “

इति । 

“पूर्ण वर्षसहस्रं तु तिष्ठन्त्यव्यक्तचिन्तकाः ।

 दश मन्वन्तराणीह तिष्ठन्तीन्द्रियचिन्तकाः । 

भौतिकास्तु शतं पूर्ण सहस्रं चाभिमानिकाः ॥ " 

इत्यादि च ॥ १० ॥  
परेति । परः; परव्योम्नि स्थितः । व्यूहः ; तत्रैव संकर्षणादिः । व्यूहान्तराणि; केशवादिमूर्तयः । अवैजात्यम् ; सादृश्यम् । अभिनयति ; धृतवति । दृष्टिर्भवतु अत्र, 

" यादृशे वा मनः स्थैर्यं रूपे बध्नाति चक्रिणः । 

नृसिंह वामनादीनां तेष्वेकं परिचिन्तयेत् ॥ " 

इति वैष्णवधर्मोक्तिः स्मारिता ॥ ११ ॥  
अवतारेति । अत्र “तस्य धीराः परिजानन्ति योनिम्” 

“यो जातमस्य महतो महिब्रवात् " 

" जन्म कर्म च मे दिव्यमेवं यो वेत्ति तत्त्वतः । 

त्यक्त्वा देहं पुनर्जन्म नैति मामेति सोऽर्जुन ॥ " 

इत्यादिकमनुसंधेयम् । ईक्षणेति । 

“ईक्षणध्यानसंस्पर्शैर्मत्स्य कूर्म विहंगमाः । 

पुष्णन्ति स्वान्यपत्यानि तद्वत्पण्डितवृत्तयः ॥ “

इत्येतत् व्यञ्जितम् ॥ १२ ॥  
अनासीददिति । अनासीदन्तः अप्राप्ताः दोषाः यं सः । अनेन जन्मकृतदोषराहित्यं विवक्षितम् ; " न सा कर्मनिमित्तजा" इत्यकर्मवश्यत्वश्रवणात् । जहदवधि; अपरिच्छेद्यम् । षाड्गुण्यम्; ज्ञानादिषट्कम् । तस्य जलधिः । विहारेति ; “ लीलया दधतः कलाः" इति स्मारितम् । स्वाच्छन्द्यादिति ; " इच्छागृहीताभिमतोरुदेहः " इति स्मारितम् । दधान इति ; " अजायमानो बहुधा विजायते " इति व्यञ्जितम् । परिवृढतमत्वम्; अप्राकृततमत्वम् । द्रढयति ; अत्र 

"न भूतसंघसंस्थानो देहोऽस्य परमात्मनः । 

" न तस्य प्राकृता मूर्तिर्मांसमेदोऽस्थिसंभवा ॥ " 

इत्यादि द्रष्टव्यम् । अत्र परिबृढतमत्वं न केवलमप्राकृतत्वादिना । वेदगिरि भूम्युद्धरणेनालौकिकचरितैश्चेश्वरत्वमेव प्रकटयतीति व्यज्यते ॥ १३ ॥  
प्रणतेति । प्रणतानां दुरितस्य प्राणाकृष्टिप्रयोगे पटीयसः समर्थान् । अनुभावतः ; प्रभावात् । जितकाशिनः; जयेन प्रकाशन्ते ॥ १४ ॥ 

त्रातुमिति । परस्परप्राञ्चि; अन्योन्यं पश्चाद्भवन्त्यपि पुरोभवानि, अवतारप्रवाहस्यानादित्वात् ॥ १५ ॥  
मय इति । विश्वसृट्; चतुर्मुखः । कृतमुखः ; कुशलः । पद्माकान्त इति तस्या लीलार्थं व्यलिखदिति व्यज्यते ॥ १६ ॥  
निर्मग्नेति । निर्मग्नानां प्रलयार्णवे महासुरगृहीतानां श्रुतीनां जालस्य मार्गणदशायाम् अन्वेषणदशायां दत्तक्षणैः दत्तावसरैः । “ निर्व्यापारस्थितौ कालविशेषोत्सवयोः क्षणः इत्यमरः । औदन्वतीनाम् ; प्रलयार्णव संबन्धिनीनाम् । अरविन्दगहनानि; कमलषण्डानि । निष्प्रत्यूहानाम् अविच्छिन्नानां तरङ्गाणां रिङ्गणेन स्खलनेन मिथः प्रत्यूहस्य परस्परप्रतिघातवतः पाथसः जलस्य छटा समूहः, सैव डोला, तत्रारोहणे सदोहलं साभिलाषम् ॥ १७ ॥  
स्वकलत्रम् । " दारेषु च गृहम् " इति कोशः । अत्र पादत्रयेण क्रमेणामृतचन्द्रश्रियामुत्पत्तिर्व्यज्यते ॥ १८ ॥ 

अव्यासुरिति । अनिभृतम् ; प्रौढं यथा तथा । अद्रिणा; मन्दराचलेन । कण्डूयनैर्निद्राणस्येति लीलया धारणं व्यज्यते । येषां निश्वासानां विक्षेपणेन नोदनेन संस्कृतस्य चलितस्य उदधेः समुद्रस्य पयांस्येव प्रेङ्खोलपर्यङ्कका डोलापर्यङ्कः, तत्र नित्यारोहणेन निर्वृतः सुखितः॥ १९ ॥  
[^28]प्रत्यभिजज्ञिवांसम् ; प्रत्यभिज्ञानेन निश्चिन्वानम् । सोऽयं पुरुष' तत्पुरुषस्य पुरुषत्वम् " इत्यारभ्य पुरुषसूक्तप्रतिपाद्यतया  
प्रत्यभिज्ञायमानत्वं व्यज्यते । क्वचिदिति । वाहाधीशःः उच्चैःश्रवाः । अमृतविच्छर्दितम् ; अमृतोद्वारः । अत्र विच्छर्दितमिति स्वर्गभोगनिमित्तामृतस्यहेयत्वलक्षणया शान्तरसो व्यज्यत इति न जुगुप्साश्लीलतादोषः । लेखानाम् ; देवानाम् । वैकुण्ठ एव कमठः ॥ २० ॥  
अमृतम् ; मोक्षः, सुधा च । आरादिति । आकरः; खनिः । वारी; गजबन्धनम् । गञ्जागृहम् ; मदिरागृहम् । पाशिनः ; वरुणस्य । प्राचीनाङ्कुरपालिका; प्राक्तनबीजावापस्थाली । महानसः ; पाकस्थानम्, अमृतोत्पत्तिस्थानत्वात् ॥ २१ ॥  
एवमेव ; ताण्डवोद्यतमित्यर्थः । इतरेति । पयः पयोधेरित्येकं पदम् । स्फटिकारोहणविभ्रमम्; स्फटिकसोपान विलासम् ॥ २२ ॥ 

इयमिति । अत्र सागरे । विकासिकमलोदरस्थिता सती समुत्थिता कमला लक्ष्मीः ॥ २३ ॥  
कल्याणानामिति । " मङ्गलानां च मङ्गलम् ” इति सकलमङ्गलास्पदत्वेन प्रसिद्धस्यापि भगवतः " यस्य सा जनकात्मजा" इत्युक्तरीत्या तत्संबन्धवशादतिशयितमङ्गलत्वमित्यभिप्रेत्य अविकलनिधिरित्युक्तम् । प्रायेण कृपा मुक्त्यैश्वर्यहेतुः, व्याजसापेक्षा, अतिपरतन्त्रा च । इयं तूभयविभूतिहेतुत्वादिनोक्त विलक्षणेति कापीत्युक्तम् । नित्यामोदा ; नित्यहर्षा नित्यपरिमला च " आमोदो गन्धहर्षयोः " इत्युक्तत्वात् । निगमेत्यादि ; यत्संबन्धेन वेदान्तानां तत्त्वविचिकित्सातरणमिति भावः । दिव्येति ; लीलासंपद्वैलक्षण्यम् । कामधेनुः कतिपय प्रार्थितप्रदात्री; इयं तु न तथेत्युक्तं सकलेति । तेन ब्रह्मादीनामीश्वरत्वं तत्कटाक्ष विशेषायत्तमित्युक्तं भवति ॥ २४ ॥ सेवे देवीति । त्रिदशमहिलाः ; वाणीशर्वाणीन्द्राणीप्रभृतयः ।  
सैवेति । अन्तरायः ; भेदक इत्यर्थः । अत्र नूपुरसंचारं विना शोभनत्वप्रतीतेः रम्यतारूपविनोक्तिरलंकारः । 

विना संबन्धि यत्किंचिद्यत्रान्यस्य परा भवेत् । 

रम्यतारम्यता वा स्यात्सा विनोक्तिरिति स्मृता ॥  
इति लक्षणात् । यद्युपनिबन्धेनातिशयोक्त्यलंकारभेदश्च । उक्तं च वीरनारायणीये

“उपमानस्य निर्देशो निगीर्णे प्रकृते तु यः । 

प्रकृतस्य यदन्यत्वं यद्यर्थोक्तौ च कल्पनम् । 

कार्यकारणयोर्यश्च व्युत्क्रमस्तुल्यकालता । 

या स्यादतिशयोक्तिः सा प्रोक्तैवं पञ्चधा बुधैः ॥ " 

इति ॥ २६ ॥  
साधारण्य इति; सर्वस्य जगतः शेषत्वस्य श्री श्रीशसाधारणत्वेऽपि, “लक्ष्म्या मम च शेषं हि विभूतिरुभयात्मिका " इति स्मरणात् । न चाद्वितीयश्रुतिहानिः अग्नाविष्ण्वोरिव द्वयधिष्ठानैकशेषित्वात् । लक्ष्म्यास्त्वेकोनशेषित्वेन सर्वशेषित्वस्येश्वर एव पर्यवसानाच्च ॥ २७ ॥  
प्रवर्धमानादिति । आदिवराह इति ; " पूर्वमेवाह मिहासम् " इति 

श्रत्यर्थो व्यञ्जितः ॥ २८ ॥ 

क्वापीति । वेशन्तः; पल्वलम् समुद्रो लक्ष्यते । खुरदघ्ने; खुरप्रमाणे ॥ २९ ॥ 

नम इति । अजहत्सपर्यायः नित्यपूज्याय । पर्यायेण निर्या  
। 

सितायां व्युदस्तायाम्, अत एव भ्रमन्त्याम् अमितायां पयोधेः वेलायाम् अभिवृद्धौ विलोलाय । कोलाकृते; वराहरूप । " कोलः पोत्री किरि किटिः " इत्यमरः । पृथुनि विकटे विशाले च विटङ्के कपोतपालिकायां निष्कम्पो निश्चलो यो विष्कम्भः तिर्यग्दारुविशेषः, तेनैव स्थितायाः विश्वंभरायाः भरणे धुरीणः घोणापरिणाहस्य प्राणविस्तारस्य कोण एकदेशो यस्य तस्मै । " विकटः पृथुले रम्ये विशालविकलार्थयोः " इत्यमरः ॥ ३० ॥ 

गोपायेदिति घुर्धुरैः; घुर्धुरानुकारवद्भिः घोणारवैः पवित्रीकृतब्रह्माण्ड इत्यन्वयः । यद्दंष्ट्राकुरस्य कोटावग्रे गाढघटनया दृढघटनेन प्रभावली 

नमोऽस्तु । कीदृशाय ? अत्यजत्पूजाय, नित्यं पूज्यमानाय । पर्यायेण निर्यासितो व्युदस्तः, अत एव भ्रमन् अमितश्च स चासावुदधिश्च तस्य वेलायाम् अम्बुविकारे, विलोलाय । यथा वराहो गर्तजले पतित्वा तत्पर्युदस्यति, पुनश्च गर्तादुत्तिष्ठति, तथायं क्रीडतीति भावः । पृथुः ; विशालः । विकटः ; विस्तृतः । विटङ्कः कपोतपोलिका, तस्या निष्कम्पः निश्चलो यो विष्कम्भः तिर्यग्दारुविशेषः, सेव स्थिता या विश्वंभरा, तस्याः भरस्य धारणे धुरीणः समर्थः, यो घोणापरीणाहकोणः नासिकाविस्तारैकदेशः नासिकाप्रदेशः यस्य तस्मै ॥ ३० ॥ 

अस्माज्जगद्रक्षणं प्रार्थयते गोपायेदिति । अनघम् ; अघानि दोषा यथा न भवन्ति तथा । जगन्ति गोपायेत् । कुहनापोत्री ; कपटवराहः, स्वेच्छावराह इत्यर्थः । प्रलयसमुद्रतरङ्गध्वनिवत् गुरुभिः घुघुरैः श्रोत्रपथपरुषैः नासिका ध्वनिभिः पवित्रीकृतो ब्रह्माण्डो येन सः । यस्य दंष्ट्राकुरकोटौ गाढं यथा 

1 

X६३७  
निष्कम्पा नित्या स्थितिर्यस्याः सा । जगत्कन्दतया स्तम्बतोक्तिः । " एकोऽपि च प्ररोहस्तु बहुभिः स्तम्ब इष्यते " इति युक्तम् । असौत्षूङ् " प्राणिप्रसवे " इति धातुः ॥ ३१ ॥ 

पूर्वमिति । निरीक्षणस्यैव सुमुहूर्तकर्तव्यतया समुदीक्षिताया 

इत्युक्तम् ॥ ३२ ॥ 

संभावयन्निति । बहुमुखाः ; अनेकविधाः प्रतिपन्ना भोगाः  
स्रक्चन्दनादयो यस्य सः । अन्यत्र बहुषु मुखेषु प्रतिपन्ना भोगाः फणा येन सः । शेषात्मनेति ; 

" पातालानामधश्चास्ते विष्णोर्या तामसी तनुः । शेषाख्या यद्गुणान्वक्तुं न शक्ता दैत्यदानवाः ॥ 

इति स्मारितम् ॥ ३३ ॥  
जन्यम् ; युद्धम् । 'युद्धमायोधनं जन्यम्' इत्यमरः । कल्पान्तेति । उष्णालुः ; परितप्तः । वरे दत्ते ; स्वेनेति शेषः । सौवस्तिकः; स्वस्तिवाचनिकः ॥ ३४ ॥  
दूर इति; लुण्ठितम् ; दग्धम् । जम्भकण्टकः ; इन्द्रः । कोटिः ; शतलक्षसंख्या । स्वच्छन्दप्रसरम् ; स्वेच्छाप्रचारम् ॥ ३५ ॥ 

क नु ते पुरुषोत्तम इत्यनेन त्रोटकं नाम गर्भसंधेरष्टममङ्गमुक्तम् । " संरब्धवचनं यत्तु तत् त्रोटकमुदाहृतम्” इति लक्षणात । यद्यपि सप्तमाङ्गमुक्त्वा तदनन्तरमष्टमाङ्गं निरूपणीयम् तथापि "अङ्गानां च विपर्यासो रसानुगुणवर्णनम् " इति वचनानुसारेणैवं निरूपितमिति न  
विरोधः । किमत्रेति । अत्र स्तम्भे किं हरिरस्तीति । अथ ; उपक्रम एव । प्रकटितोपहासक्रमं यथा तथा हिरण्यकरघट्टितात् स्तम्भतः स्तम्भात् जृम्भितः प्रादुर्भूतः । संभ्रमेण स्फुटानां विकसितानां सटानां स्कन्धरोम्णां छटानां समूहानाम् आच्छोटनेन धूननेन त्रुटतां भिद्यमानानां घनानां मेघानां घनेन अधिकेन ध्वनिना द्विगुणं बृंहितं गर्जनं यस्य सः । अत्र टवर्गप्रचुरतया रूक्षवर्णानां वीररसानुगुण्यम् ॥ ३६ ॥ 

विदारयतीति । बलभिदस्त्रम् वज्रायुधम् । विधुतिः ; विधूननम् ॥ ३७ ॥  
दम्भोलीति । खरनखराः ; कठिननखाः । निष्ठ्यूतम् ; निर्गतम् । अतिधवलतया चन्द्रत्वरूपणम् ॥ ३८ ॥ 

विकस्वरेति । स्वरुः ; वज्रम् । आहवः ; युद्धम् ॥ ३९ ॥  
भावना; संकल्पः । विन्यासः ; रचनाविशेषः । प्रह्लादेति । आह्लादनानीति ; “तद्यच्छ मन्युमसुरश्च हतस्त्वयाद्य मोदेत साधुरपि वृश्चिकसर्पहत्या" इति प्रह्लादवचनं स्मारितम् । प्राणनप्रीणनानि ; जीवनरक्षकाणि । प्रत्यूढः प्राप्तः स्थेमा स्थितिर्यस्य स चासौ भीमप्रलयघनघटाघोषणाडम्बरः येषां तानि । " निःस्थेमानो दशाननकीर्तयः " इतिवत् प्रयोगसाधुत्वं द्रष्टव्यम् । यद्यपि " करिणां घटना घटा" इति घटा  
शब्दस्य गजसमूहवाचित्वं, तथाप्यत्रौचित्यात् समूहमात्रपरत्वं ज्ञेयम् । अत्राट्टहासाद्भुतानां प्रह्लादहर्षादिहेतुत्वोक्त्या कारकहेतुर्नामालंकारः, 

“क्रियायाः कारकं हेतुर्मुख्यो गौण इति द्विधा । 

मुख्यहेतुर्द्विधा तत्र कारकज्ञापकक्रमात् ॥” 

इति लक्षणात् ॥ ४० ॥ 

प्रत्यादिष्टेति । प्रत्यादिष्टः प्रत्याख्यातः पुरातनप्रहरणानां शङ्खचक्रादीनां ग्रामो यस्य सः । अवन्ध्यजठरा; सपुत्रा । महासुरगृहे;  
व्रीडेति । महावदान्यस्य त्रिपदप्रदानमनुचितमिति व्रीडाविद्धेत्युक्तिः । त्रैयक्षम् ; शिवसंबन्धि । पुनन्निति; " यच्छौच निःसृतसरित्प्रवरोदकेन तीर्थेन मूर्ध्नि विघृतेन शिवः शिवोऽभूत् " इति भागवतवचनं स्मारितम् । विक्रमः ; पादेनोत्क्रमणम् । " विक्रमः क्रमणे शौर्ये इति निघण्टुः । यस्य विक्रमस्य प्रस्तावे प्रारम्भे समुच्छ्रितध्वजपटीवृत्तान्तस्य सिद्धान्तिभिः स्थापकैः स्रोतोभिः सीतालकनन्दाप्रभृतिभिः प्रवाहैः । दोधूयते ; " धूञ् कम्पने " इति धातोर्यङि रूपम् ॥ ४२ ॥  
जामदग्न्यरामस्य पूर्वमेव प्रस्तुततया तमुपेक्ष्य मध्यम राममाह एष इति । बहुमुखपुण्यजनः ; दशमुखः । परित्रातपुण्यजनः ; रक्षितसाधुजनः, " निवासवृक्षः साधूनाम् " इत्युक्तत्वात् । अनेनेत्यारभ्य रामायणषट्काण्डयर्थं संक्षेपेण दर्शयति । कञ्चुकितकारणाकारेण; आच्छादितपरतत्त्वस्वरूपेण । 

" स हि देवैरुदीर्णस्य रावणस्य वधार्थिभिः । 

अर्थितो मानुषे लोके जज्ञे विष्णुः सनातनः ॥ ” 

इति युक्तम् । गोपायितम् ; रक्षितम् । कौशिकः ; विश्वामित्रः । कौशिकादस्त्रप्राप्तिं सूचयति — रणेति । विमताः; सुबाहुमारीचप्रभृतयः ।  
सुलोचनाः ; स्त्रियः । खण्डपरशुः ; रुद्रः । कोदण्डः ; धनुः । शौण्डः ; समर्थः । भृगुपतिः; परशुरामः । खरतरः; कठिनतरः । खरः ; राक्षसः । नलवनम् ; तृणसमूहः । कलभः ; गजशाबः । 

तं दृष्ट्रा शत्रुहन्तारं महर्षीणां सुखावहम् । 

बभूव हृष्टा वैदेही भर्तारं परिषस्वजे ॥ 

इति वचनमनुसंधायाह --महितेति । दिधक्षा; ब्रह्ममेधसंस्कारः । लक्षित  
म् ; दर्शितम् । मुनिभजनम् ; यतिशुश्रुषा । भावुकभाषितानि; अपशब्दादिदोषरहितानि वचांसि । तदुक्तम्

“बहु व्याहरतानेन न किंचिदपशब्दितम् । 

तस्माद्व्याकरणं कृत्स्नमनेन बहुधा श्रुतम् ॥ "  

इत्यादि । तरणिसुतः; सुग्रीवः । वालिनं विशिनष्टि — विपुलेति । कपिपतिः ; वाली । दारणम् ; भेदनम् । विमतसहोदररक्षः पदैः 

" रावणो नाम दुर्वृत्तो राक्षसो राक्षसेश्वरः । 

तस्याहमनुजो भ्राता विभीषण इति श्रुतः ॥ " 

इति स्मारितम् । जृम्भितसर्वेश्वर भावेनेति ; 

" पिशाचान् दानवान् यक्षान् ये चान्ये भुवि राक्षसाः । 

अङ्गुल्यग्रेण तान् हन्यामिच्छन् हरिगणेश्वर ॥ "  
इति श्रीरामोक्तिः स्मारिता । सकृत्प्रपन्नेति ; “ सकृदेव प्रपन्नाय " इति विवृतम् । सर्वजनेति; “ सर्वभूतेभ्यः " इति पदं व्याख्यातम् । दीक्षितेनेति ; " व्रतं मम " इति व्याख्यातम् । साधितः ; रचितः । अत्र भयानकशृङ्गारयोः समावेशः । अवरोधः; अन्तः पुरजनः । विश्रवस्तनयस्य ; रावणस्य । विश्रमसमयविश्राणनम् ; विश्रमकालवितरणम् । तेन विख्यातविक्रमेणः प्रसिद्धपराक्रमेण । अनेन 

' गच्छानुजानामि रणार्दितस्त्वं प्रविश्य रात्रिंचरराज लङ्काम् । 

आश्वास्य निर्याहि रथी च धन्वी तदा बलं द्रक्ष्यसि मे रथस्थः ॥ " इति स्मारितम् । मघवजित्; इन्द्रजित् । लपनदशकलवनेति स्तबकवृन्तच्छेदनसाम्यं व्यज्यते । रजनिचरयुवतिः; मन्दोदरी । तया हि स्वपतिहननेन वज्रहस्तादिषु सुबहुवारं निर्जितेषु सामर्थ्याभावमनुमाय परिशेषप्रमाणेन नारायणावतार एव श्रीराम इति परतत्त्वं निर्णीतम् । तदुक्तम्  
" व्यक्तमेष महायोगी महतः परमो महान् । 

तमसः परमो धाता शङ्खचक्रगदाधरः । 

श्रीवत्सवक्षा नित्यश्रीरजय्यः शाश्वतो ध्रुवः ॥ “.  

इति । अत्र लिङ्गतोऽर्थोहनादनुमानं नाम गर्भसंधेः सप्तममङ्गमुक्तम्, ' अभ्यूहो लिङ्गतः सम्यगनुमानमितीरितम्” इति लक्षणात् । यद्यपि प्रधानकथानुसारेणाङ्गवर्णनं युक्तं, तथापि दशरूपके " चातुर्वर्ण्यसमाहारो वर्णसंहार इष्यते " इति वदता प्रधानकथानुसारित्वम नियतमित्यभिप्रेतमिति न दोषः । प्रतिज्ञेति भरतप्रतिज्ञा विवक्षिता । साकेतम् ;  
अयोध्या । तदितरत्; स्थावरम् । भद्रारामेण ; मङ्गलावासेन । पारावारेति ; पारावारस्य समुद्रस्य पयोविशोषणमेव कला, तत्र पारीणस्य कालानलस्य ज्वालाजालविहारं हरतीति तथोक्तः । स चासौ विशिखश्च, तस्य व्यापारे घोरः भयंकरः क्रमः संचारः यस्य सः । अनेन " सागरं शोषयिष्यामि पद्भ्यां यान्तु प्लवंगमाः " इति स्मारितम् । धर्मो विग्रहवानिति ; " रामो विग्रहवान् धर्मः " इति स्मारितम् । धन्वी ; प्रशस्तचापः ; " मण्डलीकृतकार्मुकः " इति ह्युक्तम् ॥ ४३ ॥  
भूमिर्दृप्तनृपव्याजदैत्यानीकशतायुतैः । 

आक्रान्ता भूरिभारेण ब्रह्माणं शरणं ययौ ॥ 

इति श्रीभागवतोक्तेः । गोपीनां प्राणमित्रमिति ; गोपेष्ववियुक्तेषु सत्स्वेव यद्विश्लेषेण प्राणानपि गोप्यस्त्यजन्तीति भावः । तच्च चिन्तयन्तीप्रभृतिषु प्रसिद्धम् । गुरुः; सांदीपनिः । तस्य सुतस्य पुनरुज्जीवनेन महती दातृत्वकीर्तिर्यस्य सः । अनेन 

तत्पाञ्चजन्यमापूर्य गत्वा यमपुरं ततः । हरिर्बलश्च भगवान् जित्वा वैवस्वतं यमम् ॥ तं बालं यातनासंस्थं यथापूर्वशरीरिणम् । प्रीत्यै प्रदत्तवान् कृष्णो बलश्च बलिनां वरः ॥ " 

इति स्मारितम् । नाथो वृष्ण्यन्धकादेरिति ; 

"" भगवानपि विश्वात्मा विदित्वा कंसजं भयम् । यदूनां निजनाथानां योगमायां समादिशत् 

99 

इत्यवतारप्रयोजनं दर्शितम् । नरकः ; नरकासुरः । पत्रभङ्गापहारी ; वैधव्य संपादक इत्यर्थः । 

" गोविन्देति यदाक्रन्दत्कृष्णा मां दूरवासिनम् । 

ऋणं प्रवृद्धमिव मे हृदयान्नापसर्पति ॥ 

इति कृष्णाऋणापाकरणार्थमेव धर्मादिरक्षणमिति व्यञ्जयितुं पाञ्चालीग्रहणम् । धर्मादिष्वेकस्मिन्नपि विपन्ने पाञ्चाल्या एवामङ्गलमिति सर्वरक्षण  
मावश्यकमिति बहुवचननिर्देशः । पञ्चस्वस्याविशेषेण सौहार्दै दर्शयितुं वल्लभग्रहणम् । सहासनभोजनसंलापादिषु सुहृत्त्वं सर्वसुलभमिति तद्वयावृत्तिमाह – प्रथनेति । तत्राप्यनुयात्रादिव्यावृत्तये मुखसुहृदित्युक्तिः । 

पञ्चमाम्नायस्य भारतस्य, भारतः पञ्चमो वेदः " इति स्मरणात् । 

सारः; महावाक्यतात्पर्यविषयः । तदुक्तम् — 

" वेदे रामायणे चैव पुराणे भारते तथा । 

आदौ च मध्ये चान्ते च विष्णुः सर्वत्र गीयते ॥" 

इति । यद्वा " भारते भगवद्गीता" इति पञ्चमाम्नायसारभूतगीतोपनिषत्प्रतिपाद्य इत्यर्थः ॥ ४४ ॥ 

निकटेष्विति । अधुनापि मृग्यमाणमिति “ यतो वाचो निवर्तन्ते " इति वर्तमानप्रयोगो व्याख्यातः । यमलार्जुनाभ्यां दृष्टा  
फक्कदिति । फक्कनं नीचैर्गमनम् । “ फक्क नीचैर्गतौ " इति धातुः । 

। कौरवपट्टणम् ; हास्तिनपुरम् । प्रभृतिशब्देन यमुनादिसंग्रहः । तदुक्तम् — 

“इत्युक्त्वा मदरक्ताक्षः कर्षणाधोमुखं हलम् । 

प्राकारवप्रे विन्यस्य चकर्ष मुसलायुधः ॥ 

आघूर्णितं तत्सहसा ततो वै हास्तिनं पुरम् । 

दृष्ट्वा संभग्नहृदयाश्चुकुशुः पौरकौरवाः ॥” 

इति । प्रलम्बः ; राक्षसः । आदिपदेन द्विविदादयः । शर्करया क्षीरमिवापृथग्भूताः परस्परमेलनेनातिस्वाद्याः ॥ ४७ ॥  
भाविन्येति । भाविन्या; भविष्यन्त्या । दशया अवस्थया, अवतारेणेति यावत् । कल्की; कल्को नामाश्वजातिविशेषः, “ताम्रत्व क्सित  
केशवालतनुजः " इति तल्लक्षणम् । विष्णुयशा नाम कश्चित् ब्राह्मणः, 

तस्य सुतः ; 

“शम्बलग्राम मुख्यस्य ब्राह्मणस्य महात्मनः । 

भवने विष्णुयशसः कल्की प्रादुर्भविष्यति ॥”

इति स्मरणात् । कलिकथा पापकथा । निस्त्रिंशः ; खड्गः । धारा ; खड्गाग्रम्। छिन्नकण्टकलतादिके क्षेत्रे बीजं सम्यगङ्कुरतीति प्रसिद्धिः॥ ४८॥  
इच्छेति । मकरतादिपरिग्रहेऽपि राक्षस संहारसंभवे स्वतन्त्रेच्छया मत्स्यतेति वक्तुम् इच्छामीनेत्युक्तम् । “कण्डूयनैरद्रिणा निद्राणस्य " इति न्यायेन मन्दरधारणस्य विहारनिमित्ततया विहारकच्छपेत्युक्तिः । " रोमान्तःस्था मुनयः स्तुवन्ति " इत्यपरिच्छिन्नविग्रहतया महापोत्रिनित्युक्तम् । नृसिंहस्याकस्मिकत्वेन यदृच्छेत्युक्तम् । स्वनिर्दिष्टेन्द्रपदाद्याक्रमणेऽपि बलेर्धार्मिकत्वेन नातिपीडामकरोदिति रक्षावामनेत्युक्तम् । एकैकशः समूलघातेऽप्यनिवृत्तरोषतया रोषरामेत्युक्तम् । आर्द्रापराधिनो रावणकाकादेर्दृष्टमात्रवध्यत्वेऽपि कारुणिकतया वधानिवृत्त इति करुणाकाकुत्स्थेत्युक्तिः । हलेन पुरोत्पाटनादिकं लीलामात्रमिति हेलाहलिनित्युक्तम् । यमुनातीरे गोपालगोपिकादिभिः क्रीडानिमित्तं वल्लभत्वम्, इच्छामात्रेणैव दुष्टनिग्रहसंभवादिति वक्तुं क्रीडावल्लवेत्युक्तिः । कल्कवाहनदशाकल्किन्निति ; युगपदेव सकलदुर्वृत्तनिग्रहावतारस्य नातिचिरस्थायित्वं  
च व्यज्यते । सर्वत्र इच्छामीनेत्यादिना कर्मनिमित्तकत्वव्यावृत्तिरभिप्रेता । प्रत्यहं जल्पन्त इति; सायं प्रातः संध्यासु दशावतारस्तोत्रपठनं नित्यमिति व्यज्यते ॥ ४९ ॥ 

समाधिजननीं भावनाम् ; तत्स्वरूप साक्षात्कारजनकं ज्ञानम् ; 

" तस्यैव कल्पनाहीनस्वरूपग्रहणं हि यत् । 

मनसा ध्याननिष्पाद्यं समाधिः साभिधीयते ॥ " 

इति स्मरणात् ॥ ५० ॥  
पदकमलेति । प्रणिहितरुचिभेद इति ; निर्दिष्टविग्रहेषु यथारुचि व्यवस्थया विकल्प उक्तः । निघ्नः; आयत्तः इत्यात्रेयाहोबिलाचार्यविरचिते संकल्पसूर्योदयव्याख्याने प्रभाविलासाख्याने शुभाश्रय निर्धारणं नाम सप्तमोऽङ्कः । ॥ ५१ ॥