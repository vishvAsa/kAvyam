+++
title = "प्रभाविलासः"

+++
  
वृत्तवर्तिष्यमाणकथासूचकं प्रवेशकमाह -- ततः प्रविशतीत्यादिना । 

तदुक्तम्-

" वृत्तवर्तिष्यमाणानां कथांशानां निदर्शकः । 

प्रवेशकस्तु नाद्येऽङ्के नीचपात्रप्रयोजितः ॥

इति । वत्सलाः गौः ॥ १ ॥  
प्रियसखीति विस्रम्भपात्रत्वोक्ति', " सखी विस्रम्भपात्रं स्यादाली स्नेहस्य भूमिका" इत्यालंकारिकोक्तेः । दोहलेन; कुतूहलेन । कच्छः ; जलप्रान्तप्रदेशः । वासन्ती माधवी लता । लहरी; प्रवाहः । अत्र  
मन्दाकिनीस्तुत्या भावाख्या रतिर्व्यज्यते । तस्याश्च गुणभूतो निर्वेदः प्रतीयत इति प्रेयोऽलंकारः ॥ २ ॥  
एषेत्यादि । अत्र सरित्पुलिनलतागृहपदैर्दिवा विहारदेशोक्तिः । तदुक्तं भावप्रकाशे  
" सरितः पुलिनं वेला कान्तारारामभूधराः । 

लतागृहाणि चित्राणि शय्या किसलयाचिता । दिवा विहारदेशाः स्युः ॥ " 

इति । प्राग्भारोऽतिशयः । आलीनाः ; आश्रिताः ॥ ३ ॥  
X२०१ 

यथा रोचते प्रियसख्यै, तथा करोमीति शेषः । " रुच्यर्थानां प्रीयमाणः " इति चतुर्थी । हला इति सख्याहाने । हालिकजम्बुक- 

;  
दर्शनन्यायः ; हालिकानां कर्षकाणां जम्बुकदर्शनन्यायः । ते हि तद्दर्शने  
कृषिम् विहाय धावन्तीति लौकिकी प्रथा । अद्येति । अत्र " पिशाचानां विवाहेषु गर्दभाः किल गायकाः " इति चाटुवचनं द्रष्टव्यम् ॥ ४ ॥  
प्रत्यायिता विश्वासं गमिता । विचिकित्सा संशयः । 

ता- तस्मात् । हस्स - महामोहस्य ।  
अथ बिन्दुप्रयत्नसमन्वयरूपं प्रतिमुखसंधिं साङ्गं निरूपयितुं पात्रप्रवेशमाह - ततः प्रविशतीत्यादिना । तत्र प्रतिमुखसंधिलक्षणम् – “ लक्ष्या-  
"" 

लक्ष्यतयोद्भेदस्तस्य प्रतिमुखं भवेत्" इति, लक्ष्यालक्ष्यस्य बीजस्य व्यक्तिः प्रतिमुखं भवेत् " इति च । ततश्च प्रथमाङ्कोपक्षिप्तस्य पुरुषमोचनरूपबीजस्य तदुपायतत्फलप्रददेवतापारम्य प्रदर्शनेन किंचिल्लक्ष्यस्य परपक्षनिरासापेक्षया किंचिदलक्ष्यस्योद्भेदनरूपत्वादयं प्रतिमुखसन्धिः । अथ बिन्दु- मुपक्षिपति -- सेनापते इति । स च पुरुषमोचनरूपवस्तुनः प्रतिमतभङ्गेन विच्छेदे पुनरविच्छेदहेतुः । तदुक्तम् " अवान्तरार्थविच्छेदे बिन्दुरच्छेदकारणम्" इति । कृताकृतप्रत्यवेक्षणेन ; स्वपक्षस्थापनं कृतम् ; परपक्ष- भङ्गोऽकृत इति विमर्शनेन । स एष समय इति त्वराधिक्योक्त्या प्रयत्न उपक्षिप्तः । " प्रयत्नस्तु फलप्राप्तौ व्यापारोऽतित्वरान्वितः " इति लक्षणात् । जडमतीति । दैवकोपात्; भगवद्वैमुख्यात् । अस्मिन् लोके जनित्वा ।  
निरपराधे जगति; सज्जनेष्वित्यर्थः । जातनिर्व्याजवैराः ; उत्पन्ननिष्का- रणद्वेषाः । कति कति प्रतिवादिनः । क्लृप्तसिद्धान्तभेदाः ; कल्पितमोह- शास्त्रभेदाः । तेषां प्रयोजनमाह — कलहार्थमिति । प्रलपनमुखभेदान्; परिभाषाभेदभिन्नान् प्रबन्धान् पाठयन्तीत्यन्वयः । अत्र दैवरोषादित्यादिना चतुर्मुखं प्रति भगवदुक्तिः स्मारिता- 

“देवतान्तरसक्तानि शास्त्राणि विविधानि च । 

कल्पयित्वा ततस्तानि मन्मतच्छेदयुक्तिभिः । 

वर्धयस्व यथा तानि दृष्ट्वा संशयसंयुताः । संप्राप्य मोहं मुक्तीशं मामज्ञात्वा सुदुःखिताः । रौरवेषु च घोरेषु दुरितान्यनुभूय च ॥”

इति ॥ ५ ॥  
अपशदः ; निकृष्टः । लप्स्यते ; प्राप्स्यते । सर्वत इति । सागर- मेखला ; भूमिः । मारकत्वं दर्शयितुं करवीरग्रहणम् । आदिपदेन विषतिन्दुकादिसंग्रहः । अत्र दुर्जनभूयस्त्वसुजनाल्पीयस्त्वव्यञ्जनस्य वाच्यायमानत्वेऽपि निर्वेदस्य प्रधानव्यङ्ग्यतया न गुणीभूतव्यङ्ग्यतादोषः ॥ ६ ॥  
X२११ 

स्वतः सिद्धमिति । "न चास्य कश्चिज्जनिता न चाधिपः " इति श्रुत्या स्वतः सिद्धमित्युक्तम् । प्रतिभटम् ; सदृशमित्यर्थः । सुधासध्रीचीभिः ; सुधया सध्रीचीभिः पूर्णाभिः सदृशाभिरिति वा । ईडीमहि, ईड स्तुताविति धातुः । अत्र स्वतः सिद्धमित्यविकारित्वमुक्तम् । शुद्ध- स्फटिकेत्यंशतो जडत्वादिरूप हेयव्यावृत्तिः । मणीति स्वप्रकाशस्वरूपत्वम् । भूभृदित्य परिच्छिन्नत्वम् । प्रतिभट मित्युक्त गिरिव्यतिरेकश्च व्यज्यते । सुधासध्री- चीभिरित्यानन्दरूपत्वशीतलत्वाह्लादकत्वादिधर्माणां प्रतीत्यांशतो जडत्वव्या-  
वृत्तिः । अतो वह्निज्वालाव्यतिरेकश्च व्यज्यते । द्युतिभिरित्यसंख्यातत्वेन सकलतेजोऽभिभवनं व्यज्यते । अवदात त्रिभुवनमिति तत्र स्थित कैलासादेर- पह्नवो व्यङ्ग्यः । अनन्तैस्त्रय्यन्तैरनुविहितेति सौरतेजोवैलक्षण्यम्, वेदैरशून्यस्त्रिभिरेति सूर्यः " इति तस्य परिमितत्वश्रवणात् । हताशेषावद्यमिति कलङ्किततेजोव्यतिरेकः औष्ण्यगर्भितत्वकतिपयबोधकत्वासह्यशीतलत्वादिराहित्यं च व्यज्यते ॥ ७ ॥ 

समाहार इति । साम्नामित्यादौ बहुवचनोक्तिः शाखाभेदेन । प्रतिपदम् ; प्रतिस्थानम् । धाम आश्रयः । लयः ; नाशकः । लहरि - विततिः ; तरङ्गसमूहः । कथायां दर्पेण क्षुभ्यतां प्रतिकथकानां कोलाहलेन भवतीति तथोक्तम् ॥ ८ ॥  
अनरण्यः ; इक्ष्वाकुकुलीनः । स हि रावणं शशाप । तदुक्तम्- 

यदि दत्तं यदि हुतं यदि मे सुकृतं तपः । यदि गुप्ताः प्रजाः सर्वा यथासत्यं वचोऽस्तु मे ॥ उत्पत्स्यते कुले ह्यस्मिन्निक्ष्वाकूणां महात्मनाम् । रामो दाशरथिर्नाम यस्ते प्राणान् हरिष्यति ॥इति । आरण्यकवादः ; वेदान्तवादः । अनेन वेदान्ताचार्यो लक्ष्यते । त्वयेति । वेदान्तानां ब्रह्मण्येव तात्पर्य प्रथमाङ्के निरूपितम् । इतः परं  
विरोधनिरास एव कर्तव्य इति श्लोकार्थः । अत्र प्रतिमुखसंधेरङ्गानि त्रयोदश । तदुक्तं दशरूपके-- 

" विलासः परिसर्पश्च विधूतं शर्मनर्मणी । नर्मद्युतिः प्रगमनं निरोधः पर्युपासनम् । 

पुष्पं वज्रमुपन्यासो वर्णसंहार इत्यपि ॥ 

इति । तत्र शमनीयमतः परमिति प्रथमाङ्गम्, दृष्टार्थरूपबीजस्येहात्मतया वर्णनात् । तदुक्तम् " दृष्टार्थविषयामीहां विलासं परिचक्षते " इति ॥ ९ ॥ 

शमेति । मुखपदेनोपरतितितिक्षादयः । " शान्तो दान्त उपर- तस्तितिक्षुः समाहितः " इति श्रुतेः । निरुपधौ निरङ्कुशे महामोहे 

।  
X२१५ 

श्रद्धाया निवारणे लम्पटाः । विष्वक्सेनो यथा भवतीति शेषः ॥ १० ॥ 

निष्प्रत्यूहेति । निष्प्रत्यूहमबाधं यथा तथा समुत्थितैः । प्रमाण- पदेन त्रय्यन्तास्तद विरोधिप्रत्यक्षानुमानादयः । आदिपदेन शारीरकन्यायाः । तैरधिगतस्थैर्यः । अनेन शारीरकन्यायानुगृहीतवेदान्तशास्त्रजन्यं ज्ञानं विवेक इति लक्षणमुक्तम् । स्वच्छन्देति । स्वपरनिर्वाहकत्वरूपं स्वतः प्रामाण्यमुक्तम् । स्वायत्तसिद्धिरिति स्वप्रकाशकत्वमुक्तम् । राजसमाधिः  
स्पष्टः । परिपतच्चिन्ताफलस्रोतसः परिपतन्ति परितः समागच्छन्ति चिन्ताफलानां स्रोतांसि यस्य तस्य । विवेके यानि फलकदम्बकानि पुरुष - मोक्षपर्यन्तानि सेत्स्यन्ति, तानि निरुपद्रवं लब्धवत इत्यर्थः । अथवा परिपतन्तीनां चिन्ताफलानां निरन्तरस्मृतीनां स्रोतसः प्रवाहभूतस्य । विशदस्मृतिसंततेरपि विवेकरूपतया अभेदोक्तिः । ते तव समस्तस्य कार्यजातस्य सत्तावस्थितिवृत्तिषु स्वरूपस्थितिप्रवृत्तिषु अहं छाया छायावत् परतन्त्र इत्यर्थः । सर्वत्र निश्चयरूपत्वात् ॥ ११ ॥  
तस्मादिति । अहं वा सुमतिर्वेति ; निश्चयत्वावाधितत्वयोर्विवेक- ज्ञानानपायात् मुहूर्तमपि न जीवाव इत्युक्तम् । अनेन 'न जीवावः' इति द्विवचनेन लक्ष्मणवचनं व्यञ्जितमिति वचनव्यङ्ग्यध्वनिभेदः । वचनं तु- 

" न च सीता त्वया हीना न चाहमपि राघव । मुहूर्तमपि जीवावो जलान्मत्स्याविवोद्धतौ ॥ " 

इति । असुरादीति । अत्र 

" त्वं च रुद्र महाबाहो मोहशास्त्राणि कारय । 

अनायासं दर्शयित्वा फलं शीघ्रं प्रदर्शय ॥

"" 

इत्येतदनुसंधेयम् । अतीतसमयाः ; कालात्ययापदिष्टा इत्यर्थः । तपनाप-  
नेयतिमिरक्रमतः; सूर्यनिवर्त्यतिमिररीत्या ॥ १२ ॥ 

वशिकाः ; तुच्छाः । साधनम् ; स्वपक्षस्थापनम् । उपालम्भः; परपक्षदूषणम् । खरतरम् ; तीक्ष्णतरम् । तर्कपञ्चकम् ; आत्माश्रयान्योन्या-  
श्रयचक्रकाश्रयानवस्थातिप्रसङ्गरूपम् । वेतण्डाः ; गजाः । संचालित-  
निष्कम्पमिति; अनेन परिसर्पो नाम प्रतिमुखसंधेरङ्गमुक्तम् । “परिसर्प इति प्राहुर्दष्टभ्रष्टानुसर्पणम्” इति लक्षणात् ॥ १३ ॥ \  
उपवीतिनमिति । अत्र प्राशस्त्ये मतुप् । सार्थः ; समूहः । साष्टाङ्गमिति ; मनोबुद्धयभिमानहस्तपादद्वय शीर्षसहितमित्यर्थः । तदुक्तम्- " मनोबुद्ध्यभिमानेन सह न्यस्य धरातले । कूर्मवच्चतुरः पादान् शिरस्तत्रैव पञ्चमम् ॥ " \
 इति । प्रणमतीति; नामगोत्रभोशब्दोच्चारणपूर्वकं नमस्करोतीत्यर्थः । यथाह मनुः - \
 " \
 • अभिवादपरो विप्रो ज्यायांसमभिवादयेत् । \
 असौनामाहमस्मीति स्वं नाम परिकीर्तयेत् ॥ \  
भोशब्दम् कीर्तयेदन्ते स्वस्य नाम्नोऽभिवादने । 

नाम्नां स्वरूपभावे हि भोशब्दः ऋषिभिः स्मृतः ॥ 

इति ॥ १४ ॥ 

आयुष्मन्निति मतुप् प्रशंसायाम् । तत्त्वजिज्ञासाप्रवृत्तत्वेनायुः- साफल्यात् " तरवः किं न जीवन्ति " इति वितथायुषो वैलक्षण्यमुक्तम् । आयुष्मन्निति वर्णप्रयुक्ताशीर्वादोऽपि फलितः । 

आयुष्मान् भव सौम्येति वाच्यो 'विप्रोऽभिवादने " इति मनुस्मरणात् । प्रतिष्ठापितेति । तिस्रो विद्या येषां ते त्रिविद्याः ; त एव त्रैविद्याः ; ब्रह्मनिष्ठा इत्यर्थः ॥ १५ ॥  
X२२३ 

अविश्रान्तेति । अविश्रान्ताः संतताः श्रद्धा, तासां शतस्य कलहाः अहमहमिकया वर्तनानि तेषां कल्लोलैस्तरङ्गैः विषमाः निम्नोन्नताः । मधुक्षीरन्यायेन माधुर्यविवेचनस्याशक्यतया स्वगुणानां सर्वज्ञत्वादीनां विभवस्य विभूतेरासंजनेन मेलनेन कनतो महानन्दस्य ब्रह्मणोऽनुभव परिवाहाः स्वरूपविभूतिगुणविशिष्टपरब्रह्मगोचरवेदान्तश्रवणमनननिर्धारितबुद्धिवैशद्यकाष्ठाः तव मनस्याविर्भूयासुरित्यर्थः ॥ १६ ॥  
वादेनेति । अनेन 

वादेन ब्राह्मणं जित्वा हृष्टो भवति यो द्विजः । 

श्मशाने पादपः स स्यात् कङ्कगृधनिषेवितः ॥

इति वचनं स्मारितम् । वर्णः ; ब्राह्मणत्वादिः । जातिः ; देवत्वादिः, विशिष्टमातापितृजन्यत्वं वा । गोत्रम् ; कूटस्थऋषिनामकीर्तनम् । प्रवरः;  
X२२५ 

वंश्य ऋषिगणनामकीर्तनम् । कुलम् ; वंशः । चरणम् ; बहूवृचत्वाद्यवान्तर जातिः । दूर इति । स्वपक्षस्थापन परपक्षदूषणवान् जल्पः । स्वपक्षस्थापनही- नपरपक्षदूषणमात्रपर्यवसाना वितण्डा । तत्त्वबुभुत्सोः प्रश्नप्रतिबचनरूपकथा 

वादः ॥ १७ ॥ 

॥  
मितंपचे ; क्षुद्रे । नित्येति । समयग्रामेषु सिद्धान्तसमूहेषु । निष्णातिनः ; निष्ठावन्तः । शिक्षाधिकग्राहिणः ; शिक्षितकक्ष्याया अविरोधे-  
नोत्तरकक्ष्याविशेषकल्पनचतुराः । तत्र तेषां  मध्ये । अद्भुतनिर्भर प्रसरया ; विस्मयनीय परिपूर्णवैशद्ययुक्तया । परिष्कारिण इति पञ्चमी । प्रत्ययितः; विश्वस्तः । प्रयोजकान्तरमाह – प्रत्यर्थिभिरिति । अत्रोत्तरं नामालंकारः, " तदुत्तरमिहोत्कर्षो योऽर्थानामुत्तरोत्तरम्" इति लक्षणात् ॥ १८ ॥  
समानतन्त्रे; साधारणशास्त्रे । पञ्चषाः ; पञ्चषट्संख्याकाः । ते च 

;  
X२२९ 

संक्षिप्तमिति श्लोकेन वक्ष्यन्ते । गुर्विति । गुरोः प्रसदनं प्रसादः, तेन स्फुरन्तो गुणाः वैशद्याप्रमादाविस्मरणादयः, तैर्गरिमयुक्ते श्रेष्ठे । “गुरुस्तु गीष्पतौ श्रेष्ठे गुरौ पितरि दुर्भरे " इति निघण्टुः । मानसे यद्वस्तु सकृत् स्फुरति, तत् किमपि किंचिदपि नापभ्रश्यति । तत्; वस्तु । ऋषिः तदितरः ; तथाविधबुद्धिशाली कश्चिदन्यः । विकल्प्य ; विकल्पं प्राप्ये- त्यर्थः ॥ १९ ॥  
कुटिलेति । कुटिलमतिभिः; कपटबुद्धिभिः । बाह्यः ; चार्वाकैः । कुदृष्टिभिः ; मायिभिः । कथितेति शेषः । कथकपरिषद्धौरेयाणाम् ; जल्प- वितण्डाभेदधुरंधराणामपि । क्षणकर्कशा किमुत वादमात्रपारदर्शिनामिति भावः । प्रलपनम् ; निरर्थकशब्दाडम्बरम् ; तस्य गुणीभूतं यदलीक- प्रकाशनम् ; अप्रामाणिकार्थकथनम् ; 

; 

तेन पत्रला; व्याप्ता । " किं क्रूरं स्त्रीहृदयम्" इत्यादिप्रसिद्ध्या युवतिहृदयक्रूरेत्युक्तम् ; तेन स्वाभिमताभिनिवेशेन प्रमाणतर्क विसंवाद्यर्थस्यासहनं व्यञ्जितम् । अत्र शिष्यविषयः प्रणयो व्यज्यते ॥ २० ॥  
त्वयेति; उपदेशप्रयुक्तनिर्विचिकित्सतोक्तिः । त्वन्निदेशव्यवस्थिते इति सिद्धान्तातिक्रमे गर्वादिदोषराहित्यमुक्तम् । मयि स्थित इति; वादिदौर्बल्यं निवारितम् । कश्चित् ; कश्चन ; न कोऽपीत्यर्थः ॥ २१ ॥ 

संक्षिप्तमिति । संक्षिप्तमित्यनेन वेदान्तदीपः । विस्तृतमित्यनेन श्रीभाष्यम् । सरलानाम् ; उदारमतीनां समुचितमिति वेदार्थसंग्रहः । सावधानानां प्रियमिति वेदान्तसारश्च व्यञ्जितः । प्राधान्येन प्रणीतमिति गद्यत्रयोक्तिः । परभणितिपरिष्कारवृत्त्या ; श्रीभगवद्गीताभाष्यरूपेणे-  
त्यर्थः । यद्वा श्रीभाष्यमेवोक्तसर्वलक्षणम् । तथाहि--- लघुपूर्वपक्षसिद्धान्तादौ संक्षेपः । महापूर्वपक्ष सिद्धान्तादौ विस्तरः । प्रसन्नत्वेन सरलत्वम् । गम्भीरतया सावधानप्रियत्वम् । क्वचिदुद्गन्थवृत्त्या प्राधान्यम् । श्रुतिप्रक्रियादौ परभणितिपरिष्कार इति । शिक्षासौकर्येण सकृदुपदेशग्रहणधारणादिना जातया तुष्ट्या हर्षेण प्रचितेन प्रवर्धितेन गुरुजनस्यानुग्रहेणेद्धं प्रवर्धमानम् । नाथजुष्टाया ईश्वरतात्पर्यवत्याः श्रुतियुक्तेः शिरोभूषणं वेदान्तहृदयंगममित्यर्थः ॥ २२ ॥  
X२३३ 

उपघ्नः ; अन्तिकाश्रयः । अनुदिनमिति । स्नेहः ; अनुरागः, तैलं 

च । सुमतिभिः ; ज्ञानिभिः, कुशलैश्च । दशायाम् ; अवस्थायां, वर्त्यां च । शरणम्; रक्षकं गृहं च 

; 

" उपाये गृहरक्षित्रोः शब्दः शरणमित्ययम् " 

इत्युक्तत्वात् ॥ २३ ॥  
असत्तामिति । “ असन्नेव स भवति । असह्मेति वेद चेत् " इत्युक्तलक्षणामसत्प्रायताम् । तमः ; अज्ञानम् । पथि ; सन्मार्गे । शास्त्रम् ; श्रीभाष्यम् । सकृद्भावितम् ; सकृच्छ्रुतम् ॥ २४ ॥ 

पारिप्लवमतिः ; चञ्चलमतिः । " पारिप्लवः परिप्लव इत्येतौ वाच्य-  
वञ्चलाकुलयोः” इति निघण्टुः । आदिश्येति । " श्रुतिस्मृती ममैवाज्ञा यस्तामुल्लड़ध्य वर्तते " इत्यादिना विधिनिषेधशास्त्रस्य भगवदाज्ञारूपतया आदिश्येत्युक्तम् । "य आत्मानमन्तरो यमयति " 

एष एवासाधु कर्म कारयति" इत्यादिश्रुत्या अन्यथा नियमयन्नित्युक्तम् । " पापकारी पापो भवति" इत्युक्तरीत्या सामग्रीवशेत्युक्तम् । “न कलञ्जं भक्षयेत् । न 

। सुरा पिबेत्" इत्यादिना निवृत्तिः शिष्टेत्युक्तम् । चेतनाचेतनव्यापारस्य  
सर्वस्यापीश्वरेच्छां विनानुत्पत्तेः स्वेच्छाभावितेत्युक्तम् । " यमधो निनीषति" इत्याद्यभिप्रायेण स्वयं पातित इत्युक्तम् । परिहरति--- त्रिष्विति कर्मोपधाविति प्रथमतृतीययोः परिहारः । अन्यथा नियमनस्य तत्तत्कर्माधीनतया स्वस्यानुमन्तृतामात्रत्वात नोक्तदोष इत्यर्थः । अनेन " वैषम्य- नैर्घृण्ये न सापेक्षत्वात् " इति सूत्रार्थोऽभिप्रेतः । द्वितीय प्रश्नस्य सावधावित्यनेन परिहारः । कर्मणां सावधित्वेन पूर्वाघादीनां प्रायश्चित्तभोगादिना  
X२३७ 

नाशे निवृत्तिशास्त्रानुसारेणोत्तराधानुत्पादे च सामग्र्या एवोच्छेदान्निवृत्तिशास्त्रं सप्रयोजनमिति भावः । एवं शिष्यसंशये निर्णयोपदेशात् विचारो नाम नाट्यालंकारः । " विचारः स हि विज्ञेयः संशये निर्णयस्तु यः इति लक्षणात् ॥ २५ ॥ 

इदंप्रथमेति । इदं प्रथमं नूतनं यथा भवति तथा संभवतां कुमतीनां जालस्य कूलंकषाः बाधकाः । मृषामतेनैव विषानलेन ज्वलितानां  
जीवानां जीवातवः जीवनौषधानि । “जीवातुजींवनौषधम् " इति निघण्टुः । अमृतम् ; मोक्षम् । चिरंतन सरस्वत्याः त्रय्याः चिकुरबन्धसैरन्धिकाः प्रसाधन कारिकाः । " सैरन्ध्री परवेश्मस्था स्ववशा शिल्पकारिका" इति निघण्टुः । अनेन तैस्तैः कुदृष्टिभिः स्वदर्शनानुसारेणार्थ वैविध्यवर्णनेन व्याकुलितस्य वेदान्तजातस्य समीचीनार्थकथनेनाव्याकुलितत्वमुक्तम् । अत्र सरस्वतीति स्त्रीलिङ्गेनालम्बन विभावश्चिकुरबन्धेत्यालम्बनगुणश्चोक्त इति शृङ्गाररसो व्यङ्ग्यः ॥ २६ ॥ 

चिन्ताशेषेति । चिन्तैव शेषो येषां तानि; न तु तत्त्वार्थज्ञान-  
जनकानीत्यर्थः । दुरर्थानि च दन्तुराणि च वचांसि तान्येव कन्थाशतानि, तैर्ग्रन्थिला ग्रन्थियुक्ताः । मुक्ताशुक्तिवद्विशुद्धया सिद्धतटिन्या आकाशगङ्गया चूडालमवतंसितं चूडापदं शिरो यस्य सः । खण्डपरशुः ; शिवः । मञ्जुषिकाम्; पेटिकाम् । कुल्या; अल्पा कृत्रिमा सरित् । चिन्ता - शेषेत्यधिकरण विषयवाक्य संशयानां प्रायो वैरूप्यमुक्तम्, निष्फलत्वं वा । दुरर्थेति पूर्वपक्षसिद्धान्तयोरप्रमाणमूलत्वमुक्तम् । दन्तुरेति तत्रापि कुटिल- कुदृष्टिकल्पनोक्तिः । वचः कन्थेति व्याख्यानव्याख्येयापदेशेन चतुष्पञ्च- ग्रन्थशबलितत्वेन दुःशब्दत्वोक्तिः । तस्या व्यापित्वं वक्तुं शतेत्युक्तिः । तत्र च दुरर्थातिसंकटरचनमभिप्रेत्य ग्रन्थिला इत्युक्तम् । विवरण- वाचस्पत्यसुरेश्वरवार्तिकानामेककर्तृकमतव्याख्यानप्रवृत्तावपि परस्पर विहतैका- विद्यानानाविद्यादिभेदेन प्रस्थानभेदात् सिद्धान्ता इत्युक्तिः । अनुसंधायिनि अध्ययनपाटववति । न समिन्धते ; न स्वाद्या भवन्तीत्यर्थः । अत्र सर्वत्र भाष्यकार शिष्यादिविषयकरतिः प्रतिश्लोकं प्रतीयत इति भावध्वनिभेदा द्रष्टव्याः ॥ २७ ॥  
अपरिमितेत्यादि । एतान् प्रतिवदामीत्यनेन विमाननं नाम प्रतिमुखसंधेरङ्गमुक्तम्, " अनिष्टवस्तुविक्षेपो विमाननमितीर्यते " इति लक्षणात् । कुमतीति । कुमतिभिः शंकरादिभिर्विहिता ग्रन्था एव ग्रन्थयः, ताभिः प्रभूतेषु प्रचुरेषु मतान्तरेषु ग्रहिलमनसः संलग्नमनसः । न च महत्त्वाल्पत्वयोर्गुणदोषप्रयोजकत्वमित्याह — विकटेति । विकटायाः विस्तृतायाः मुरभिद्वक्षः पीठ्याः परिष्करणे अलंकरणे उचितः । कुलगिरिः ; मन्दराद्रिः ; तेन तुलारोहे । ग्रहिलमनस इत्यल्पत्वदर्शने हेतुर्दोष 

उक्तः ॥ २८ ॥  
स्थविरेति । स्थविरनिगमानां वेदानां स्तोमेन स्थेयां स्थिराम् । यद्वा स्थविरनिगमस्तोमानां स्थेयां परस्परविरोधं परिहृत्यार्थनिर्णयं कुर्वतीं विवादपद निर्णेत्रीम् " विवादपद निर्णेता स्थेयः " इति काशिकाकारोक्तेः । क्षीबाः ; मत्ताः । रसपरिमलयोः श्लाघाया घोषेण स्फुटत् भिद्यत् पुटभेदनं पत्तनं यस्य तम् । कर्पूरार्घम् ; कर्पूरमूल्यम् । “मूल्ये पूजाविधावर्घः” 

इत्यमरः ॥ २९ ॥  
किंचिदिति । किंचिन्मतं केनापि केनचिन्मतेन प्रतिहतविषयं बाधितप्रतिपाद्यं दृष्टम् । तेन प्रतिहतेन मतेन । तच्च प्रतिघातकं मतं 

; 

; 

प्रतिहतविषयम् । ते च मते ते एव मते । तैस्तैः ; मतैः । द्वे च मते उपादायिषाताम् ; स्वीकृते भवतः । अप्रमत्तः ; बुद्धिविपर्यासरहितः । द्वितयमपि सदिति न वक्ता न वदिष्यति । इत्थं सति साधुत्व-  
स्योभयत्रापि वक्तुमशक्यत्वे सति । एकभक्तैः ; उभयोरेकतराभिनिवेशबद्भिः । इतरपरिहृतौ न व्यवस्थानसिद्धिः ; व्यवस्थानं न सिध्यती त्यर्थः । तत् तस्मात्कारणात् । अर्थ्यम् ; अर्थादनपेतम् । प्राक्तनं नूतनं वा प्रत्येतव्यम् ; प्रामाणिकैः स्वीकर्तव्यम् । तदुक्तम्- 

पुराणमित्येव न साधु सर्वे न चापि काव्यं नवमित्यवद्यम् । 

सन्तः परीक्ष्यान्यतरद्भजन्ते मूढः परप्रत्ययनेयबुद्धिः ॥” 

इति ॥ ३० ॥ 

नूतनत्वपुरातनत्वयोः कालोपाधिकतया 'इदमेव नूतनम् ' इति न व्यवस्थितमित्याह — तदात्व इति । तदात्वे ; तदानीम् । आयत्याम् ; उत्तरकाले ॥ ३१ ॥  
किंपचानैः; क्षुद्रैः । श्रुतीति । वितथमतिः; मिथ्यादृष्टिः । स्वमते लग्नानि दूषणानि लक्ष्मणमते आरोपयितुमशक्यानीति धिया निजगात्रेष्वित्युक्तम् । जम्बालैः ; पङ्कैः ॥ ३२ ॥  
X२४५ 

निमीलयत्विति । निमीलयतु; जगति तमः स्तादिति धियेति गावः । न तिरस्कृतः तावता जगति न तम इति भावः । श्रवः नोत्रं स्थिरं स्थगयतु; दृढमाच्छादयतु । स्थग आच्छादने " इति तुः । कोकिलालापस्य श्रोतुमनर्हताबुद्धयेति भावः । ध्वाङ्क्षति ध्वाङ्ङ्क्षवदाचरति ; काको भवति किमु । स्वयं भ्रमत सर्वक्षितिभ्रमणभ्रान्त्येति भावः । कदर्थयतु पीडयतु ॥ ३३ ॥  
सूनृतम् ; सत्यं प्रियं च । उदित इति । स एषः स एवायं सूर्यः । विलुप्तबोधाम् ; प्रतिबद्धवस्तुनिश्वयाम् । अत्र विचिकित्सोपशम-  
X२४७ 

कथनेन प्रतिमुखसंधेः शमो नामाङ्गं निरूपितम्, " अरत्युपशमः शमः " इति लक्षणात् ॥ ३४ ॥ 

विवेकस्येति । तिष्ठमानाः ; विवादनिर्णयायात्मानं प्रकाशयन्त- स्तिष्ठन्तः, तेभ्यः । तिष्ठतेः आत्मानं प्रकाशयंस्तिष्ठति ॥ ३५ ॥ 

शाक्येति । शाक्याः बौद्धाः । औलूक्याः ; काणादाः । आक्ष- पादाः ; नैयायिकाः । क्षपणकः; जिनः । अमर्त्यवन्धः ; बृहस्पतिः ।  
;;  

स हि लोकायतमतं प्रवर्तयामास । अन्यैः; भट्टगुरुमुरारिप्रभृतिभिः । आम्नायः ; वेदः । स्यादाम्नायः संप्रदाये कुलेऽध्ययनवेदयोः इति निघण्टुः । द्वीपिनः ; व्याघ्राः । बह्वी (बंही) यः ; बहु (ल) तरम् । बहुधा जाय- 

मानेन ; मत्स्यहयग्रीवादिरूपेण प्राप्तावतारेण । गोप्त्रा; रक्षकेण विष्णुना, 

लक्ष्म्या सह हृषीकेशो देव्या कारुण्यरूपया । 

रक्षकः सर्वसिद्धान्ते वेदान्तेऽपि च गीयते ॥ 

इति स्मरणात् । अक्षता ; कुत्रचिदपि क्षतिमप्राप्ता । श्रुतिस्त्वां रक्षतात् ; रक्षतु । अत्र, " परित्राणाय साधूनाम्" इत्याद्युक्तप्रयोजनत्रयं द्रष्टव्यम् ।  
X२४९ 

अत्र श्लोके बहुधा जायमानेनेत्यादिना भगवत्प्रभावख्यापनेन तत्रत्य श्रुतिविषयकरतिप्रतीतेः प्रेयोऽलंकारः, प्रेयः प्रियतराख्यानम्" इति लक्षणात् ॥ ३६ ॥  
Commentary for this sloka seems to be missing in "प्रभाविलास"॥ ३७ ॥

 

 

सदसस्पतिना सभापतिना । सत्त्वस्थानिति । सत्त्वस्थान् सात्त्विकान् । निभृतः; निश्चलः । ज्ञेयार्थे संशयादिरहित इत्यर्थः ।  
" अथ 

अत्र " साधवस्त्वभिगन्तव्याः सन्तः सङ्गस्य भेषजम्" इत्यादिकं द्रष्टव्यम् । सतां वृत्तिम्; यथा सन्त आचरन्ति तमाचारम्, यदि ते कर्मविचिकित्सा वा वृत्तविचिकित्सा वा स्यात् । ये तत्र ब्राह्मणाः संमर्शिनः । युक्ता आयुक्ताः । अलूक्षा धर्मकामाः स्युः । यथा ते तत्र वर्तेरन् । तथा तत्र वर्तेथाः । " इति श्रुतेः । व्यवस्था- पय स्वयं विहितानुष्ठाननिषिद्धवर्जनाभ्यां स्थिरीकुरु । स्वयमाचरते यस्मादाचारे स्थापयत्यपि " इति ह्युक्तम् । ब्रह्मविदागसः ; ब्रह्मविद- पचारात् । त्रस्य त्रस्तो भव; 

वैनतेयस्य वृत्तान्तं स्मारं स्मारमहर्निशम् । 

भवभीतश्च वर्तेत तदीयेष्वपचारतः ॥ 

आयुः श्रियं यशो धर्म लोकानाशिष एव च । 

हन्ति श्रेयांसि सर्वाणि पुंसो महदतिक्रमः ॥ 

" 

इति स्मरणात् । तृणमिव त्रैवर्गिकानिति ; मुमुक्षाभञ्जकत्वात् तृणमिव भावयेत्युक्तम्, "संसर्गे तैश्च वर्जयेत्" इत्युक्तत्वात् । त्रैवर्गिकत्यागः कथं सेत्स्यतीत्याशङ्कय ततोऽधिकपुरुषार्थलाभादित्याह - नित्य इति । नित्यनिर-  
तिशयानन्दब्रह्मण एव पुरुषार्थभूतत्वादित्यर्थः । " तत्तु समन्वयात् " इति ह्युक्तम् । तादृशपुरुषार्थलाभे को हेतुः ? अत आह— शेषिणीति । शेषित्व- निर्वाहार्थं शेषरक्षणमुचितमिति भावः । शेषित्वेऽप्यपराधभूयस्त्वेन शेषरक्षणं कथं सेत्स्यतीत्यत आह- सर्वंसह इति । उक्तहेतोरेव सर्वसहनमपि संभवतीति भावः । सर्वसहने हेत्वन्तरमाह -— श्रीसख इति । 

 

न कश्चिन्नापराध्यति" इति श्रियोऽप्यपराधसहनस्याभिमतत्वादिति भावः । चातकस्येत्याकारत्रय संपत्तिरुक्ता । तेन 

" प्रपन्नश्चातको यद्वत्प्रपत्तव्यः कपोतवत् । रक्ष्यरक्षकयोरेतल्लक्ष्यं लक्षणमेतयोः ॥ " 

इति प्रमाणं स्मारितम् । परिकरो नामालंकारः ; 

यत्राभिप्रायगर्भा स्याद्विशेषणपरंपरा । 

तत्राभिप्रायविदुषामयं परिकरो मतः ॥ 

इति लक्षणात् ॥ ३८ ॥  
परिचिन्विति । बाह्यजनेनेति ; " वाङ्मात्रेणापि संसर्ग तैः सताम् तु निषेधति" इत्युक्तत्वात् ॥ ३९ ॥ 

प्रमाणेति । मायिनां जगन्मिथ्यात्वं, सांख्यानां स्वतन्त्रप्रकृतित्वं, कुमारिलगुरूणां निरीश्वरत्वं, नैयायिककाणादानामसत्कार्यपरमाण्वादिकल्पन- मित्याद्याः प्रधानार्थाः । एकस्मिन् पुलाके पक्वे सर्वमन्नं पक्वमिति स्थाली-  
पुलाकन्यायः । अत्रैकदेशज्ञानेन समुदायज्ञानात् प्राप्तिर्नाम नाट्यालंकारः 

'प्राप्तिः सा समुदायस्य ज्ञानं यच्चैकदेशतः " इति लक्षणात् ॥ ४० ॥ 

; 

संधुक्षयामि क्षोभयामि । कौतस्कुताः ; कुतः कुत इति पृच्छन्तो वादिनः । जयतीति । जनिपथे; संसारमार्गे । परिवृत्या; संचारेण ।  
श्रान्तानां विश्रान्तेः ; विश्रमस्य । शाखी ; वृक्षः । वेला ; जलस्योच्छ्रासः ॥ ४१ ॥ 

तर्केति । व्याकृतिः व्याकरणम् । तन्त्रम् ; पूर्वमीमासा । आटोपः संभ्रमः ॥ ४२ ॥  
। 

यतीश्वरेति । आशयः ; अभिप्रायः । तदन्यमतेषु ; श्रीभाष्य- विरुद्धमतेषु दुर्मदेन ज्वलितचेतसाम् । लक्ष्यतामिति प्रतिवादिसांनिध्य- मुक्तम् ॥ ४३ ॥ 

हनुमत इति । अनेन, 

• दासोऽहं कोसलेन्द्रस्य रामस्याक्लिष्टकर्मणः । हनूमान् शत्रुसैन्यानां निहन्ता मारुतात्मजः । न रावणसहस्रं मे युद्धे प्रतिबलं भवेत् । शिलाभिस्तु प्रहरतः पादपैश्च सहस्रशः ॥  
इत्यादि स्मारितम् । श्रुतीति । वल्गितम् ; विकत्थनम् । युक्तमिति शेषः । अत्र सामान्येन विशेषसमर्थनरूपोऽर्थान्तरन्यासः ; 

" ज्ञेयः सोऽर्थान्तरन्यासो वस्तु प्रस्तुत्य किंचन । तत्साधनसमर्थस्य न्यासो योऽन्यस्य वस्तुनः ॥

इति लक्षणात् ॥ ४४ ॥  
हृद्येति । हृद्या मनोहरा, हृदि ध्येया च; ध्यायेज्जपेन्नमेद्भक्त्या " इति स्मरणात् । अन्यत्र कण्ठधार्या । हृत्पद्मसिंहासने रसिकस्य स्थितस्य हयग्रीवस्य हेषाणामूर्मयः तरङ्गाः, तेषां घोषेण क्षिप्ता प्रत्यर्थिनां इप्तिर्दर्पो यया सा तथोक्ता । अन्यत्र विरोधिनिवर्तिका । बहुगुणा ; शमाद्यनेकगुणा, बहुतन्तुस्यूता च । गुरूणाम् ; आचार्याणाम्, अन्यत्र श्रेष्ठमणीनाम् । पङ्क्तिः; परंपरा हारश्च । 

गुणस्त्वावृत्तिशब्दादिज्येन्द्रिया मुख्यतन्तुषु । " 

गुरुस्तु गीष्पतौ श्रेष्ठे गुरौ पितरि दुर्जरे ॥" 

इति च निघण्टुः । दिश एव सौधाः, तेष्वाबद्धानां जैत्राणां जयज्ञापकानां ध्वजपटानां पवनस्य स्फात्या वृद्ध्या निर्धूतानां तत्तत्सिद्धान्तानां स्तोमाः समूहाः, त एव तूलस्तबकाः निर्बीजकार्पासराशयः, तेषां विगमनेन निरासेन व्यक्ता सद्वर्तनी सतां मार्गों यस्याः सा तथोक्ता । " स्फाति- 

"  
। 

वृद्धी प्रथा ख्याती " इत्यमरः । अत्र जैत्रध्वजादिपदैवीररसाभिव्यक्ते- र्भाविलं नाम गुणः । " हर्षादिभारवशतो वाग्वृत्तिर्भावितं मतम् " इति 

लक्षणात ॥ ४५ ॥ 

नाथेति । नाथ ईश्वरः, तेनाश्लेषः संबन्धः, तस्य सनाथनात् संपादनादित्यर्थः । श्रुतिवधूवैधव्यखेदच्छिदम् ; निरीश्वरमीमांसकैरीश्वरो नास्तीति कथनेन श्रुतेर्यः खेदः, तस्य छिदम् । एतेन " बिभेत्यरूपश्रुताद्वेदो मामयं प्रतरेदिति" इति वचनं स्मारितम् । दूरयात्रादिना प्रोषिते भर्तरि केनचिद्वञ्चकेन " तव भर्ता नास्ति" इति ख्यापिते वध्वा वैधव्यशङ्कया खेदो जायते । पुनश्चाप्तया कयाचित् पतिमानाय्य प्रदर्शिते स खेदो निवर्तते, तद्वत् । प्राचीनाम् ; व्यासकाशकृत्स्त्रटङ्कद्रमिडगुहदेवनाथयामुनप्रभृतिभिः प्रवर्तिताम् । नयपद्धतिम् न्यायसरणिम् । न प्राची-  
कशच्चेत्; न प्रकाशयामास चेत् । व्यासः; सूत्रकारः । हासरसोचितः ; शारीरकसूत्राणां तत्तद्वादिभिस्तात्पर्यापरिज्ञानेने तस्ततोऽर्थवर्णनेन विरुद्धार्थबो धकतया भ्रान्तप्रलपनपरः स्यात् । प्राचेतसः; 

'बहवो नृप कल्याणा गुणाः पुत्रस्य सन्ति ते । 

अक्षय्यं मधुहन्तारं जानामि त्वां सुरोत्तमम् । 

शक्तः स पुरुषव्याघ्र स्रष्टुं पुनरपि प्रजाः । 'अङ्गुल्ययेण तान् हन्यामिच्छन् हरिगणेश्वर । 

"" 

" 

" श्रीवत्सवक्षा नित्यश्रीरजय्यः शाश्वतो ध्रुवः ॥इत्यादिनोभयलिङ्गविभूतिविशिष्टं नारायणाख्यं परं ब्रह्मेति कान्तासंमिततया तत्त्वनिर्णयप्रवृत्तो वाल्मीकिरपि चेतसः परिहृतः स्यात् । शुकः केलिशुकः; श्रीभागवतस्यापाततोऽर्थान्तरभ्रमजनकत्वेन तत्त्वार्थानिर्णायकतया कथामात्रकथनोपयोगेन लीलानिमित्तं स्यात् । बोधायनः सूत्रवृत्तिकारतया प्रसिद्धोऽप्यतिविस्तीर्णप्रणयनेन प्रयासमात्रशेषः स्यात् ।  
इति । 

अत्र 

अत्र नाथाश्लेषादिपदेन वध्वादिपदेन च शृङ्गाररसो व्यज्यते । तदुक्तं काव्यप्रकाशे" पदैकदेशरचनावर्णेष्वपि रसादयः " ह्रस्वाक्षराणा संयुक्ताद्यतया गुरुत्वेनातिगाढत्वादौर्जित्यं 

नाम गुणः “यद्वन्धस्यातिगाढत्वमौर्जित्यं तदुदाहृतम्” इति लक्षणात्॥ ४६ ॥ 

अशिथिलेति । आदिपदेन नमस्कारादयः । वस्तुपदेन पुत्रदारादिसंग्रहः । आह च मनुः- " गुरुदारे सपिण्डे वा गुरुवद्वृत्तिमाचरेत् ” इति । आपस्तम्बश्च - आचार्यवदाचार्यपुत्रे वृत्तिः " इति ; " गुरुदारसुतादौ तु गुरुवद्वृत्तिमाचरेत् " इति च । वास्तु; गृहम् । आदिशब्देन  
स्थानादि । " तेषु त्वविद्यमानेषु स्थानासनविहारवान् " इति मनुस्मरणात् । गुणवति; आस्तिक्यादिगुणयुक्ते । 

"आस्तिको गुणशीलश्च शीलवान् वैष्णवार्चकः । 

गम्भीरश्चतुरो धीरः शिष्य इत्यभिधीयते ॥ " इति भरद्वाजः ।  

आचार्यपुत्रः शुश्रूषुर्ज्ञानदो धार्मिकः शुचिः । 

आप्तः शक्तोऽर्थदः साधुः स्वोऽध्याप्या दश धर्मतः ॥" इति मनुः ।

कृतज्ञाद्रोहिमेधाविशुचिकल्यानसूयकाः । 

अध्याप्याः साधु शक्ताप्तस्वार्थदा धर्मदस्तथा ॥इति याज्ञवल्क्यः ।

 कृतवित् ; आचार्यैर्निष्प्रत्युपकारमुपकृतमिति ज्ञानवान् । 

" ब्रह्मविद्याप्रदानस्य देवैरपि न शक्यते । 

प्रतिप्रदानमपि वा दद्याच्छक्तित आदरात् ॥” 

इति स्मरणात् । अनघवृत्तिः; शुश्रूषादिषु कौटिल्याहंकारादिरहितः । निधानम् ; निरतिशयपुरुषार्थभूतब्रह्मस्वरूपम्, “यथा हिरण्यनिधिं निहितम् " इत्यादिश्रुतेः ॥ ४७ ॥  
X२६३ 

निराबाधा इति । निराबाधाःः ईषदपि बाधरहिताः " ईषदर्थे कियायोगे" इति वचनात् । बोधायनभणितिः ; वृत्तिग्रन्थः, तस्या निष्यन्दवत् सुभगाः निष्यन्देन सुभगा वा । तदनुसारिण इति यावत् । 

तन्मतानुसारेण " इति ह्यभाषि । अनेन शंकरभाष्यस्य बोधायन- वृत्तिविरोधः सूचितः । विशुद्धोपन्यासेन व्यतिभिदुरा मिश्रिताः शारीर- कनया व्याससूत्राणि येषु ते । अनेन शांकरीयभाष्यस्य सूत्रविरोधः सूचितः । उक्तं च तैरेव - 

शंकरः शंकरः साक्षाद् व्यासो नारायणः स्वयम् । 

तयोर्विरोधे संप्राप्ते शंकरः किं करिष्यति ॥  
इति । निजमुखैः; शास्त्रमुखैः, ग्रन्थैकदेशैर्वा । निजमुखैरछात्रैः पठ्यमाना इति शेषो वा । अनिद्राणप्रज्ञारसधमनिषेधाय ; असंकुचितज्ञानप्रसराय । धमनिवेधे हि रसः सर्वतः प्रसरतीति प्रसिद्धिः । अत्र पादचतुष्टयं घोषव दक्षरप्रायत्वात् स्फुटवर्णनिर्वाहो नाम समतागुणः । तदुक्तम् 

मृदुस्फुटविमिश्राणां वर्णानां बन्धक्लप्सिषु । आपादचूडं निर्वाहः समता धीमतां मता ॥ 

इति ॥ ४८ ॥ 

दृष्ट इति । दृष्टे ; प्रत्यक्षे । अपहनुत्यभावात् ; 'अयं पद एतत्तन्तु-  
निष्ठात्यन्ताभावप्रतियोगी इति मतान्तरवत् प्रत्यक्षापलापाभावात् । नन्वलातचक्रादिप्रत्यक्षापह्नवस्तवापि संमत इत्यत आह - विहतीति । अन्यथाख्यातौ बाधसंभवात् तदपलापो युक्त इत्यर्थः । अनुमितिविषये ; परमाण्वादिसाधकानुमानस्थले । लाघवस्यानुसारात् ; त्रसरेणोरेवाणुपरि- माणतारतम्य विश्रान्तिविषयत्वेन तदतिरिक्ताप्रामाणिक गौरवस्यानङ्गीकारादि- त्यर्थः । यद्वा " विवादगोचरापन्नं प्रमाणज्ञानं स्वप्रागभावव्यतिरिक्त- इत्यादिविशेषसाध्यकानुमानादिस्थले[^112] सर्वसंप्रतिपन्नज्ञानाभावादिना सकल- व्यवहारसिद्धौ[^113] अप्रामाणिकगुरुभूतभावरूपाज्ञानकल्पनाननुसारादित्यर्थः । शास्त्रेणैवावसेये; ईश्वरे । विहतिविरहिते; तदङ्गीकारे कर्मानुष्ठानादेरविरोध इत्यर्थः । उक्तं च सूत्रकारैः- विरोधः कर्मणीति चेन्नानेक-  
प्रतिपत्तेर्दर्शनात् " इत्यादिना । नास्तिकत्वप्रहाणात् श्रुतित्वा विशेषेऽपि " निःसारा वेदान्ताः " इत्यादिनास्तिकत्वनिरासात् । यद्वा " यः सर्वज्ञः सर्ववित् " " स्वाभाविकी ज्ञानबलक्रिया च " इति शास्त्रबोध्ये सगुणे ब्रह्मणि " एकमेवाद्वितीयम् " " तत्त्वमसि " नेह नानास्ति किंचन " अयमात्मा ब्रह्म" इत्यादिवाक्यानाम् “यो विज्ञानमन्तरो यमयति " य आत्मानमन्तरो यमयति" इत्यादिघटकश्रुत्यनुसारेण शरीरशरीरिभावादिविशिष्टैक्यपरत्वेन विहतिविरहिते सत्येव मुख्यार्थपरित्यागरूपनास्तिकत्वपरित्यागदित्यर्थ । नाथः ; ईश्वरः । स एवोपज्ञा आद्यज्ञानं यथा तथा उपज्ञा ज्ञानमाद्यं स्यात् " इति निघण्टुः । श्रीपाञ्चरात्र श्रीगीतादिना विशिष्टाद्वैतस्य प्रवर्तितत्वात् तदुक्तिः । यद्वा नाथः ; नाथमुनिः । भीमादिपदवन्नामैकदेशेन नामग्रहणम् । नाथमुनेः पूर्वमपि संप्रदायस्याविच्छेदेऽप्युपज्ञेति स्पष्टत्वाभिप्रायम् । यामुनेयप्रबन्धैः ; सिद्धित्रयागमप्रामाण्यस्तोत्र- रत्नगीतार्थसंग्रहप्रभृतिभिः । शारीरकसूत्रगीताभाष्यादिप्रणयनेन दर्शनस्थापनेन च यतीन्द्रैः सम्यक् त्रातमित्युक्तम् । अत्रोक्तविशेषणानां दर्शना- तिशयप्रतिपादकत्वादुदारता नाम गुणः, 

श्लाघ्यैर्विशेषणैर्योग्यबन्धां विदुरुदारताम् " इति लक्षणात् ॥ ४९ ॥  
अपश्चिमैः प्रथमैः । पर्याप्तमिति । कणचरणः कणभक्षः । 

“चरगतिभक्षणयोः " इति धातुः । पर्यचैषम् ; परिचयं कृतवानस्मि । शिशिक्षे,  
शिक्षितोऽस्मि । समजनिषि ; जातोऽस्मि । समाख्यम् ; सम्यक् व्याख्या- तवानस्मि । यतीन्द्रत्रुटितं बहु मृषातन्त्रमेव कान्तारं दुर्गमं वर्त्म, तत्र पान्थैः । अन्तर्मोहेनैव क्षपया रात्र्या अन्धैः । तनीयः ; स्वल्पम् । अह 

यद्भुते ॥ ५० ॥ 

यद्येकमिति । प्रतितन्त्रम् ; स्वशास्त्रसिद्धान्तम् ।  
“स्वतन्त्र एव सिद्धोऽर्थः परतन्त्रैर्निराकृतः ।

 प्रतितन्त्रो यथा न्याये सर्वज्ञस्य प्रमाणता ॥”

इति लक्षणात् । तत्तन्मतस्थापनायां हेवाकेनाभिलाषेण प्रथमानानां हैतुकानां कथाकल्लोलानां कोलाहलः ॥ ५१ ॥ 

श्वावराहेति । एकस्मिन् वराहे बहुश्वसंनिपातः श्वावराहकलहक्रमः । युगलवादः ; द्वन्द्ववादः । अनेन नर्माख्यं प्रतिमुखसंधेरङ्गं निरूपितम् ।  
" परिहासवचो नर्म " इति लक्षणात् ॥ ५२ ॥ 

किंचित्प्रमाणावलम्बनेन वादः प्रवर्तते । तदवलम्बने कथं स इत्या- शयवानाह — अध्यक्षमिति । अध्यक्षश्रुतशब्दाभ्यामनुमानं च संगृहीतम् । प्रमाणजातं तुच्छमिति प्रथमतो वदन्तीत्यर्थः । तत्त्वाध्यवसायहेतुं तर्कमपि न सहन्त इत्याह-- तत्त्वेति । उदर्कः ; उत्तरफलम् । न केवलं प्रमाणादि-  
लघूकरणं, प्रामाणिकानपि लघयन्तीत्याह - तिष्ठन्त्वेत इति । मानसेतुम्, गर्वोन्नतिम् । असभ्यैः; असंबद्धप्रलापैः स्थपुटानि विषमाणि मुखपुटानि येषां ते तथोक्ताः । हंहो इत्याश्वर्ये ॥ ५३ ॥ 

बाधेति । आदिपदेन व्याघातादिकमुच्यते । नित्यागमः ;  
वेदः ॥ ५४ ॥

वशिकेति । वशिकतटिनीनाम् ; क्षुद्रनदीनां वर्षारम्भप्रवाहं विडम्बयन्तीति तथोक्तैः । अपभ्रश्यद्भिः ; प्रस्खलद्भिः । गुम्भैः ; बहु- 

;  
प्रलापैः । उपलम्भितं प्रापितं डम्बरं येषां तैस्तथोक्तः । उपलेति कर्कशशब्दग्रन्थिलत्वमुच्यते ॥ ५५ ॥  
सेनापते नियम्यन्तामिति वेदवादविषयप्रीतिसूचनान्नर्मद्युत्याख्यं प्रतिमुखसंधेरङ्गं निरूपितम्, “अनुरागोद्घाटनार्था प्रीतिर्नर्मद्युतिर्भवेत् " इति लक्षणात् । अलमिति । मितंपचाः; क्षुद्राः । अनुप्रसृतौ; अनुसरणे ॥ ५६ ॥ 

माहाराष्ट्रीमिति । माहाराष्ट्रीप्रभृतयः प्राकृतभाषाविशेषाः ॥ ५७ ॥  
भगवन्नतिघृष्टोऽयमिति प्रगमनं नाम प्रतिमुखसंधेरङ्गं निरूपितम्,  
। 

उत्तरोत्तरवाक्यैरनुरागबीजप्रकाशनं प्रगमनम् " इति लक्षणात् । कथेति । ग्रहः ; पिशाचः । प्रथा; प्रसिद्धिः । सैव जलधेः संप्लवः समृद्धिः । कुम्भसंभूतिः ; अगस्त्यः । अन्तिकोपासनम् ; समीपशुश्रूषणम् । परिपक्त्रिमा परिपक्वा ॥ ५८ ॥.  
विकल्पेति । यतिनृपतिशब्दे ; यतिनृपतिरिति शब्दे । वितण्डायामहंकुर्वन्तः प्रतिकथका एव वेतण्डाः गजाः, तेषां पृतनायाः सेनायाः, वियातव्यापारेण धृष्टव्यापारेण व्यतिमथने मर्दने संरम्भेण कोपेन कलहः विरमतीति पूर्वेणान्वयः ॥ ५९ ॥  
अर्थ्येति । अर्थ्या; अर्थादनपेता । अत्याहितम् ; महाभीतिः । यस्य संयमिपतेः सारस्वतमेव दुग्धसागरः, तत्र सुधा प्रतिपाद्यं निरति- शयानन्दं ब्रह्म तदेव सिद्धौषधं तस्यास्वादिनाम् । माया प्रकृतिः । महायामिनी; प्रलयरात्रिः । प्रस्वापाय, बन्धायेत्यर्थः । " मामेव ये प्रपद्यन्ते मायामेतां तरन्ति ते " इति स्मरणात् । अत्र प्रस्वापायेति प्रपदेन प्रसिद्धस्वापव्यतिरेको व्यज्यत इत्युपसर्गेणालंकारध्वनिः । न च महायामिनीति वाच्यानुग्राहकतया वाच्यसिद्ध्यङ्गत्वम्; वस्तुव्यङ्ग्यालंकाराणां मध्यमकाव्यतानिषेधात् । आह च ध्वनिकारः  
" व्यज्यन्ते वस्तुमात्रेण यदालंकृतयस्तदा । 

ध्रुवं ध्वन्यङ्गता तासां काव्यवृत्तेस्तदाश्रयात् " 

इति ॥ ६० ॥ 

आजान सिद्धा; स्वभावसिद्धा । विदग्धम् ; प्रगल्भम् । मुग्धम् ;  
सुन्दरम् । मुग्धः सुन्दरमूढयोः " इत्यमरः । साटोपाभिः साडम्बराभिः तर्कच्छटाभिरेव शस्त्रैः प्रवृत्तं युद्धं, तेनैव विहारेण संभृतो रणास्वादो युद्धानुभवो येषु तेषु ॥ ६१ ॥  
एकयेति । आचार्यो मन्त्रोपदेशसमये शिष्यमङ्के निधाय आपाद- मस्तकं कृपया आलोकयेदिति संप्रदायः ; तदिदमुक्तम् - एकयेति । तदुक्तं भरद्वाजेन - " स्वकरेण स्पृशन् गात्रं मन्त्रविद्भावयेद् दृशम् " इति । 'दयारूपदेशिक दृष्टिदृढदंसितस्य ' इत्यधस्तादप्युक्तम् । श्रीवेदान्ताचार्यो बाल्ये वयसि वात्स्यवरदाचार्येण कृपया सम्यगवलोकित इति प्रसिद्धिः । उक्तं च तत्त्वमुक्ताकलापे - " वरदगुरुकृपालम्भितोद्दाम भूमा " इति । ज्ञानोपदेशरूपा द्वितीया दृष्टिः । कस्यचित्; शंकरादेः । शंकराद्यवलोकनेनापि दुर्लभ इत्यर्थः । तदुक्तम्- 

पश्यत्येनं जायमानं ब्रह्मा रुद्रोऽथवा पुनः । 

रजसा तमसा चास्य मानसं समभिप्लुतम् ॥ " 

इति ॥ ६२ ॥ 

" 

देवमिवाचार्यमुपासीत " इति श्रुतिमभिप्रयन्नाह - अध्यासी-  
नेति । अध्यासीनेनाधिरूढेन तुरङ्गवक्त्रेण हयग्रीवेण विलसत् जिह्वाग्रमेव सिंहासनं यस्य तस्मात् । तमेव विशिनष्टि - यस्यासाविति । अजहद्भूमा ; अजहत्स्वरूपस्वभावः । असौ नारायणः यस्याचार्यस्य भूमिकामवतारं भजते, आचार्यः सन्नवतरतीत्यर्थः ; 

साक्षान्नारायणो देवः कृत्वा मर्त्यमयीं तनुम् । 

मग्नानुद्धरते लोकान् कारुण्याच्छास्त्रपाणिना । " 

इति स्मरणात् ॥ ६३ ॥ 

नया ; 

सांख्यमतस्य प्रथमनिरासे हेतुमाह - श्रुतिशिर इति । कपिलेति ।  
X२८३ 

लादयः सांख्यमतप्रवर्तकाः । परमपुरुषापटने हेतुमाह - अधरुद्धधिय 

॥ ६४ ॥ 

संवननीयाः; वशीकरणीयाः । अक्षय्येति । मकरन्दरसपदेन वधिक पुरुषार्थो लक्ष्यते " तत्र सन्ति हि रसाश्चतुर्विधाः " इतिवत् ॥ ६५ ॥  
प्रतिवन्द्या दूषयति-- प्रधानेति । प्रधानपुरुषयोः क्वचित्प्रतिपादन- स्यान्यपरत्वं दर्शयितुं श्रुतिसहस्रेत्युक्तिः । एवमनन्यपरश्रुतिसहस्रबोधितानङ्गीकारे निमित्तमुक्तम् - प्रकृतियन्त्रितैरिति ; अविद्या परवशैरित्यर्थः । पाटच्चराः ; तस्कराः, चार्वाका इति यावत् । तैः प्रधानपुरुषयोरप्यनम्युपगमादिति भावः । अनेन निरोधो नाम प्रतिमुखसंधेरङ्गमुक्तम्, “छद्मना हितागमननिरोधनं निरोधः " इति लक्षणात् ॥ ६६ ॥  
विश्वपतिमिति । " पतिम् विश्वस्यात्मेश्वरम् ” इति श्रुत्या विश्वपति- य; अङ्गीकृत्य । अन्तर्भूतात्मकानि तत्त्वानि चतुर्विंशतिः ; इत्येकः पक्षः । पञ्चविश आत्मा ; षड्विंशः ईश्वर इत्यन्यः । सप्तविंश ईश्वर इत्यपरः ॥ ६७ ॥  
" 

योगशास्त्रोक्तप्रक्रियाणामविरुद्धानां ग्राह्यतया प्रायिकेत्युक्तिः । य एत इति । अपतन्त्रे ; शास्त्राभास इत्यर्थः । एतेन योगः प्रत्युक्तः इति साख्यमतनिरासानन्तरमुक्तदूषणातिदेशेन योगशास्त्रस्य निरस्ततया प्रसिद्धेः योगाख्ये इत्युक्तम् । पठितिनः ; पाठवन्तः । प्रतिफलनम् ; आरोपः । तस्यानिर्वचनीयताव्यावृत्तये कल्पमित्युक्तिः । स्वतः सिद्धा - निति " स्वाभाविकी ज्ञानबलक्रिया च " इति श्रुतिरुपात्ता । प्रशकनम् ;  
शक्तिः । तेन " परास्य शक्तिर्विविधैव श्रूयते " इति श्रुतिरभिमता । प्रतिभणितिः; प्रतिवचनम् ॥ ६८ ॥ 

कृतमिति । कृतम् ; अलम् । कृतान्तः ; सिद्धान्तः ॥ ६९ ॥  
असदिति । अवस्थावत्त्वस्य स्वमतेऽपि सिद्धत्वात् द्रव्यग्रहणम् । प्रभृ- तिपदेन सामान्यविशेषसमवायादिकमुच्यते । श्रुतिप्रक्रियाणाम् ; " आत्मन आकाशः संभूतः " " प्रकृतेर्महान् " " न हि द्रष्टुर्दृष्टेर्विपरिलोपो विद्यते " 

एषोऽणुरात्मा चेतसा वेदितव्यः " " रसं ह्येवायं लब्ध्वानन्दी भवति " “ एतस्माज्जायते प्राणो मनः सर्वेन्द्रियाणि च " इत्याद्युक्त गगनोत्पत्ति- प्रकृत्युपादानत्वज्ञान नित्यत्वात्माणुत्वानन्दानुभवमनः सृष्टिप्रभृतिप्रक्रियाणाम् । उलूकेति । कणाद उलूको भूत्वा स्वशास्त्रं प्रवर्तयामासेति प्रसिद्धिः 

॥ ७० ॥ 

सबहुमानमिति । शिष्यवचनेन तुष्टिप्रतीतेरनुनयो नाम नाट्यालं-  
कारः, वचसा कर्मणा प्रीतिर्यस्मिन्ननुनयो हि सः" इति लक्षणात् । भवतु कुम्भकर्णविजय इत्यत आह - शाप एवेति । एतेषां पदार्थतत्त्वज्ञान- वैयर्थ्येन शापार्थं मुमुक्षुप्रवृत्तिः स्यादित्यर्थः । अर्धवैनाशिकाः; वेदप्रामाण्यमङ्गीकृत्यार्थविशेषेषु भ्रान्ताः ॥ ७१ ॥  
आर्य पर्याप्तोऽसीत्यादिना पर्युपासनं नाम प्रतिमुखसंधेरङ्गमुक्तम्, “इष्टजनानुयः पर्युपासनम्” इति लक्षणात् । बाह्याश्चतुर्विधाः- वैभाषिकसौत्रान्तिकयोगाचारमाध्यमिकभेदात् । तेषु वैभाषिको बाह्यमान्तरं च सर्वे सत्; प्रत्यक्षानुमाने प्रमाणे इति जल्पति । सौत्रान्तिकस्तु बाह्यं बुद्धिवैचित्र्यकृतमनुमेयमाह । योगाचारस्तु विज्ञानातिरिक्तं सर्वे भ्रान्तिकल्पितमाह । त्रयोऽपि क्षणिकवादिनः । माध्यमिकस्तु बाह्यमाभ्यन्तरं च शून्यमेवेति प्रलपति । तदेतदन्योन्यव्याहतिमुपदर्शयन्नाह - कथयतीति ॥ ७२ ॥  
क्षणिकत्वनिरासेन तान्निरस्यति - दन्तादन्तीति । दिङ्नागो नाम कश्चित् बौद्धमताचार्यः । दिङ्नागानां दन्तादन्तिलम्पटत्वं युक्तमिति ध्वन्यते । बुद्धादयो बोध्यं विशदं बुद्ध्वोदाहरन्तीति चेत्, अस्माभिर्जितम् ; बोधक्षणोदाहरणक्षणयोर्बोद्धुः स्थिरत्वाङ्गीकारात् । अबुद्ध्वा चेत्, पुनर्जितम् ; अज्ञात्वैव यस्किंचित्प्रलपनादित्यर्थः ॥ ७३ ॥  
अस्त्वेतत् स्वस्य सर्वनिर्वाहकतया स्वान्तर्भूतैर्न भेतव्यमिति माध्यमिकः प्रत्यवतिष्ठते - भाषेति । प्रमाणं विजहतु; प्रमाणगवेषणप्रयासो मास्त्वित्यर्थः । तत्किङ्करैः; तन्मतानुसारिभिः । तदुक्तम् —  
वेदोऽनृतो बुद्धकृतागमोऽनृतः 

प्रामाण्यमेतस्य च तस्य चानृतम् । 

बोद्धानृतो बुद्धिफले तथानृते 

यूयं च बौद्धाश्व समानसंविदः ॥

। मिथ्या; सद्विलक्षणत्वम् । तत्त्वम् ; असद्विलक्षणत्वम् । तयोर्व्यवस्था- टनस्य घटनं करणम् ; तत्रोद्दण्डेनोच्छृङ्खलेन शौण्डीर्येण सामर्थ्येनः प्रचण्डः । यद्वा मिथ्यातत्त्वस्य शून्यतत्त्वस्य व्यवस्थायां यत् परैः विघटनं, तस्य पुनर्विघटने; शून्यत्वनिर्वाह इत्यर्थः । निरुपधि- थायाम् ; अकपटवादे । " कपटोsस्त्री व्याजदम्भोषधयश्छद्मकैतवे मरः । वितण्डावाद इत्यर्थः । निर्जिहीते; निर्गच्छति ॥ ७४ ॥  
परस्परेति । परस्परं विघट्टनेन व्याघातेन त्रुटिताभिस्तर्काणामेव  
शस्त्राणां छटाभिः तिरस्कृता चमत्कृतिश्वमत्कारो यस्य सः । स्वतो निहते पुरुषे मुद्गरेण प्रहरणं वितथमिति न्यायः । तमिममाह — स्वत इति ॥ ७५ ॥  
क्षणिकत्वनिरासेन संतोषः । स्वयूथ्यपराजयेन विषादः । शिथिलेति । व्याहतत्वेनोपन्यासक्षण एवं निरस्तप्रायत्वं वक्तुं शिथिलोदयेत्युक्तम् । सप्तभङ्गी - स्यादस्ति, स्यान्नास्ति, स्यादस्ति च नास्ति च, स्यादवक्तव्यः स्यादस्ति चावक्तव्यः स्यान्नास्ति चावक्तव्यः स्यादस्ति च नास्ति चावक्तव्य इत्येवंरूपा । मयूरपिच्छभ्रमणानि ; जीवहिंसापरि- हारार्थानि परव्यामोहनमन्त्रशक्त्यभिनयार्थानि वा ॥ ७६ ॥ 
प्रतिक्षिप्तमिति शास्त्रेणेति शेषः ॥ ७७ ॥  
तेषां जीवनादिकमप्यनवस्थितमित्याह - भक्ष्याभक्ष्येति । उल्लु- 

- । मयेऽत्यन्तखेदं सूचयितुं स्थिरेत्युक्तम् । अनेन वज्रं नाम प्रतिमुख उक्तम्, “प्रमुखनिष्ठुरवचनं वज्रम्" इति लक्षणात् ॥ ७८ ॥  
कडंकरीयाः पशवः । कपिलेति । मुनिवरः गौतमः । स खलु 

सापराधान् शिष्यान् शशाप । तदुक्तम्-  
त्रिपुण्डधारिणो यूयं भस्मोद्धूलनतत्पराः । 

भविष्यथ त्रयीबाह्या मिथ्याज्ञानप्रवर्तकाः ॥

इति । तानधिकृत्य प्रवृत्तं पाशुपतं शास्त्रम् ॥ ७९ ॥  
अक्ष्णोरिति । अञ्जनवर्तिका नीलाञ्जनलेपनम् । यवनिका ; तिरस्करिणी बिम्बग्रहणो चितोच्यते । तदुक्तं संगीतचूडामणौ- 

" नीरन्ध्रा तत्र कर्तव्या स्निग्धा यवनिका समा । 

अपरे द्वे यवनिके नीहारावरणोपमे ॥

प्रेक्षकाणां वितन्वाना नयनानन्दकन्दलम् ।

नेपथ्यान्तरिता भूत्वा नर्तकी नृत्यमाचरेत् ॥” 

इति । कादम्बिनी; मेघमाला । अत्र परंपरा नाम रूपकप्रभेदोऽलंकारः,  
"विकृतं प्रकृतादन्यत् स्यादेतच्च चतुर्विधम् ।

 परंपरा मेखला च मालारूपकरूपके ॥" 

इत्युक्तत्वात् ॥ ८० ॥ 

प्रत्यग्रेति । प्रत्यग्रं नूतनं यथा तथा प्रतिबुध्यमानाभिः कलिकाभिः कोरकैः नीरन्ध्राणां नीपाना कदम्बानाम् अटव्या निःसाधारणं निरर्गलं यथा तथा निःसरन्त्या मधुसुधायाः सौरभ्यसारं स्पृशन्तीति तथोक्ताः । अनेन सौरभ्योक्तिः । दन्तिभिः क्रोडीकृता इति मान्द्योक्तिः । झञ्झासमीराङ्कुराः अम्बुमुचां मेघानां क्रोडादालोडनात् उत्पन्नाभिः धाराभिः सिक्ताया वसुंधरायाः सुरभयो येषां ते तथोक्ताः सन्तः क्षरन्ति निर्गच्छन्ति । अनेन शैत्योक्तिः ॥ ८१ ॥ 

।  
स कैटभेति । मधुर्नाम कश्चित् दैत्यः । हिरण्येति; हिरण्याक्ष- हिरण्यकशिपू । मुष्टिधयः ; नाशक इत्यर्थः । अत्र पूर्वार्धेन वीररसः । तृतीयपादेन शान्तरसः । श्लोकेन समाधानालंकारेण भगवद्विषयकरत्याख्यो भावश्च व्यज्यत इत्येषामङ्गाङ्गिभावेन संकरः । तेनैकस्यैवानेकरूपतयाद्भुतरसो व्यज्यते ॥ ८२ ॥  
साच्चतं शास्त्रम् ; पाञ्चरात्रम् । बल्बजम् ; तृणविशेषः । शुभं- यवः । शुभान्विताः । परमपुरुषेति । विमुक्तपृथग्जना इति । अनेन 

" वरं हुतवहज्वालापञ्जरान्तर्व्यवस्थितिः । 

न शौरिचिन्ताविमुखजनसंवासवैशसम् ॥ "  
इति स्मारितम् । तदभिगमनम् ; तस्य भगवतोऽभिगमनम् । उपादानम् ; यागार्थद्रव्य संग्रहः, 

पूर्वमेव यथान्यायमभिगम्य जगद्गुरुम् । 

उपादाय च यागार्थान् संभारान् नियतः स्वयम् ॥ 

इति भरद्वाजस्मरणात् । आदिपदेनेज्यास्वाध्याययोगा उक्ताः, " अभि- गमनोपादानेज्यास्वाध्यायमन्वहं योगः " इत्युक्तत्वात् । नमतीति ; " सर्वेऽस्मै देवा बलिमावहन्ति " इत्युक्तत्वात् ॥ ८३ ॥ 

न बाध इति । अधिकबलेन प्रतिहतिर्बाधः । तुल्यबलेन प्रतिहतिः  
प्रतिरोधः । श्रुत्योरिवेति । " उदिते जुहोति ” “ अनुदिते जुहोति " इति श्रुत्योरिव भेदाभेदश्रुत्योरिवेति वा ॥ ८४ ॥ 

प्रादेशिक दोषोद्भावकाः; 'जीवो जायते ' इत्यादिदोषारोपकाः । आरोहन्त्विति । कार्तयुगे ; कृतयुगसंबन्धिनि; ज्ञानलक्षण इत्यर्थः,  
ध्यायन् कृते यजन् यज्ञैस्त्रेतायां द्वापरेऽर्चयन् " इति स्मरणात् । यद्वा दोषगन्धरहिते, प्रामाणिक इत्यर्थः । निवेशितपदाः ; प्राप्तव्यवसिताः, निष्णाता इति यावत् । " पदं व्यवसितत्राणस्थानलक्ष्माङ्घ्रिवस्तुषु " इति निघण्टुः ; निक्षिप्तचरणा वा । सर्वानुश्रवाणां सकलवेदानां सारदर्शिनः ; 

“त्रिवृत्ते शिरो गायत्रं चक्षुः स्तोम आत्मा साम ते तनूर्वामदेव्यम् " इत्यादिना प्रसिद्धवैभवस्य सशिरः कम्पस्य द्विजिह्वाशनस्य गरुत्मतः क्रीडाकुण्डलानां लीलार्थं भूषणतया धृतानां सर्पाणाम्, “सुपर्णे वैनतेयं च नागारिं नागभूषणम्" इति स्मरणात् । मौलिरत्नानां घृणिभिः प्रभाभिः सारात्रिकाः सनीराजनाः मादृशां सूक्तयः मादृशां पक्षे पतद्भ्यः  
परान् अस्मत्पक्षपातिविरोधिपक्षनिष्ठान् आरोहन्त्वित्यन्वयः । अत्र रत्न- घृणिष्वारोप्यमाणस्यारात्रिकत्वस्य प्रकृतोपयोगात् परिणामालंकारः । 

" आरोप्यमाणमारोपविषयात्मतया स्थितम् । 

प्रकृतस्योपयोगित्वे परिणाम उदाहृतः ॥ " 

इति लक्षणात् ॥ ८५ ॥ 

बादरायणेन भगवतेति 

“कृष्णद्वैपायनं व्यासं विद्धि नारायणं परम् ।

को ह्यन्यः पुण्डरीकाक्षान्महाभारतकृद्भवेत् ॥ "  
इति स्मारितम् । स्वत इति । सर्वावेक्षी सर्वज्ञः । श्रुतिशतानां शिरस्त्राणभूतं चरणं यस्य सः । इदं श्रेयः इत्यादिना भारतवचनं स्मारितम् । यथोक्तम्- 

" इदं शतसहस्राद्धि भारताख्यानविस्तरात् 

आविध्य मतिमन्थानं दध्नो घृतमिवोद्धृतम् ॥ 

नवनीतं यथा दध्नो द्विपदां ब्राह्मणो यथा । 

आरण्यकं च वेदेभ्य ओषधीभ्यो यथामृतम् ॥

 इदं महोपनिषदं चतुर्वेदसमन्वितम् ।  
सांख्ययोगकृतान्तेन पञ्चरात्रेति शब्दितम् ॥ 

इदं श्रेय इदं पुण्यमिदं हितमनुत्तमम् । 

ऋग्यजुःसामभिर्जुष्टमथर्वाङ्गिरसैस्तथा । 

भविष्यति प्रमाणं वा एतदेवानुशासनम् ॥ " 

इति ॥ ८६ ॥ 

X३०९ 

देव अपर इवायमित्यादिना पुष्पं नाम प्रतिमुखसंधेरङ्गमुक्तम् ।  
" अनुरागप्रकाश विशेषवचनं पुष्पम्" इति लक्षणात् । निरस्तेति । निरस्ता अखिलदोषाः वेदमात्रे प्रमाणलक्षणशङ्कितदोषाः अनृतपौनरुक्त्यादयः, शारीरकचतुःसूत्र्यां व्युत्पत्त्यभावादयश्च[^211] येषां ते तथोक्ताः, तेषु । कथमिति । निर्दोषत्वानन्यपरत्वादिना विरोधाभावे तुल्येऽपि कबन्ध मात्रानुसरणे राहुमात्रानुसरणं किं न स्यादिति भावः ॥ ८७ ॥ 

सन्तः ; बोधायनादयः । " संहितमेतच्छारीरकं जैमिनीयेन  
X३११ 

षोडशलक्षणेन " इति बोधायनः । " विंशतिलक्षणमेकं शास्त्रम्" इति चाचार्याः । आमुक्तम्; पिनद्धम् । नियत्येति । नियतिः दुष्कर्म ।  
वैयात्यम् ; धार्ष्ट्यम् । युक्तीनामाभासतया पुरंध्रीसंभाव्येत्युक्तिः ॥ ८८ ॥ 

गाथेति । तथागतः ; बुद्धः ; तन्मतानुसारिणः ताथागताः । गाथायाः कुत्राप्यनुप्रवेशानर्हतया गलतीत्युक्तिः । प्रकृत्युपादानत्वाद्यभ्युपगमेsपि स्वातन्त्र्याभ्युपगमापराधेन कापि लीनेत्युक्तिः । " यत् किंचिदन्यदपि वा मतम्" इत्युक्तरीत्या भेदादिप्रक्रियाणां बहूनां स्वीकारेऽप्येकदे- शविरुद्धतया क्षीणेत्युक्तिः । तदुक्तार्थलेशोऽप्यनादृत इति वक्तुं सौरभं  
नारभन्त इत्युक्तिः । एकदेशानुपादेयतया क्षामेत्युक्तिः । गुरुद्वेषप्रवृत्ततया दूरवान्तमित्युक्तम् । समूलोन्मूलिताः शंकरादय इत्याह- का शङ्केति । 

। आदिपदेन यादवभास्करौ ग्राह्यौ । अत्र प्रत्यक्षे गुरुकीर्तनात् उद्दिष्टं नाम नाट्यालंकारः । “ उद्दिष्टं स्यात् परोक्षे च प्रत्यक्षे चार्थकीर्तनम् " इत्य- 

मृतानन्दवचनात् ॥ ८९ ॥  
शंकरमतमनुवदति --- अविद्येति । अविद्यापदेन सदसद्विलक्षणमनिर्वचनीयमायातमः पदवाच्यमज्ञानमुच्यते ; " नासदासीनो सदासीत्तदानीम् " “तम आसीत् ” “ मायां तु प्रकृतिं विद्यात्" इति श्रुतेः । तस्या माहात्म्यात्; आच्छाद्य विक्षिपतीत्येवंरूपसामर्थ्यात् । अहमर्थः अहंकारः, " अथातोऽहंकारादेशः " अथात आत्मादेशः " इत्यात्मनोऽहंकारस्य पृथगभिधानात् । इदमर्थः पृथिव्यादिभूततत्कार्याणि । तदुभयविलक्षणे साक्षिचैतन्यमात्र इत्यर्थः, “ साक्षी चेता केवलो निर्गुणश्च " इत्यादिश्रुतेः । इदमिति प्रस्तुतनिर्देशेन इदमहंरूप चिद्विलक्षणमुच्यते " अहमिति तावत्प्रथमोऽध्यासः" इत्युक्तत्वात् ; प्रतिभासतो युष्मदर्थत्वाभावेऽपि लक्षणतो युष्मदर्थत्वाङ्गीकाराच्च । भातम् ; 

। कल्पितम् ; प्रतीतिमात्रशरीरमिति यावत् ।  
एतच्च "नेह नानास्ति किंचन " " एकमेवाद्वितीयम्" इत्यादिश्रुतिबलात् कल्प्यते । अनुमानं च दर्शयति —– गगन इति । नीरूपनिरवयवादेरप्यधिष्ठानत्वं समस्तीति वक्तुं गगनोपादानम् । अतिपतितविन्ध्यद्रढिमभिः ; अतिक्रान्तविन्ध्याचलदाढर्यैः । वस्तुनो द्वैरूप्याभावेन सदसद्वैलक्षण्यव्याहतिः । अहमर्थस्यानात्मत्वे प्रत्यक्त्वव्याहतिः । प्रमेयस्याभिधेयस्य निर्विशेषत्व- व्याहतिः ॥ ९० ॥ 

श्रुतीनामर्थान्तरपरत्वं 'मिथो भेदम्' इति लोके वक्ष्यति । परैरपि सविशेषवस्तुनोऽभ्युपगमात् तत्रैव सकलवेदान्तपर्यवसाने सति, अप्रामाणिक निर्विशेषकल्पनं निष्प्रयोजनमित्याह -- निध्यायन्त्विति[^218] । अन-  
सूयवः असूयारहिताः सन्तः निध्यायन्तु पश्यन्तु । विश्वविशेष- शून्यकथकैः ; निर्विशेषचिन्मात्रवादिभिः शांकरीयैरप्यादितः शुभगुणं समस्त कल्याणगुणरत्नं निर्दोषं हेयगुणरहितं ब्रह्म आराध्यम् उपास्यमिति अध्वा मार्गः स्वीकृतः । अशेषगुणशून्यस्य ध्यातुमशक्यत्वात् सगुणं ब्रह्म प्रथममुपास्यमिति स्वीकृतमित्यर्थः । अर्थस्थितिः ; वस्तुस्थितिः । एतदेक- शरणा यदि; पूर्वोक्तसगुणब्रह्मोपासनपरा यदि । तदा अध्यक्षादिविरुद्ध- निर्गुणकथा निर्वाहगर्वाहवः; अध्यक्षादिभिः प्रत्यक्षानुमानागम रूपप्रमाणविरुद्धाया निर्गुणकथाया निर्वाहे गर्वेण कृत आहबः वादरूपो विग्रहः ।  
सप्रत्यवायो भवतिः सदोषो भवति । मायिभिः प्रथमं स्वीकृतं सगुणत्वं वास्तवं वा न वा । प्रथमे निर्विशेषवस्तुप्रतिपादनविरोधः । प्रत्यक्षादिप्रमाणविरोधः । तेषां वस्तुतः सविशेषवस्तुविषयत्वादित्यर्थः ॥ ९१ ॥ 

[^220] स्थाने; युक्तम् । शंकरदत्तेन; शंकरनाम्ना भाष्यकृता दत्तेन । पशुपतिदत्तेन । मायातन्त्रेण ; अविद्याप्रधानसिद्धान्तेन । अन्यत्र  
शाम्बरतन्त्रेण । समाधिकरणोपप्लवम् समानाम् ; एकरूपाणाम् ; ; 

सविशेषवस्तुप्रतिपादनैकस्वभावानामित्यर्थः । अधिकरणानाम् ; आनन्दमयाद्यधिकरणानाम् । उपप्लवम् ; उपद्रवम् । अन्यत्र समेनाधिकेन च रणेन युद्धेन । तमः अज्ञानम् । अन्यत्रान्धकारः । कलि ब्रह्ममीमांसकानां शंकरमत- स्थानाम् । लक्ष्मणः ; लक्ष्मणमुनिः । अन्यत्र सौमित्रिः । परिगृहीत- पौण्ड्रकाद्वैतानामिति पौण्डुको वासुदेवोऽहमिति वदन् महतीं विपदमुप-  
गतः । एवं ब्रह्माहमिति ब्रह्मैक्यवादिनोऽपीति भावः । नित्यमुक्तवादोऽपि ; नित्यमुक्तोऽहमिति वादोऽपि । नित्यमुक्तवादताम् ; नित्यं मुक्तो वादो यैस्तेषां भावः तत्ता, ताम् । नित्यमुक्तवादोऽनुपपन्नत्वान्नित्यमौनितामापादयतीत्यर्थः । तस्यानुपपन्नतामेव प्रतिपादयति - तथाहीत्यादिना । मुक्तस्येत्यादि । नित्यम् सदा । मुक्तस्याविशिष्टतनोः ; केनापि विशेषेणाविशिष्टस्वरूपस्य । अपूर्वाम् पूर्वमविद्यमानाम । मुक्तिं प्रकल्पयितुमात्तविचारयत्नः पुरुषः स्वप्नप्रसूनमकरन्दरसस्यान्यदेव स्वादुत्वं कल्पयितुं शक्त इत्यर्थः ॥ ९२ ॥  
[^221]रजनिचरवंशबान्धवानाम्; अहमेव ब्रह्मेति वादित्वादिति भावः । राहुमीमांसकानामिति ब्रह्मभागपूर्ववृत्तत्वेन पूर्वमीमांसानङ्गीकारात् तत्त्वम् । सुभगाभिक्षुकन्याय इति; कश्चिद्भिक्षुः कस्याश्चित्सुभगाया गृहं मिक्षार्थमागतः । तस्याः स्नुषा 'भिक्षो, भिक्षा नास्ति' इति प्रत्याचख्यौ । ततः स प्रतिनिवृत्तो बभूव । तं निवृत्तं सुभगा समालोक्य किं निवर्तसे इत्युवाच । भिक्षुश्च तस्यै तस्याः स्नुषाया भिक्षाप्रत्याख्यानमाचख्यौ । तत् सा श्रुत्वा तं ' पुनरेहि गृहम् । न सा स्वतन्त्रा प्रत्याख्यानाय। इत्युवाच । भिक्षाशया तस्मिन् पुनर्गृहं समागते स्वयमेव ' भिक्षा नास्ति,  
गच्छ ' इत्युवाच। सोऽयं सुभगाभिक्षुकन्यायः । तमेव न्यायं तेषु दर्शयति- यदेत इति । श्रुतयस्त्विति । श्रुतयः ; भेदश्रुतयः । अन्तिमयुगमस्करि- 

। ;  
णाम् ; कलियुगसंन्यासिनाम् । यदीति । भास्करयादवप्रकाशौ निगमान्तस्थितिनिर्णयप्रवीणौ यदि वेदान्तस्थितिनिश्चयनिपुणौ यदि । अयथाभाषणचातुरीधुरीणैः; स्यादस्ति, स्यान्नास्ति इत्ययथाभाषणचातुरीधुरीणैः । अपरैरार्यैः बालैः । किमिवापराद्धम् ; यथा वाह्या वेदान्त-  
निर्णयाय न प्रवीणाः, तथा तावपि न वेदान्तनिर्णयप्रवीणावित्यर्थः ॥ ९३ ॥ जैनगन्धिवेदान्तिनाविति; एकस्य वस्तुनः ऐकरूप्याकथनात् तथात्वम् । सूत्रकृतापि तन्मतं प्रतिक्षिप्तम् - " नैकस्मिन्नसंभवात् " इति । स्वमते भेदाभेदश्रुतिनिष्कर्षणं दर्शयन् तासां श्रुतीनामर्थं दर्शयति-- मिथ[^225]  
इति । भेदश्रुतिः ; " द्वासुपर्णा सयुजा सखायौ ” इत्यादिभेदप्रतिपादिका श्रुतिः । तत्त्वेषु चिदचिदीश्वरतत्त्वेषु । मिथः ; परस्परम् । भेदमभिलपति ; कथयति । यदि भेद एव तत्त्वं, तर्हि अभेदश्रुतेः का गतिरित्याशङ्क्याह — अत इति । यतो भेदश्रुतिस्तत्त्वेषु परस्परभेद प्रतिपादनमात्रपरा, अतो हेतोर्भगवती  ऐक्यश्रुतिः ; " सर्वं खल्विदं ब्रह्म " इत्याद्यभेद- प्रतिपादिका श्रुतिरपि विशिष्टैक्यात् चिदचिद्विशिष्टस्य ब्रह्मण एकत्वात् साथ अर्थवती, न तु विहितभेदनिषेधपरत्वादित्यर्थः । एवं भेदाभेद- 

-  
X३२५ 

श्रुत्योर्विषयं विविच्य घटकश्रुतीनामपि विषयं विविनक्ति - इमाविति । यमयिता; निखिलजगदन्तर्यामितया समस्तं जगदन्तः प्रविश्य नियन्ता । निरीशः ; स्वस्थ नियन्त्रन्तर र हितः । लक्ष्मीशः श्रियः पतिः । अपराभिः श्रुतिभिः ; " यः पृथिव्यां तिष्ठन् पृथिव्या अन्तरो यं पृथिवी न वेद यस्य पृथिवी शरीरं यः पृथिवीमन्तरो यमयति, य आत्मनि तिष्ठन्नात्मनोऽन्तरो यमात्मा न वेद यस्यात्मा शरीरं य आत्मानमन्तरो यमयति " " 

एष सर्वभूतान्तरात्मा" " अपहतपाप्मा दिव्यो देव एको नारायणः " इत्यादिभिश्चिद- चितोर्ब्रह्मणश्च शरीरात्मभावप्रतिपादिकाभिः श्रुतिभिः । इमौ ; भेदविशिष्टैक्य- रूपावर्थौ । गोप्तुम् ; घटक श्रुत्युक्तशरीरशरीरिभावमन्तरेण तयोर्मुख्यार्थत्वाघटनात् रक्षितुमित्यर्थः । प्रणिदधे; अभिहितः । एवं सति भेदाभेदश्रुत्योर्मुख्यार्थापरित्यागः शारीरकसूत्रस्वारस्यं चेत्यभिप्रायः । इतरेषु व्याख्यातृषु सूत्रास्वारस्यं तत्र तत्र भाष्ये द्रष्टव्यम् । शरीरलक्षणं च कणादादिभिरभिहितं त्रय्यन्तस्थापितशरीराविषयं मन्वानेन भगवता भाष्यकारेण " यस्य चेतनस्य यत् द्रव्यं सर्वात्मना स्वार्थे नियन्तुं शक्यं शैषतैकस्वरूपं तत् तस्य शरीरम् " इति वदताभ्यधायि ॥ ९४ ॥  
तच्चेति । तत्त्वभ्रष्टाः शैवादयः । वृत्तभ्रष्टाः विशिष्टाद्वैतैकदेशिनो दर्शनाभिनिवेशेन त्यक्तवैदिकाचाराः । केचिदुभय भ्रष्टाः कुदृष्टिप्रभृतयः ; ते हि प्रायेणावैदिककर्माभिनिवेशवन्तः । अत्र राजवाक्येनानुवर्तन- प्रतीतेर्दाक्षिण्यं नाम नाट्यालंकारः, " दाक्षिण्यं लक्ष्णया वाचा परचित्तानु वर्तनम् " इति लक्षणात् ॥ ९५ ॥  
X३२७ 

कणादेति । कणादस्य परिपाटिभिः रीतिभिः । प्रगुणितम् ; 

निष्कण्टकीकृतमित्यर्थः ॥ ९६ ॥ 

मुकुन्देति। मुनिबृन्दारकः ; मुनिदेवः । स्वसिद्धान्त एव ध्वान्तः,  
तत्र स्थिरकुतुकानां दुर्वादिनां परिषदेव दिवाभीता उल्लूकाः, तेषां प्रेक्षाया दृष्टेः दिनकरसमुत्थानवत् सूर्योदयवत् परुपाः कठिनाः ॥ ९७ ॥ 

वशंवदेति । स्वदर्शनतदनुबन्धिरक्षणं कुर्वन् परपक्षमजयदिति महा- 

रथत्वरूपणम्, 

" आत्मानं सरथिं चाश्वान् रक्षन् युध्येत यो नरः । 

स महारथसंज्ञः स्यादित्याहुनतिकोविदाः ॥ 

६ • 

, 

इत्युक्तत्वात् । अत्रोपन्यासो नाम प्रतिमुखसंधेरङ्गमुक्तम्, पारितोषिकदाने वशंवदेत्यादिनोपपत्तिकथनात् । तदुक्तम् - उपपत्तियुतं वाक्यमुपन्यासं प्रचक्षते " इति ॥ ९८ ॥  

TODO?? There is no commentary of प्रभाविलास for sloka 99. ॥ ९९ ॥

सभाजयितुमिति । सभाजयितुम् पूजयितुम् ॥ १०० ॥ 

त्रय्यन्तेति । दिष्टा ; निरूपिता । शुष्कोपन्यासस्य शिक्षाया अभ्यासस्य पटिम्ना दार्ढ्येन कटु कठिनं यथा तथा रटतां प्रलपतां वादिविदुषां करोटीषु शिरोऽस्थिषु कुट्टाकं कुट्टनं, तदेव क्रीडा यस्य तत् । वाम- पादे ; 'पदमदक्षिणं लक्ष्यताम्' इत्युक्तलक्षणवामपादे इत्यर्थः ॥ १०१ ॥  
सत्कारेति । धनलब्धिः ; धनलाभः ॥ १०२ ॥ 

 

पात्रप्रवेशं सूचयति - आः कष्टमित्यादिना । रागद्वेषेति । ख्यात-  
पूर्वी; ' रागप्रमोहमुखम् ' इत्यत्रेति भावः ॥ १०३ ॥ 

अत्र संप्रयतामह इति विरक्तिविष्णुभक्त्यादिसहायगवेषणयत्नवर्ण-  
X३३३ 

नात् वर्णसंहाराख्यं प्रतिमुखसंधेरङ्गमुक्तम्, “ सहायानुवृत्तिवर्णनेन कथाया वर्णनं वर्णसंहृतिः " इति लक्षणात् । 

[^232]इति श्रीमहोबलाचार्यकृते संकल्पसूर्योदयव्याख्याने प्रभाविलासाख्याने प्रतिमतभङ्गो नाम द्वितीयोऽङ्कः । ॥ १०४ ॥