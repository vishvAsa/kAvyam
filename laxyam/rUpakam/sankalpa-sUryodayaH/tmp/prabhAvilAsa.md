+++
title = "प्रभाविलासः"

+++
  
अथ कपटोपायलक्षणमभूताहरणं नाम गर्भसंधेरङ्गं प्रस्तूयते —— ततः प्रविशति काम इत्यादिना । तत्र गर्भसंधेरङ्गानि द्वादश । तदुक्तम्- 

“अभूताहरणं मार्गों रूपोदाहरणक्रमाः । 

संग्रहश्चानुमानं च तोटकातिबले तथा । 

उद्वेगसंभ्रमाक्षेपा द्वादशाङ्गान्यनुक्रमात् ॥” 

" 

इति । तत्राभूताहरणलक्षणम्- "अभूताहरणं प्राहुः कपटोपायकल्पनम् " इति । इक्षुरिति । पेशलम् ; मृदु । अत्र दुर्बलसाधनसमवधानेऽपि स्वस्य  
३९७ 

विजयित्वमुक्तम् । अत्र श्लोके प्रसादो नाम गुणः, 

"द्रागर्थावगतिर्यत्र स प्रसादो निगद्यते " इति लक्षणात् । 

द्राक्; शीघ्रम्॥ १ ॥ 

त्वयीति । शस्त्राणि; आयुधानि । अस्त्राणि ; बाणाः ॥ २ ॥

काममिति । कामं कामम् ; कामयित्वा कामयित्वा । कारं कारम् ; कृत्वा कृत्वा । अत्र कामोऽकार्षीदित्यादिश्रौतपदेन घटनात् गुम्भना  
नामालंकारः,  

“शब्दस्य प्रकृतेः सम्यग्घटना गुम्भना मता” इतिलक्षणात् । रत्याख्यो भावध्वनिः ॥ ३ ॥ विषमनयनेति । स्पष्टम् ॥ ४ ॥ प्रख्यात इति । सुमनसाम्; पुष्पाणाम् ; देवानामिति च व्यज्यते ।  
मुख्य इति । " मुखं वा एतदृतूनां यद्वसन्तः " इति श्रुत्यर्थोऽभिप्रेतः । ज्योतिःः ज्योतिष्टोमः । " वसन्ते वसन्ते ज्योतिषा यजेत " इति श्रुतेस्त्वदेकाश्रयमित्युक्तम् । अन्यत्र ज्योतिः निरतिशयतेजोरूपं ब्रह्मेति व्यज्यते, तं देवा ज्योतिषां ज्योतिः " इति श्रुतेः । यत्र ; वैशाखमासे । श्रीः वसन्तलक्ष्मीः । धृतपङ्कजा; पद्माकरवती । स माधवः ; वैशाखः । लक्ष्मीविशिष्टः श्रीकृष्णोऽपीति व्यज्यते । अत्र पदव्यङ्ग्यं नाम ध्वनिभेदः । तदुक्तं काव्यप्रकाशे " वाक्ये द्वत्थः पदेऽप्यन्ये प्रबन्धेऽप्यर्थशक्तिभूः इति । अन्ये व्यङ्ग्यभेदा इत्यर्थः ॥ ५ ॥ 

--- 

वसन्त इति । सारथिः ; सहकारी । अशोकादिरित्यादिपदेन किंशुकमुच्यते । सुधासूतिः ; चन्द्रः । निर्वाणशब्दश्रवणमपि न सहत  
इति वक्तुं जितनिर्वाणवचस इत्युक्तम् । अत्र वसन्तादीनां बाधकत्वोक्त्या विरक्तेर्विरहिणीत्वप्रतीत्या विप्रलम्भशृङ्गारो व्यज्यते । द्रुहिणेति पार्वत्यां बुद्धिविपर्यासो व्यज्यते । गिरिशेति विष्णुमायायां स्त्रियाम् ॥ ६ ॥ 

ऋतव इति । पुष्पजातिमात्रस्य मदनास्त्रत्वमाह - नानास्त्रेति । अत्र वीरशृङ्गारयोर्ध्वनिः ॥ ७ ॥  
उद्दीपनविभावा अधस्तादुक्ताः । रससमवायिकारणभूतौ नायिकानायकौ आलम्बनविभावः । परमानन्देति । सौरतसुखस्य ब्रह्मानन्दतुल्यत्वं कामशास्त्रप्रसिद्धमभिप्रेत्य परमानन्देत्युक्तम् । उक्तं च रतिरहस्ये -  
“ तत्सौख्यं परतत्त्ववेदनमहानन्दोपमं मन्दधीः 

को वा विन्दति सूक्ष्ममन्मथकथावैचित्र्यमूढो जनः " इति । 

प्रसिद्धमेव ब्रह्मलक्षणं जगज्जन्मादिहेतुत्वम् आनन्दप्रदत्वं च ॥ ८ ॥ 

। 

अलसेति । अलसम् ; लक्ष्यान्निवृत्तम् । वलितम् ; पुनः प्रवृत्तम् । 

" अलसं तदभीष्टार्थाद् व्रीडादेर्यन्निवारितम् । 

वलितं तन्निवृत्तस्य भूयस्त्र्यश्रावलोकनम् ॥  
त्युक्तत्वात् । मन्दम् ; प्रियदर्शन सुखातिशयेनेषन्मुकुलितम्, 

“स्फुरत्संश्लिष्टपक्ष्माग्रा सुखविश्रान्ततारका । 

मुकुला दृष्टिरानन्दे तन्मन्दमिति कथ्यते ॥ " 

 

इत्युक्तत्वात् । विभ्रमाणाम् ; त्वरया भूषादिव्यत्यासानाम् । वृत्तयः ; व्यापाराः । अकृतकरमणीयाः स्वभावरमणीयाः । यद्वा विभ्रमशब्देन चेष्टा उच्यन्ते । ताश्च

 हावभावादयः । तदुक्तं रसमञ्जर्याम्- 

“हावो भावो हेला माधुर्यं धैर्यमथ पुनर्लीला । 

सविलासा विच्छित्तिः संभ्रमकिलिकिञ्चिते तथा चैव ॥ 

मोट्टायित कुट्टमिते बिब्वोकश्चैवं ललितमित्यपि च । 

चकितं विहृतं हासः कुतूहलं चेत्युशन्ति तच्चेष्टाः ॥” 

इति । तत्र रसाविर्भावयोग्यत्वं भावः । स च प्रपित्समानयौवनासु लज्जोदयादिकार्यलिङ्गेन ज्ञेयः । भाव एवेषद् दृष्टविकारो हावः । सुव्यक्तविक्रिया हेला । माधुर्यमभूषणेऽपि नितरां रम्यत्वम् । धैर्यं शीलादेरलङ्घनम् । लीला वाग्गतिचेष्टाभी रमणानुकृतिः । विच्छित्तिः कतिपय भूषणयोगेन रम्यत्वम् । विलासः प्रियवीक्षायां तात्कालिक विकारः । किलिकिञ्चितं क्रोधाश्रुहर्षभीत्यादेः संकरः । संभ्रमः त्वरया भूषादिव्यत्यासः । मोट्टायितं भावसूचनेष्टालापः । कुट्टमितं रतौ सुखबाहुल्यम् । बिब्वोको रमणकथालापेनेषदाचरणम् । ललितं सुकुमाराङ्गचतुरविलासः । चकितं भयसंभ्रमः । विहृतं लज्जयावसरवक्तव्यकथनम् । हासः तारुण्य-  
विकारजमाकस्मिकं हसनम् । कुतूहलं रम्यवस्तुदर्शनचापलम् । शतमिति । एक ब्रह्मविधूननं कैमुतिकन्यायसिद्धमिति भावः । अत्र विभ्रमतरुणवधूमुनीन्द्रादिपदैः च्यवनवृत्तान्तो ध्वन्यते । च्यवनो हि अतिवृद्धस्तपसा वल्मीकैक्यमापन्नः पिपीलिकादिभिर्भक्ष्यमाणो यदृच्छयान्तिकं प्राप्तां शर्यातिपुत्रीं सुकन्यां नाम कन्यां दृष्ट्वा तद्गुणवागुरितः पाणिं जग्राहेति भारते प्रसिद्धम् ॥ ९ ॥ 

अयमिति । विशिखासारेण बाणधारासंपातेन विकल्प्यमाना उपमीयमाना दृष्टयो यस्य सः ॥ १० ॥  
स्वाद्विति । भृतकीकृतः वशीकृत इत्यर्थः । यौवतम् ; युवतिसमूहम् ॥ ११ ॥ 

यदीति । सौभरिर्नाम कश्चिन्मुनिर्वृद्धो जलान्तस्तपश्चरन् पुत्रपौत्रसहस्रपरिवृतं कंचन मत्स्यमवलोक्य संसारे मतिं कृत्वा मान्धातृतनयाम् उपयेम इति श्रीविष्णुपुराणे प्रसिद्धम् । तदिदमाह – सौभरेरिति । 

“वृतो मयायं प्रथमं मयायं गृहं विशन्नेव विहन्यते किम् । 

मया मयेति क्षितिपात्मजानां तदर्थमत्यर्थकलिर्बभूव ॥” 

इति कन्यावचनमभिव्यनक्ति - वनिताशतवञ्चितस्येति ॥ १२ ॥  
विकस्वरेति । विकस्वराणां विकसतां सुरद्रुमसंबन्धिनां प्रसवानां पुष्पाणामेव शस्त्राणां माध्वीमदेन मरन्दजनितमदेन भ्रमन्तीनां भ्रमरसुन्दरीणां निकरेण संभृतां ज्यां बिभर्तीति तथोक्तः । पुंस्कोकिलभ्रमराणां हर्षोत्पा- दनेन कूजनोद्दीपकतया सुन्दरीप्रियाग्रहणम् । तत्र मदनस्तुत्या भावाख्या रतिर्व्यज्यते । तस्या उपसर्जनतया शृङ्गारोऽपि व्यज्यत इति रस- वदलंकारः ॥ १३ ॥ ।  
मा भूदिति । पुङ्खितः योजितः चित्रपुङ्खो यस्याः सा । निषङ्गः; तूणीरः । अत्राक्षेपालंकारः, “ प्रतिषेधोतिराक्षेपः” इति लक्षणात् ॥ १४ ॥ 

मितेति । मितप्रद्योतः ; अल्पालोकः ॥ १५ ॥  
सर्वत्रानुत्साह एव दोषमूलमित्याह - तिष्ठत्विति । द्यूत इति । बलरामादिभिः रुक्म्यादिषु व्यसनं निदर्शितम् । वादमात्र इति शिशु- पालादिवधो व्यञ्जितः ॥ १६ ॥ 

विपुलेति । विपुला सुषुमा परमा शोभैव पत्तिः पदातिर्यस्मि - स्तस्मिन् । विहारा एव तुरंगमाः ; नृत्यन्तः विहारतुरंगमा यस्मिंस्तस्मिन् । मधुमदस्य मद्यजनितमदस्य समारम्भा उपक्रमा एव स्तम्बेरमाः गजाः,  
। 

तैः स्थगितमन्तरं यस्य तस्मिन् । " मधु मद्ये पुष्परसे " इत्यमरः । रतिरसः सुरतसुखमेव रथोत्सेधो यस्मिंस्तस्मिन् । स्कन्धावारे; सैन्ये, युवतिसमुह इति यावत् । जीवति सति कश्चित् विधित्सित संयमः पुरुषः वचन न जीवतीत्यन्वयः । अत्र मदनस्तुत्या भावध्वनिः । तदुपसर्जनतया शृङ्गारवीरयोरभिव्यक्तिः । स्कन्धावारे न जीवति सति संयमी जीवतीति व्यतिरेकच व्यज्यते ॥ १७ ॥ 

स्मरतीति । आतङ्कानामिति कर्मणि षष्ठी । समृद्धिम् ; ऐश्वर्यम् । सितासितपद्धतिः; शुद्धाशुद्धमार्गः । अत्र भावशबलता ध्वन्यते । तथाहि-  
स्मरतीति निर्वेदः । मनस्कुरुत इति स्पृहा । प्रसजतीति स्मृतिः । समृद्धिमपेक्षत इत्यौत्सुक्यम् । अभिनिविशत इति मोहः । अपत्रपत इति धैर्यमिति ॥ १८ ॥ 

अथ प्रसादन्याख्यां ध्रुवामाह – सोऽयमिति । तदुक्तम्- " प्रसादनी तु पात्राणां व्याकुलानां प्रसादानात् " इति । राधेये; कर्णे । रथवैगुण्येन; मग्ननेमितया रथप्रातिकूल्येन । विलक्षे; 

। विमुखे । विप्रशापेन कर्णस्य पृथिवीप्रातिकूल्यं भारते प्रसिद्धम् ॥ १९ ॥  
विरक्तीति । परप्रणिधिः ; परब्रह्मोपासनम् । भोगवर्गम्; संसार- मित्यर्थः । अत्र भवप्रभृतीति आरूढयोगस्य विजितकामस्य भवस्यैव पुनः संसारोsवर्जनीय इति व्यज्यते ॥ २० ॥ 

मलयेति । हसितलपितक्रीडाचित्रैः ; व्यापारैरिति शेषः । हसित - 

लक्षणमुक्तम् -  
“वक्त्रनेत्रकपोलैश्च संफुल्लैरुपलक्षितः । 

किंचिल्लक्षितदन्तैश्च तदा हसितमुच्यते ॥” इति ॥ २१ ॥ 

पुरुषमिति । स्थितः ; विवेक इति शेषः ॥ २२ ॥  
विवेकेति । क्रोधेन तुल्यन्यायत्वव्यञ्जनार्थं कामपदग्रहणम् । वक्ष्यति च " विजेतुकामः" इत्यादिना ॥ २३ ॥  
विकटं परिक्रम्येति । विकटं लास्यविशेषः, “ विरूपवेषावयवव्यापारो विकटं मतम् " इति भरतवचनात् । अयमिति । उद्भटे अतिधोरे प्रथने युद्धे चारः संचारो येषां ते च ते भटाश्च त एवारभटीनटाः उद्धतनटाः तेषां पतिः । सुरसुभटीपयोधरतटीषु यत्क्रोधानुविधायि- दैत्यभयसंज्वरितासु सतीषु पटीररसः मुधा वितथः । भयोदयात् परं विषयेषु पुनरप्रवृत्तेः पटीरलेपेऽपि तापानिवृत्तेरिति भावः । अत्र श्लोके शब्दार्थयोरतिप्रौढतया आरभटी नाम वृत्तिः " वृत्तिमारभटीमाहुः प्रौढत्वादर्थशब्दयोः " इति लक्षणात् ॥ २४ ॥  
क्रोधाय । " मन्युर्दैन्ये क्रतौ क्रुधि" इत्यमरः । मुधेति । 

कदनम् ; युद्धम् । गहनम् ; वनम् । प्रत्यञ्चं प्रणिधिम् ; प्रत्यगात्मध्यानम् ॥ २५ ॥  
रतीति । मृगेक्षणा इति मृगाणामीक्षणे नेत्रे इव विशाले ईक्षणे यासां ता इति उपमेयधर्मेवादीनां लोपे त्रिलोपे समासार्थलुप्तोपमालंकारः । उक्तं च काव्यप्रकाशे – “ त्रिलोपे च समासगा " इति । अत्र श्लोके संयुक्ताक्षरत्वेऽपि श्रुतिरम्यत्वेन सुकुमारता नाम गुणः, "संयुक्ताक्षरसत्त्वेऽपि श्राव्यत्वं सुकुमारता " इति लक्षणात् ॥ २६ ॥  
तिमीति । अत्र हरिणाङ्ककरैः पुरुहूतवल्लभास्पर्शप्रतीतेः रसाभासो व्यज्यते ॥ २७ ॥  
प्रथमस्येति । करटिनः; गजस्य । कर्णशङ्खेन; कर्णे बद्धेन कम्बुना ॥ २८ ॥ हरेरिति । हरे; इन्द्रस्य । तारकोन्मीलितम् ;  
नक्षत्रोदयः, नेत्रोन्मीलनं च । कन्दलम् ; निबिडम् ॥ २९ ॥ 

कुर्वन्निति ; संतापचिन्तामणिः; संतापप्रद इत्यर्थः ॥ ३० ॥  
पदे विष्णोरिति । विष्णोः पदे ; आकाशे, हरिचरणे च । प्रसृमरा; व्याप्ता । स्फुरन्त्यः तारा एव फेनस्तबकाः, तेषां परिपार्टी परिगता प्राप्ता । अमरतटिन्याः गङ्गायाः संप्लवस्य सखी सदृशी । अत्र पूर्वाद्रेः क्षरतीति प्रसिद्धगङ्गाव्यतिरेकात् व्यतिरेकालंकारो व्यज्यते ॥ ३१ ॥ 

ताराकान्त ' इत्यारभ्य ' भयस्थान ' इत्यन्तं स्पष्टम् ॥ ३२ ॥ 

॥ ३३ ॥  
ग्रन्थान् ; " कालेष्वपि च सर्वेषु ” इत्यादिकान् ॥ ३४ ॥  
भवत्विति । भवपयोधिमेकान्ततः अतिपतिष्यतः; अत्यन्तमति- क्रमिष्यतः । मुमुक्षया सह वर्तमानस्य पुंसः योगिभिः सह रहः एकान्ते ललितभाषणं भवतु सर्वदा तत्संसर्गो भवत्वित्यर्थः । वारवाणम् ; वर्म ॥ ३५ ॥  
हिरण्यगर्भवचनम् - 

" संमानना परां हानिं योगर्धेः कुरुते यतः । 

जनेनावमतो योगी योगसिद्धिं च विन्दति ॥ " 

इति । शृणोतीति । भगवद्गुणान् वक्तरि सति शृणोति । श्रोतरि सति  
कथयति । उभयराहित्ये परिचिनोति ; स्मरतीत्यर्थः । अतिरहस्यार्थमाचार्यान् प्रणिपातादिपूर्वकं पृच्छति । विग्रहादिकं पूजयति, स्पृशति, पश्यति । भगवद्गुणान् गायति सुस्वरं कीर्तयति । पुरुषसूक्तादिना स्तौति च । अनेन मार्गों नाम गर्भसंधेर्द्वितीयमङ्गमुक्तम्, “ तत्त्वार्थकीर्तनं मार्गः” इति लक्षणात् ॥ ३६ ॥ 

वितथेति । विद्यानिष्पत्त्युपयोगिदेहयात्रातोऽधिकं वितथपरिग्रहः ; तस्य त्यजनेन निर्वृता सुखिता बुद्धिर्यस्य सः । अनेन,  
“समृद्धकामो हीनो वा नारायणपरो मुनिः । नोत्सर्पेत न शुष्येत सरिद्भिरिव सागरः ॥

 

इति स्मारितम् । तदितरसंग्रहेऽपि ; अवितथपरिग्रहेऽपि । विधिनैव नियत इति ; 

" 

“यो मे गर्भगतस्यापि वृत्तिं कल्पितवान् प्रभुः । 

शेषवृत्तिविधानेऽपि स किं सुप्तोऽथवा मृतः॥ 

इति स्मारितम् । उपनतमिति ; अनेन 

" ग्रासं सुमृष्टं विरजं महान्तं स्तोकमेव वा ।

यदृच्छयैवापतितं ग्रसेदाजगरक्रियः ॥ " 

इति स्मारितम् । धर्म्यमिति । उपनतेऽपि पतिताद्युपनत निषेधः । आह च शाण्डिल्यः- 

" महापातकिनश्चोरादम्बष्ठाद्भिषजस्तथा । 

मृगयोः पिशुनाच्चैव नादद्यादुद्यतं त्विति ॥ 

कुलटाषण्डपतितवैरिभ्यः काकिणीमपि । 

उद्यतामपि गृह्णीयान्नापद्यपि कदाचन ॥ 

इति । अनिषिद्धोपनतेऽपि संग्रह निषेध उपभोगपदेन दर्शितः, 

सायंतनं श्वस्तनं वा न संगृह्णीत भिक्षितम् । 

पाणिपात्रोदरामत्रो मक्षिकेव न संग्रही ॥  
इति स्मरणात् । अजगरवृत्तिमात्रमिति ; अनिषिद्धोपनतालाभे उपवास एवेति शास्त्रार्थो दर्शितः, 

" शयीताहानि भूरीणि निराहारोऽनुपक्रमः । 

यदि नोपनमेद् ग्रासो महाहिरिव दिष्टभुक् ॥” 

इति स्मरणात् । अवधीरितभूतहतिरिति ; अजगरवैलक्षण्योक्तिः । तेन, 

" स्तोकं स्तोकं ग्रसन् ग्रासं देहो वर्तेत यावता । भूतान्यहिंसन्नातिष्ठेद् वृत्तिं माधुकरीं स्थितः ॥” 

इति स्मृत्यर्थोऽभिप्रेतः ॥ ३७ ॥ 

ऋतुश्रेष्ठ इति । द्रौणिः; अश्वत्थामा । प्रभृतिशब्देन कृतवर्मकृपौ विवक्षितौ ॥ ३८ ॥  
अवस्कन्दः ; पीडा । पाटच्चराः; चौराः । यामिकाः; यामरक्षकाः । प्रचेतुमिति । प्रचेतुम् ; वर्धयितुम् । अपचेतुम् ; नाशयितुम् ॥ ३९ ॥  
जमदग्नीति । अक्रुध्यन् जमदग्निः क्षत्रियैर्हतः । शक्तिश्च रक्षसा भक्षित इत्यादयो मुखशब्दार्थः ॥ ४० ॥ 

पुंस इति । परिग्रहः; कलत्रपुत्रादिः । हरणम् चौर्यम् ।

प्रच्छादनम् ;अन्यत्र गोपनम् ॥ ४१ ॥  
बिभर्त्विति । अयत्नेन विधृता क्षितिरेव स्तबकः, स एव शेखरः शिरोभूषणं, तेनालंकृतः । भूधरभूरुहादिमत्तया पृथिव्याः स्तबकसाम्यम् । अमीभिः ; विबुधेश्वरभरणादिभिः । ऐरावणः दिग्गजः ॥ ४२ ॥  
, 

निद्रेति । मुग्धिः मूर्छा । निमीलितम् ; तदनन्तरावस्था । असुलभमिति ; तास्वपि नैवंविधमित्युक्तं भवति । निर्धूतनिम्नोन्नतम्, तिरस्कृतपुरुषतारतम्यम् । अन्यत्राप्रकाशितोन्नतावनतप्रदेशम् । निद्राणाखिलवर्णभेदनियमम्; क्रुद्धस्य ब्रह्महत्यादौ प्रवृत्तेरिति भावः । अन्यत्रा- प्रकाशितनीलपीतादिविभागम् । विष्वक्प्रवृत्तोदयम् एकं शत्रुं निमित्तीकृत्योत्पन्नमपि प्रमुषितलक्ष्य विशेषतया सर्वविषयकमित्यर्थः । अन्यत्र सर्व- दिग्व्यापकमित्यर्थः । कल्पान्तकादम्बिन्याः काले वृष्टिकाले उद्वेलायाः कलिन्दशैलतनयायाः यमुनायाः कल्लोलवत् कालं नीलम् । अनेनातिगाढत्वं व्यज्यत इत्यलंकारेण वस्तुध्वनिः ॥ ४३ ॥  
प्रभाविलास. 

विराधेति । दग्धः ; दग्धुमिष्टः[^77] । विलूनेति शरलाघवं व्यज्यते ॥ ४४ ॥  
रागेति । रागोऽभिलाष एव रागो रक्तिमा । युवतिरेव 

मदिरा ॥ ४५ ॥ 

धर्मेति । सर्वकषः; सर्वनाशकः । घस्मरः ; भक्षकः । 

" भक्षको घस्मरोsuरः इत्यमरः । प्रणिदधतां ध्यायतां प्रत्यूहेषु समाधिविनेषु मृत्युंजयः नाशकनाशकः । विघ्ननाशकानि मङ्गलाचारहोमादीनि । तत्र द्रव्यलोभस्तन्नाशक इति भावः । सर्वपुरुषसाधारण्येन वारविलासिनी - त्युक्तिः । तत्रापि लोभाविनाभावात् सहचर इत्युक्तिः । वारविलासिनी-  
सहचर इति वैशिको नायक उक्तः, " वेश्योपभोगचतुरो यो भवेत् स तु वैशिकः " इति लक्षणात् । पदव्यजयः संभोगशृङ्गारः । उदीयते ; आयातीत्यर्थः ॥ ४६ ॥ 

आकार्यः ; आह्वातव्यः । छोटिका ; मध्यमाङ्गुष्ठसंयोगनिष्पादितो ध्वनिविशेषः । महामोहस्येति । तृष्णा जाया यस्य सः तृष्णाजानिः ।  
तत्तादृक्प्रथिमविकटैः; तथाविधप्रसिद्धिविस्तृतैः । हाटकमयैः; स्वर्णमयैः ॥ ४७ ॥

अशेषेति । अजहद्यौवनामिति ; अनेन “ तृष्णैका तरुणायते " इति स्मारितम् । तेन मन्दोदरी साम्यं व्यज्यत इति वस्तुनालंकारध्वनिः ॥ ४८ ॥ 

कनकेति । कनकशैलः ; मेरुः । कलधौतशैलः; कैलासः ॥ ४९ ॥  

लब्धमिति । विलक्षमतिः ; लुब्धमतिः । निद्रारसं न लभते इति ; स्वभावतोऽनिमिषत्वेऽपि लोभकार्यत्वोत्प्रेक्षणात् उत्प्रेक्षालंकारध्वनिः ॥ ५० ॥  
तस्य; पुरुषस्य । समाधिकौतुकम् ; समाधौ श्रद्धाम् ।  
क्षुद्रेति । पृथ्वीभृतः सुयोधनादयः ॥ ५१ ॥  
अटन्तीति । हरितः दिशः । स्थपुटयन्ति; फालकुद्दालादिभिर्विषमस्थानयन्ति । चटून् ; स्तुतिवचनानि । परिच्छदम् ; चामरकम्बलादिकम् । दुरन्तेन अपरिमितेन धने दोहलेन अभिलाषेण ग्रहिलं ग्रहेणेव  
गृहीतं चेतो येषां ते तथोक्ताः । विशेषणानि पिशाचग्रस्तेष्वपि 

योज्यानि ॥ ५२ ॥ 

पूर्वापरपुरुषार्थी धर्मकामौ । चरमोपवेदः ; अर्थशास्त्रम् । कालप्राप्त इति । कर्मतन्त्रप्रधानैः; संसारिभिः । गुप्तौ ; रक्षणे ॥ ५३ ॥  
प्रणिधानेति । निष्प्रकम्प इति कायस्थैर्यमुच्यते ॥ ५४ ॥  
अवहितैरस्माभिरिति ; क्षोभो नाम नाट्यालंकारः । अथ विषाद- 

प्रमादकर्तव्यामान्तरीं ध्रुवामाह - वितमसीति । तदुक्तम् - 

“ 

विषादे विस्मृतौ क्रोधे प्रमादे संगमेऽपि च । 

दोषप्रच्छादनादौ च गीयते या तु सान्तरी ॥” 

इति ॥ ५५ ॥ 

अनघेति । उदरंभरिः; भक्षकः, नाशक इति यावत् । आत्मभवः  
कामः । ऊर्मिजालम् ; अशनायाधूर्मिषट्कमेव तरङ्गसमूहः । जडमति ; मन्दबुद्धि, जलबुद्धि च । जन्तुजातम् ; संसारिजातं, मत्स्यजातं च । स्वयमद्यमानं सत् यददनसाधनं स उपदंशः । शमादिबहुसाधनसंपन्नसमाधिनिष्ठपुरुषवशीकरणसमर्थस्य स्वारसिकसांसारिक सुखमोमुह्यमानजनवशीकरणं गृहं भक्षितुकामस्य " इत्यादिन्यायेनातिस्वल्पमिति 

भावः ॥ ५६ ॥ 

" या निशा सर्वभूतानां तस्यां जागर्ति संयमी ।

यस्यां जाग्रति भूतानि सा निशा पश्यतो मुनेः ॥” इति । अत्र श्लोके उत्प्रेक्षालंकारः, शान्तेः शृङ्गारतापरिभावनाप्रतीतेः ;

" अन्यथावस्थितिं प्राप्ता यत्र द्रव्यगुणक्रियाः ।

संभाव्यन्तेऽन्यथा प्राज्ञास्तामुत्प्रेक्षां प्रचक्षते ॥”

इति लक्षणात् ॥ ५७ ॥  

स्वसंबोध इति । स्वसंबोधः ; स्वपरज्ञानम् । गुणगणः ; 

। शान्त्यादिः । सुषुप्ते लोके ; लोकैरविज्ञातविषय इत्यर्थः । तदुक्तम् -  
अनिद्राणेति । तितिक्षा ; शीतोष्णसहनम् । तनुत्राणम् ;  वर्म । प्रयुक्तम् उपदिष्टम् । अत्र शान्तरसोपसर्जनतया वीररसो व्यज्यते ॥ ५८ ॥  

युष्मास्विति । अत्र करुणभयानकौ व्यङ्ग्यौ ॥ ५९ ॥ 

अतिक्रामन्निति । प्रतिवहनवातूलः ; प्रतिकूलवातसमूहः । गत-स्रोतोरोध इति; अत्र “गतोदके सेतुबन्धो न मे लक्ष्मण रोचते " इति स्मारितम् । भीतिप्रतिभटः ; भयनिवर्तकः । पलायनं द्योत्यते ॥ ६० ॥ 

आधेय इति । सौप्तिकप्रणिहितैः ; सुप्तबाधाप्रवृत्तैः । गर्तोदरे  
आकस्मिकः पातः नाधेयः ; न कर्तव्य इत्यन्वयः । अत्र दम्भेत्यादिना उत्तराङ्कपात्र प्रवेशः सूचितः ॥ ६१ ॥ 

[^116] इत्यात्रेयाहोबलाचार्यविरचिते संकल्पसूर्योदयव्याख्याने प्रभाविलासाख्याने [^117] कामादिव्यूह भेदो नाम चतुर्थोऽङ्कः । ॥ ६२ ॥