+++
title = "मूलम्"

+++
  
(ततः प्रविशति विष्णुभक्तिः)

विष्णुभक्तिः -- (आलम्बनविशेषाधीनमात्मनो वैभवं निर्वर्ण्य) 

अहं वैकुण्ठदास्यैकलास्यलीलाविनोदिनी । 

विश्वकिल्बिषसंहार[^1]विभ्रमारभटीनटी ॥ १ ॥  
किंच,        

अम्बा मे पुरुषस्य बुद्धिरनघा तातः स[^2] धर्मोत्तरः

संतुष्टिः सहजा क्षमा प्रियसखी सद्वृत्तिराज्ञाकरी । 

विद्यैव स्वयमस्मि विश्ववृजिनप्रध्वंसनं क्रीडितं

साहं प्राणिमि विष्णुभक्तिरचला संतिष्ठते संसृतिः ॥ २ ॥ 

अपिच प्रत्यक्षितपरावरतत्त्वैर्महर्षिभिर्भगवतैव च[^3] गीतं परमार्थभूतमन्यमप्यर्थमनुकथयामि —  
निरुध्य तरसा मरुत्करणमण्डलीं कुण्डलीं

विचिन्त्य विगणय्य वा धमनिधातुमर्मादिकम् । 

किमत्र निगमत्रयस्थितिमतापि लालभ्यते[^4]

मयि स्थितिरवस्थिता यदि किमुच्यते मुच्यते ॥ ३ ॥  
यश्चासौ निवृत्तिधर्मकाष्ठारूपो नैःश्रेयसो योग[^5] उच्यते, सोऽपि मदनुवेधादेव[^6] महतीं सिद्धिमापादयति । अद्य च,

मुमुक्षुत्वे सिद्धेमुषितमतिमोहस्य मुरभि -

त्समाधिः संरोहन्नुपहरति सर्वाघविरतिम् । 

परस्तादास्थेयं यदिह विदुषानिष्टजनुषा

फलार्थं तत्कि वा फलमिति वितर्कः श्रमफलः ॥ ४ ॥  
.



(विचिन्त्य) कीदृशी पुनरिदानीं किंकर्तव्यता ? इयं तावत्- 

अघपरिणमितैर मित्रभेदैः करणकलेबर पुत्रदारिकाद्यैः । 

ग्रहिल इह मयैव मोचनीयो मुरभिदनुग्रहलीलया मुमुक्षुः ॥ ५ ॥



.  
अत्र चैतावदभिनिष्पन्नम्-------

भवरोगैकभिषजा विवेकेन विपश्चिता[^7] ।

 शमं दोषगणो नीतः शारीर इव मानसः ॥ ६ ॥

तथाहि-

अयं च क्षेत्रज्ञ इदानीमपुनर्भवयोग्यामवस्थामारूढः ।

कामादिकेष्वपगतेषु[^8] कथावशेषं

संप्रत्यसौ शमदमादिगुणोपपन्नः ।

मैत्रीदयादिपरिकर्मविभूषितेन

श्रद्धाधनेन[^9] मनसा लभते समाधिम् ॥ ७ ॥  
अपि चास्य परःशतप्रत्यूहशालिन्यपि पश्चिमे युगे परमपुरुषचरणयुगलपातिव्रतीप्रभावेन प्रथमयुग इव परंपरितवृद्धिरिव संदृश्यते समाधिसिद्धिः । तथाहि-  
कलया विहितोदयः कयाचित्प्रतिपच्चन्द्र इवैष विश्ववन्द्यः । 

उपयाति दिने दिने समृद्धिं पुरुषो विष्णुपदाश्रितः सितात्मा ॥ ८ ॥

अपिच,[^10]

स्वतः सिद्धस्वच्छस्थिरमधुरचिन्तासुरसरि-

त्प्रवाहोपश्लिष्टात्प्रणिधिमुखभागादवतरन् । 

चिदानन्दोदन्वत्यनघगुणरत्नौघभरिते

[^11]निमज्जत्यन्यस्मिन्नयमपुनरुन्मज्जनमिह ॥ ९ ॥  
संप्रत्येतस्य संभृतसमाधेरुत्तरपूर्वाघाश्लेषविनाशकरणाय वि-

वेकव्यवसायादिभिरुपचिक्रंसे [^12]। "

(नेपथ्ये)

लुलितभुवनपद्मां लुम्पतो वासतेयी-

मुदयशिखरिमध्यादुज्जिहानस्य भानोः । 

अपतमसि पदेऽस्मिन् वैष्णवे दृश्यमारा-

दिह भवति पताकास्थानकं धाम पूर्वम् ॥ १० ॥  
विष्णुभक्तिः - ( कर्णं दत्त्वा ) सुप्रभातं प्रख्यापयत्यसौ सुमतिपतेर्विवेकस्य वैतालिकः । अपिच निमित्तान्यपि नैःश्रेयसीं

सिद्धिं सूचयन्ति । तथाहि-

त्रिभुवनमिदं शान्तक्षोभं समाधिरनाकुलः

प्रसृमरसुधाधाराकारा प्रसीदति शेमुषी । 

स्फुरति च मुहुर्दृष्टिः सव्या तदप्युपरि स्फुटं

तदिह महतीं सिद्धिं मन्ये झटित्युपतस्थुषीम् ॥ ११ ॥  
तदयमवसरः समीहितसमर्थनस्य । ततश्च,

वैकुण्ठकृपया देव्या मदभीष्टे व्यवस्थितम् ।

[^13]प्राध्वं संकल्पमार्ताण्डं प्रवर्तयितुमुत्सहे ॥ १२ ॥

न च प्रभूतसंरम्भयापि मया भगवत्कृपामनालम्ब्य प्रारिप्सितपरिसमाप्तिः सुप्रापा । तथाहि-

शरणागतरक्षणैकदीक्षः समये तत्परिपन्थिनो निरुन्धन् । 

प्रभुरायतते परः कृपायां सचिवास्तस्य च सर्व एव देवाः ॥ १३ ॥ 

अतस्तामेव तावदुपतिष्ठे । अद्य च प्रत्यक्षितेव मे भाति पद्मापतेरनुकम्पा (साञ्जलिबन्धम् ) –  
त्वयि बहुमतिहीनः श्रीनिवासानुकम्पे

जगति गतिमिहान्यां देवि संमन्यते यः ।

 स खलु विबुधसिन्धौ संनिकर्षे वहन्त्यां

शमयति मृगतृष्णावीचिकाभिः पिपासाम् ॥ १४ ॥

अपिच,

त्वदृष्ट्या सकृदीक्षिता दिविषदः स्वं स्वं पदं भुञ्जते

- भोगानत्र च भूभुजामभिमतान् पुष्णासि तृष्णाधिकम् ।

 किंचोदञ्चदनुग्रहा कृपणतामालक्ष्य वैलक्ष्यतो

नैराश्यप्रमुखानि सौति भवती निर्वाणपर्वाण्यपि [^14]॥ १५ ॥  
( पुरस्तादवलोक्यं सहर्षम् )

अयमसाविह विवेकमहाराजागारपूर्वभागे दनुजमथनदया- नियुक्तो नृत्तोद्यत इवावतिष्ठते निखिलनिगमनैगमिक विद्यैकराशि- विहंगराजः । प्रसीदति चासौ मे पन्नगरिपुः[^15] । ततश्च,

आनेतुमात्मरभसेन समीहमानो

रक्षोन्मुखं नतगृहेषु[^16] रमासहायम् । प्रायः प्रभोस्तदपृथक्स्थितिवृत्तिशक्तिं [^17]

संकल्पमप्युपहरिष्यति तद्रथोऽसौ ॥ १६ ॥  
तदेनमभिष्टौमि—      

नमः पन्नगनद्धाय वैकुण्ठवशवर्तिने । 

श्रुतिसिन्धुसुधोत्पादमन्दराय गरुत्मते ॥ १७ ॥

अपिच,

क्षुण्णक्षोणीधराणि क्षुभितचतुरकूपार तिम्यद्गरुन्ति

त्रुट्यत्तारासराणि स्थपुटितविबुधस्थानकानि क्षिपेयुः ।

पातालब्रह्मसौधावधिविहितमुधावर्तनान्यस्मदार्ति

ब्रह्माण्डस्यान्तराले बृहति खगपतेरर्भकक्रीडितानि ॥ १८ ॥  
दण्डकेन चैनमण्डजनाथमनुनाथेय-.

गरुडमखिलवेदनीडाधिरूढं द्विषत्पीडनोत्कण्ठिताकुण्ठवैकुण्ठपीठीकृत स्कन्धमीडे स्वनीडागतिप्रीतरुद्रासुकीर्तिस्तनाभोगगाढोप-

गूढस्फुरत्कण्टकत्रातवेधव्यथावेपमानद्विजिह्वाधिपाकल्पविष्फार्यमाण-  
स्फटावाटिकारत्नरोचिश्छटाराजिनीराजितं कान्तिकल्लोलिनीराजितम् ।

जय गरुड सुपर्ण दर्वीकराहार देवाधिपाहारहारिन् दिवौकस्पतिक्षिप्तदम्भोलिधाराकिणाकल्प कल्पान्तवातूलकल्पोदयानल्प- वीरायितोद्यच्चमत्कारदैत्यारिजैत्रध्वजारोहनिर्धारितोत्कर्ष संकर्षणात्मन् गरुत्मन् ' [^18]मरुत्पञ्चकाधीशसत्यादिमूर्ते न कश्चित्समस्ते नमस्ते पुनस्ते नमः ।  
नम इदम जहत्सपर्याय पर्यायनिर्यातपक्षानिलास्फालनोद्वेल- पाथोधिवीचीच पेटाहतागाधपातालभांकारसंक्रुद्ध नागेन्द्रपीडासृणीभाव- भास्वन्नखश्रेणये [^19]चण्डतुण्डाय नृत्यद्भुजङ्गभ्रुवे वज्रिणे दंष्ट्रया तुभ्य- मध्यात्मविद्या विधेया विधेया [^20]भवद्दास्यमापादयेथा दयेाश्च मे ।  
मनुरनुगतपक्षिवक्त्रस्फुरत्तारकश्चित्रभानुप्रिया शेखरस्तावक- स्त्रायतां नस्त्रिवर्गापवर्गप्रसूतिः परव्योमधामन् बलद्वेषिदर्पज्वलद्वाल- खिल्यप्रतिज्ञावतीर्ण स्थिरां तत्त्वबुद्धि परां भक्तिधेनुं जगन्मूलकन्दे मुकुन्दे महानन्ददोग्ध्रीं दधीथा मुधाकामहीनामहीनान्तक । इदं च श्रुतमनुचिन्तयामि-  
व्यक्तौ संनाहसंकल्पौ विश्वगोप्तुरिमौ हरेः । 

प्रथितावागमग्रामे पक्षीश्वरसुदर्शनौ ॥ १९ ॥

( सर्वतोऽवलोक्य) अहो नु खलु विष्वक्प्रकाशा दिशो विदिशश्च । तदासीदतीव[^22] देवस्य दयावल्लभस्य[^23] संकल्पः ।

(ततः प्रविशति संकल्पः)

संकल्पः - (आत्मानं निर्वर्ण्य )

यस्मिन्विस्मयनीयभूमनि मनागुन्मीलिते नैकधा

सिध्यन्त्यस्य सितासितस्य जगतः स्वर्गापवर्गादयः ।

 ऐशः सोऽहमवासरात्ययभवन्मायामहायामिनी-

सत्ताशेषसुषुप्त[^24] बोधनपटुः संकल्पसूर्योदयः ॥ २० ॥  
आदिष्टः सोऽहमिदानीमनघपरविद्याप्रसादितया प्रदित्सित- पारितोषिकया सकलगुण सेव्यया देव्या भगवदनुकम्पया । यथा- मदधीनवृत्तिना मोहादिविजयिना विवेकेन जनितभूमा विनिष्पन्न- समाधिः पुरुषस्त्वयैव मोचनीय इति । अहं च सर्वथा निखिलजगदम्बायास्तदनुकम्पायाः प्रियमाचरामि । न च मया तदनुरोधि - परित्राणे[^25] तद्विरोधिनिरसने च दुष्करं किंचित् । अहं हि,  
अचरन्मधुकैटभान्पयोघीन हिरण्याक्ष हिरण्यविप्लुतां द्याम् । 

अदशाननकुम्भकर्णघोषां पुनरुर्वीमपि विक्रमैरकार्षम् ॥ २१ ॥

आस्तामेतत् । अद्य तु,

अनिदंप्रथमां निद्रामपावर्त्य[^26]' क्षणादहम् । 

अनिदंपश्चिमां पुंसो जनयिष्यामि जागराम् ॥ २२ ॥

तदर्थमपि तावदिदमिदानीमाददीय; यदुत-  
मयि विनिहितभारं मध्यमे वृत्तिभेदे

स्थिरमनसमुपायापायरथ्यानिवृत्तम् ।

 मुरमथनसमीक्षाशेखरेण स्वभूम्ना

मुषितनिखिलदोषं मोचयिष्यामि जीवम् ॥ २३ ॥

( परिक्रम्य ) क्व पुनरिदानीं मत्समर्थनीय[^27] साध्यसाकाङ्क्षा महाभागा निखिलपापनिराकरिष्णुर्विष्णुभक्तिः, यत्प्रीणनार्थोऽयमस्माकमारम्भः ? ( पुरस्तादवलोक्य) इयं सा -

नियतपुलकिताङ्गी निर्भरानन्दवाष्पा

गलितनिखिलसङ्गा[^28] गद्गदस्तोत्रगीतिः[^29] । 

अमृतलहरिवर्णा हर्षनृत्तोपपन्ना

विगतनरकभीतिर्विष्णुभक्तिर्विभाति ॥ २४ ॥  
अपिच,

नियताक्षहयं सैषा स्फुरत्प्रशमपत्तिकम् ।

मनोरथमधिष्ठाय विष्णुभक्तिरिह स्थिता[^30] ॥ २५ ॥

विष्णुभक्तिःः--- - ( सहर्षसाध्वसम् ) देव, इयमहमस्मि ।

( इति गद्गदुस्वरा दूरतः साष्टाङ्गपातं[^31] प्रणमति )

संकल्पःः--- -- ( सत्वरधीरोदारगतिरुपसृत्य सहस्तावलम्बमुत्थापयति)

विष्णुभक्तिः : ---- देव, नन्तव्योऽसि मया त्वं नाथसंकल्पः ।

( इति पुनः पुनः प्रणमति)  
संकल्पःः--- भद्रे, अलमलमेतावता । महायोगेश्वरे[^32], ' महाप्रभावा खल्वसि । 

तदिह नामयति भवती मामप्यनेन नमसा[^33] ।

विष्णुभक्तिःः--- देव, 

धन्येयं[^34] खल्विदानीमहमस्मि,

याहमिह निरङ्कुशैश्वर्यशालिना भवतैवं संभाव्ये ।

संकल्पःः--- भद्रे, परावरनिखिल[^35] तत्त्वान्तरात्मना भगवतापि संभावनीयां त्वामहं संभावयामीति 

किमत्र चित्रमवगच्छसि ? यदीदृशी भवती-----

शमधननिधिः संविद्वल्लीसमग्रफलोदयः

श्रुतपरिणतिः शुद्धिस्थेमा सुखप्रतिभूरसि ।

भवभयतमः प्रातः संध्या परावरदीपिका

भगवति हरौ भक्तिर्दिव्या परिष्कृतिरात्मनः ॥ २६ ॥

अपिच,

जनन्या सर्वलोकानां विष्णुवल्लभया तया ।

कृपया कल्पितः सोऽहं त्वद्भ्रूविभ्रमकिंकरः ॥ २७ ॥  
तदादिशतु भवती मामभिमतप्रसाधनाय ।

विष्णुभक्तिःः---- अहो देव, पारतन्त्र्यपरिग्रहोऽपि[^36] स्वातन्त्रकाष्ठैव भवतः । तदहमिदानीं भवतैव भावनीयं[^37] प्रहर्षपरवशा प्रत्यभिज्ञापयामि । अद्य हि,

प्रकृतः क्रियया धिया च योगः परमैकान्त्यपरिष्कृतस्य पुंसः ।

 निधिदर्शनवन्निरूढहर्ष प्रणिधत्ते विशदं परप्रकाशम् ॥ २८ ॥

अयं तावदिदानीमान्तरस्य योगस्य परिपाकः । बाह्यस्य चैतादृशीं[^38] दशामनुभवति पुरुषः । यथासौ-

सिद्धे महति पाण्डित्ये सनिर्वेदधतुर्विधे ।

 प्रणवद्विचतुष्काद्यैः प्रशान्तैरेव मोदते ॥ २९ ॥  
संकल्पः- अहो वैभवम कम्पनीय भगवदनुकम्पासंभृतमहिनो विवेकस्य ; यदयमिह कर्मशृङ्खलैर्निगलितः कलेवरकारागृहे निरुद्ध- गतिरन्तर्लुठन्नपि निर्मोचितमोहमहाग्रहो निवृत्तिधर्मकाष्ठां प्रापितः । अथवा भवत्या एवायं प्रभावः ।

विष्णुभक्तिः-देव, विश्ववेदिना भवतापि विवेके मयि च किमिति वैभवमारोप्यते ! पश्यतु भवानेतत् -

स्वमायाशैलूषी विहरणपरिभ्रान्ततनुभृ-

त्परित्राणोद्योगप्रवणकरुणावेशविवशः ।

[^39]प्रतिक्षेप्तुं तापान् प्रभुरयमपर्यन्तमहिमा

हिमानीमानीय स्वपदनतिमेनः प्रणुदति ॥ ३० ॥  
ततश्च,

उपायः स्वप्राप्तेरुपनिषदधीतः स भगवान्

प्रसत्त्यै तस्योक्ते प्रपदननिदिध्यासनगती । 

तदारोहः पुंसः सुकृतपरिपाकेन महता

निदानं तत्रापि स्वयमखिल निर्माणनिपुणः ॥ ३१ ॥ अपिच,

यस्ते पित्तेन चित्ते गलकुहरमुखे संनिरुद्धे कफेन

व्याप्ते वातेन गात्रे विलपति लपने कांदिशीके हृषीके । 

जङ्घाले जीवितांशे जिगमिपति बले जन्तुमुद्भ्रान्तबन्धुं

कस्त्रातुं चक्रहस्तादपर इह [^40]दयादत्तदृष्टिः क्षमेत ॥ ३२ ॥  
संवेद्मि च भगवद्दृष्टस्य सर्वविद्भिरपि दुरूहां सांपरायिकीं

संपदम् । यथा-

कालोपयातकमलापतिदृष्टिपाताद्

[^41]दूरापनीतदुरितादिपरिप्लवोऽसौ । 

सुप्तोऽपि जागरमुपैत्यपुनर्निमेषं

स्वान्तेन निष्प्रतिघमुक्तिमनोरथेन ॥ ३३ ॥  
अत्यद्भुतप्रेक्षणीयमिदं त्वदनुग्रहसुधासारचातकव्रतिनः पुरुषस्येदानीमवस्थानम् । अयं हि-

कलत्रसुतसोदरप्रभृतिकल्पनाबर्बरै

- रशक्यविनिवर्तनैरहितशृङ्खलैर्यन्त्रितः ।

 निसर्गसुहृदि प्रभौ निहितगुप्तिभारः पुमा-

नुपस्थितमुपस्थितं[^42] हितमशेषमुद्वीक्षते ॥ ३४ ॥ 

अतः परं तु भगवन्निविष्टमेव भव्यमवधारयामि ।

संकल्पःः--- 

यदिह भवत्या प्रख्याप्यते प्रत्यक्षयामि तावदेतदखिलम् ।

दुरितजलधिद्वीपप्राये सुखे विगतस्पृहा

पुरुषविषये यच्वं ब्रूषे पुरस्कृत गौरवम् । 

हिततमतया दुर्लङ्घेऽस्मिन् क्रिया परमुत्तरं

तदपि किमपि प्रत्युक्तं नः प्रतीक्षणमर्हति ॥ ३५ ॥  
यद्यसावनादिभवरसभोगवासनापरवशः पुरुषः सत्यलोकप्रभृतिषु संसारमरुकान्तारपथिकपानीयशालासु विश्रममभिकाङ्क्षेत्, तदा कथमहमे नमस्थाने सपदि मोक्षयेयम् ?

विष्णुभक्तिः - ( कर्णौ पिधाय करकमले धन्वाना) मा मैवमाशङ्कनीयं मदेकसाक्षिकमनोरथे महात्मनि पुरुषे भूतभावि - समस्तवस्तुसाक्षात्कारिणा भवता । इदं च विज्ञापयामि -..  
अपि पद्मयोनिरवशो भजते मधुकैटभादिजनिता विपदः[^43]' ।

इति दृष्टदोषनिवहः पुरुषो न वहेत नाकनरकेषु रतिम् ॥ ३६ ॥

[^44]अपिच,

अमृतस्यन्दिनं [^45]कश्चित्कृष्णमेघं द्विजः स्मरन् ।

उदन्यया न वेशन्तमुदन्वन्तं च वीक्षते ॥ ३७ ॥  
तदसौ झटिति निस्त्रुटितनिगलयुगलस्त्वया विधातव्यः[^46] । 

अहं त्विदानीमभिनिर्वर्तिताभिगमननियतिरहिंसादिमयीमष्टपुष्पी -  
मुपादाय त्वत्प्रभावनष्टाश्लिष्टपूर्वोत्तरपुण्यपापराशिमनन्ययाजिनम- नन्यध्यायिनं च पुरुषमासन्नमुक्तिला भव्यवसायजनितनिरवधिक- प्रमोदमनुमोदितुं त्वदेकान्तिना विवेकेन सह त्वरितमागमिष्यामि । ( इति निष्क्रान्ता)

संकल्पः ---- ( परितोऽवलोक्य) अयमसावनवधिकस्वमाहात्म्य- गोपन प्रदर्शित बालभावः प्रशान्तमधुरगम्भीराकृतिः परब्रह्मसमाधि - प्रारम्भभावितममन्दमानन्दमनुभवन् पुलकित निखिलगात्र विडम्बित- कदम्बगोलकमलनालः पुण्यतमदर्शनः पुरुषः । अहो महदिद - माश्चर्यम् -  
शृङ्गारवीरकरुणाद्भुतहास्यभीति-

बीभत्सरौद्रविषयानतिवर्तमानः । 

तत्त्वावलोकन विभावसमेधितात्मा

शान्तो रसः स्फुरति मूर्त इवैष धन्यः ॥ ३८ ॥ अपिच,

अङ्गान्यस्य मुहुर्मुहुः पुलकितान्यन्तर्मुखं मानसं

चिन्ता च द्रुतशर्करा प्रतिनिधिः शीताश्रुणी लोचने । 

मायासारथिगीतयोपनिषदा दृष्टक्रमं द्रागसौ

मन्ये याति मनोरथेन पुरुषो वैकुण्डघण्टापथम् ॥ ३९ ॥  
तमेतं सर्वधर्मक्षेत्र गिरिनगरतीर्थाश्रमारण्यसारसमाहारमिवैकत्र. संभृतमस्मदागमनप्रतीक्षमकालक्षेपेणोपसर्पामि । अथवा अन्तर्हितःक्षणमस्याभिप्रायमवधारयामि ।

(ततः प्रविशति श्रद्धादत्तहस्तः[^47] प्रशान्तमधुरवेषः पुरुषः)

पुरुषः- ( स्वावस्थां परामृश्य सनिर्वेदम् ) हन्त, निरन्तरदुरन्तदुरितकान्तारजाङ्घिकस्य मम दुःसहदुःखजालजटिला [^48]जन्म- संततिरनन्तातिक्रान्ता । अतः परमपि पूर्वावस्थानिर्विशेष पुनर्भव- परंपरा हेतुभिरपरिमितैः कर्मसंचयैरावृतोऽहमवसर प्रतीक्षया भगवदनु- कम्पया कथंचिन्निवृत्तिधर्मे निवेशितः प्रबलतम विवेक वैभवप्रतिक्षिप्त- मोहपक्षोऽपि परप्राप्तिविरहादवसीदामि । (दीर्घं निश्वस्य )  
चिरपरिचितदेहाद्यर्थचिन्तानुवृत्त्या

नियतिमनुसरन्त्या नित्यडोलायितात्मा । 

अयमहमिह मन्दोद्योतखद्योतकल्पः

कति कति दिवसानि क्षीणशक्तिः क्षिपेयम् ॥ ४० ॥

अपिच,

न मुक्तो न च बद्धोऽहं यथा पश्चाद्यथा पुरा ।

कृपणः किं करिष्यामि न करिष्यामि वा स्वयम् ॥ ४१ ॥

अस्ति वा कश्चिदनिदंप्रथमनिरवधिककारुण्यराशिरभङ्गुरस्वातन्त्र्यः 

पथ्यप्रवृत्तावपथ्यपरिहारे च प्रभुरेकः प्रमाणम् ।  
तदाहितमतिस्तदेकाधीन प्रवृत्तिश्चाहं[^49] प्रतिबुद्धोऽस्मि । (विचिन्त्य

मुहूर्तमिव स्थित्वा )

अमतिविहितै[^50] रंहः स्तोमैर्झटित्यहमुज्झितः

शमितविपथैः सत्त्वोदग्रैः शमादिभिराश्रितः । 

परमपुरुषध्यानस्तोत्रप्रणाममुखैर्मखैः

परिहृतमुधाकालक्षेपः फलोदयमाद्रिये ॥ ४२ ॥  
श्रद्धा - मट्टा, [^51]अण्णा अपरमत्था इत्थिआ वि किं वि विष्णवेमि । पहरिसजोग्गे वि समए किं उणो अप्पा अवमाणिज्जइ । णं अच्चासण्णा खुं तुम्हाणं मोक्खसिद्धी ।

(भर्तः, अज्ञातपरमार्था स्त्र्यपि किमपि विज्ञापयापि । प्रहर्ष- योग्येऽपि समये किं पुनरात्मा अवमन्यते । नन्वत्यासन्ना खलु युष्माकं मोक्षसिद्धिः ।)

पुरुषः- मद्रे, भविष्यत्यपि परमपुरुषार्थे दृष्टिं प्रतिरुणद्धि

मे दुर्वारासौ दोषानुवृत्तिः । तथाहि-

सकृदपि विनतानां सर्वदे सर्वदेहि-

न्युपनिषदभिधेये[^52] भागधेये विधेये ।

विरमति न कदाचिन्मोहतो हा हतोऽहं

विषमविषयचिन्तामेदुरा मे दुराशा ॥ ४३ ॥  
श्रद्धा - भट्टा, बालिसबुद्धि अहअं किं वो[^53] पडिभणामि ? तह वि तरलसहावाए मए भणिज्जइ । चिरगअं वि उत्तंतं एण्हिं[^54] वि चिताहिं आअड्ढिऊण भट्टिणा अप्पा विलपज्जइ ।

(भर्तः, बालिशबुद्धिरहं किं वः प्रतिभणामि ? तथापि तरल- स्वभावया मया भण्यते । चिरगतमपि वृत्तान्तमिदानीमपि चिन्ताभिराकृष्य भर्त्रा आत्मा विलप्यते ।)

पुरुषः- अयि सूनृतवादिनि श्रद्धे, कीदृशः पुनरनागतः प्रारब्धकर्मफलप्रवाहो भविष्यतीति नित्यं बिभेति मे चेतः । अथवा किमनया निरर्थकचिन्तया ? अच्छिद्रपरभजनयोगिना तु मया नित्यमवहितेन वर्तितव्यम् । तत्र च,

मृत्युरद्येति विदुषा यत्कर्तव्यं[^55] हितैषिणा ।

तदेव नित्यं कर्तव्यमनिर्धारितमृत्युना ॥ ४४ ॥  
श्रद्धाः--- एव्वं वि, पंडिऊलचिंता भट्टिणा ण कादव्वा । अज्ज वा परं वा मोक्खो होहित्ति[^56] विस्सद्धहिअएण होदव्वं ।

( एवमपि प्रतिकूलचिन्ता भर्त्रा न कर्तव्या । अद्य वा परं वा मोक्षो भविष्यतीति विस्रब्धहृदयेन भवितव्यम् ।)

पुरुषःः---- भद्रे, साधु भवत्या संस्मारितोऽस्मि यत्तदाम्नातम्---” [^57]इति यस्य स्यादद्धा न विचिकित्सास्ति " इति । तद्भवती मद्विमोक्षणैकतानमनसो विष्णुभक्त्याः सकाशं गत्वा ममेदृशीमवस्थामावेदय ।  
श्रद्धा - जं भट्टा आणवेइ ।

( यद्भर्ता आज्ञापयति ।)

( इति निष्क्रान्ता)

पुरुषः - (विचिन्त्य साभिलाषमिव स्थित्वा ) नाद्यापि तावत् 

पितृपथघटीयन्त्रारोहावरोहपरिभ्रमै[^58]-

र्निरयपदवीयातायातक्रमैश्च निरन्तरैः । 

अधिगतपरिश्रान्तीनाज्ञाधरैरतिवाह्य नः

सुखयति निजच्छायादायी स्वयं हरिचन्दनः ॥ ४५ ॥  
संकल्पः - ( सहर्षम् ) अवधारितस्वभावोऽय[^59]'मस्मत्स्वामि-

संमतोऽनन्यभक्तिः[^60] ।

मिथ्यादृष्टिमुखैर्विवेकमुषितैरस्पृष्टधीः कश्मलै-

रुत्तीर्य प्रतिबुद्धदोषचिदचिद्भोगस्पृहाकर्दमात् । 

निध्यानस्थिरदर्पणप्रतिफलन्नैःश्रेयसश्रीरसा-

वद्य प्रत्यवपत्तुमिच्छति भवाकूपारपारस्थलीम् ॥ ४६ ॥  
अपिच,

प्रगुणवृत्तिरपथ्यपराङ्मुखः कृपणचित्तहरैर्व्यसनग्रहैः । 

अयमपत्रपते निरुपप्लवः परगतैरपि दृष्टपरावरः ॥ ४७ ॥

अहह कति कति जगति सन्ति कर्मिणो योगिनस्तपस्विनश्च ? [^61]न तेषु कस्यचिदेतादृशः स्वभावः -

कम्पन्ते यमकिंकराः स्वयमसौ कालश्च सर्वंकषः

शङ्कन्ते किल निर्जरा निजपदावष्टम्भनं पाक्षिकम् । 

रक्षोदानवयक्षगुह्यकमुखा धावन्त्यतो दूरतः

पद्मावल्लभपादपद्मयुगलप्रत्यर्पितस्वात्मनः ॥ ४८ ॥  
अपिच,

       

यत्राप्यसौ सुकृतिभिर्विदितानुभावै-

रम्यर्चितो जनपदे निवसत्यनन्यः । 

सिद्धाश्रमप्रतिनिधाविह सर्व एते

निर्व्यायश्च विचरन्ति निराश्च ॥ ४९ ॥  
अहो नु खल्वमुष्य परमपुरुषप्रीतितोऽपि तद्भक्तप्रीतिरतिशेते[^62] । इत्थं किलास्य नियतमालापः-

नाथे नस्तृणमन्यदन्यदपि वा तन्नाभिनालीकिनी-

नालीकस्पृहणीयसौरभमुचा वाचा न याचामहे ।

 शुद्धानां तु लभेमहि स्थिरधियां शुद्धान्तसिद्धान्तिनां

मुक्तैश्वर्यदिनप्रभातसमयासत्तिं प्रसत्तिं मुहुः ॥ ५० ॥  
W  
तदेनम तिगाढसमाधिसंश्लेषादमृतजलधिनिहितमकरन्दबिन्दुवदविभक्तमिव [^63]भगवत्यवस्थितमनन्ययोगिनमनन्यं बहु मन्यमानः[^64] स्वयमपि धन्यो भवितुमिच्छामि । ( सहर्षबहुमानमुपसृत्य ) महात्मन्, आश्चर्यचर्योऽसि धन्योऽसि परम पुरुषदास्यप्रियस्त्वम् [^65]।

पुरुषः -- ( सहर्ष संभ्रमसाध्वसमुत्थाय तत्प्रभावपरवशः प्रणि-

पत्य प्राञ्जलिस्तिष्ठन् ) भगवत्,

अनवधिकवैभवं त्वामवधारयितुं न पारयति चेतः ।

आद्यः स एव भगवानथवा तस्य त्वमन्तरङ्गतमः ॥ ५१ ॥

संकल्पः – महाभाग, अहं किल परमपुरुष संकल्पः परमैकान्तिपरिषदग्रगण्यमनन्तसुकृतदुष्कृत निगलयुगल विगलनपूर्वि -  
कया परमपदपर्यङ्कपरिष्कारपरब्रह्म सेवापर्यन्तया भक्तिपरिपाक- संपदा संघटयितुं तदेकवल्लभया कृपणजनविषयकृतपक्षपातया कृपया नियुक्तश्विरप्रार्थितदर्शनं भवन्तमुपगच्छामि । तदिह निकट- वर्तियां निःश्रेयससंपदि निर्विशङ्केन भवता भवितव्यम् । अद्य च,

कच्चित्क्षिप्तरजस्तमस्कमधुना सच्वं समुज्जृम्भते

कच्चिन्मोचितविप्लवश्च[^66] करणग्रामो वशे तिष्ठति । 

कचित्संघटते समाधिरनघः कच्चित्प्रसन्नं मनः

किं वा कैटभकण्टकस्य कृपया जुष्टस्य ते दुर्घटम् ॥ ५२ ॥

पुरुषः - ( सहर्षगद्गदम् ) अहो नु खलु धन्योऽयमनन्य- शरणो जनः, यमेनमनिदंप्रथमसंपदा भगवदनुकम्पया प्रचोदितस्तत्र-  
भवान् प्रसीदन् प्रेक्षते । कश्च त्वदीक्षितः समीहितसिद्धौ संदिग्धे ! निर्धारितश्च निगमान्तनिरूढबुद्धिभिस्त्वदनुभावः-

यस्याज्ञा विबुधेन्द्रमौलिवलभीवास्तव्यपारावती

यद्भ्रूविभ्रमकिंकरी विधिशिवस्वस्थानसुस्थासिका । 

ब्रह्मस्तम्बधुरंधरेण मुरभित्संकल्पभून्ना त्वया

कस्मिन्किं नु न जाघटीति न च किं कस्मिन्न जाघट्यते ॥ ५३ ॥  
संकल्पः -- (स्वगतम्) प्रष्टव्यः पुनरसौ विशेषतः सांयमिकीं सिद्धिम् । (प्रकाशम्) भद्र, कीदृशी भवत इदानीं कृपण- जनदवीयसी कृतमुखसंमुखी समाधिसंपत्तिः ?

पुरुषः- देव, प्रस्पष्टमनुभूयमानाप्यसौ विशेषतो निर्देष्टुं न शक्यते । तथापि किंचिदावेदयामि-

" [^67]निरूढनिगमत्रये निखिललोक चिन्तामणौ

प्रसत्तिमधिजग्मुषि प्रणिदधानभावास्पदे । 

रतिं भजति भावना लयमिवोपयाति द्रुतं

रमावसुमतीसहाचरितधर्मणि ब्रह्मणि ॥ ५४ ॥  
संकल्पः - (सहर्षम् ) महात्मन् अनन्यलम्या तवेय-

मवस्था विस्मयावेधविह्वलं विदधाति मामकं मानसम् । इयं हि-

निवृत्तिरसवासनानिरवशेषितोपप्लवा

परप्रणिधिपद्धतौ धृतिमुपेयुषी शेमुषी । 

द्रुतप्रवरशर्कराभरितदुग्धधाराकृति-

प्रतिक्षणविकल्पनाकलहलङ्घनी वर्तते ॥ ५५ ॥

अपिच,

कवित्वमदकश्मलं कथकदर्पतिग्मज्वरं

विकत्थन मिलद्बहुप्रलपनाभिमानग्रहम् ।

 परप्रतिपदर्पणप्रथनयातनां च स्वयं

निवर्त्य निरवग्रहां निभृतवृत्तिमातिष्ठसि ॥ ५६ ॥  
पुरुषः- देव, '[^68]भवत्प्रभावसंभवेयं पराङ्मुखस्वभावस्य मे प्रत्यङ्मुखी बुद्धिवृत्तिः । अचिन्त्यप्रभावश्च भवानागमेषु जोघुष्यते-

क्रियाशक्तिं केचिद्दनुजमथनीं[^69] हेतिमपरे

मनस्तत्त्वं चान्ये मधुविजयिनस्त्वामभिदधुः ।

तमेवैके तत्तत्पदविषयजुष्टं तदिह नः

सदोत्तुङ्गः[^70] प्रादुर्भवसि भवसिन्धुप्रमथनः[^71] ॥ ५७ ॥  
संकल्पः - भद्र, अप्रत्यूहस्त्वयि भगवत इदानीमनघः प्रसादः । अहमपि तदनुप्लवः । ततश्च,

निरपायमुख्यरागं निजपक्ष निविष्टनित्यहरितत्त्वम् ।

गुणपञ्जरस्थितं त्वां शुकमिव मोक्ष्यामि दिव्यगतियोग्यम् ॥ ५८ ॥  
शृणु चेदानीमागामिनीमनन्यलभ्यामपवर्गसिद्धिम् -

 निर्णिक्तत्रिगुणाञ्जनस्य परमब्रह्मोपसंपत्तितः

प्रादुर्भूतगुणाष्टकस्य च परं[^72] साधर्म्यमभ्येयुषः । 

पारावर्यविभागलक्षणपरित्यागप्रसङ्गोज्झिता

शेषादेरिव शेषवृत्तिरपि ते सत्तावधिः सेत्स्यति ॥ ५९ ॥  
अपिच,

सुहृदस्तवाददीरन सुकृतफलं यत्त्वया परित्यक्तम् ।

दुष्कृतफलं[^73] द्विपन्तः प्रारब्धान्ते परं पदं विशतः ॥ ६० ॥  
पुरुषःः---- देव, भवत्प्रसादलभ्यां भाविनीमवस्थां प्रतिबुध्य निरूढहर्षा मुक्तकलिर्नृत्यतीव मे बुद्धिः । [^74]अपुनर्भवस्तु भविष्यति न वेति संदिहानमानसो[^75] भृशं दूये कथं कल्पितोऽहमिति ।

वितमसि पदे लक्ष्मीकान्तं विचित्रविभूतिकं

सचिवगमितः संपद्याविर्भवत्सहजाकृतिः । स्फुटतदपृथक्सिद्धिः सिध्यद्गुणाष्टक तत्फलो

रभिप्रेता ।

भजति परमं साम्यं भोगे निवृत्तिकथोज्झितम् ॥ ६१ ॥

●  
ततश्च यद्यहमभिज्ञातुमर्हामि तदा ज्ञापयितुमभिवाञ्छामि ।

संकल्पःः--- भद्र, कथं नु भवते प्रदित्सितस्वाराज्याय सिद्धं

न संवेद्यते[^76] ?-

अवताररहस्यतत्त्ववेदी विबुधग्रामटिकासु[^77] वीतरागः ।

अपुनर्भवनेन निर्व्यपायं[^78] प्रतिगन्तासि परं पदं त्रिधाम्नः ॥ ६२ ॥  
श्रद्धस्व चैनमपि सत्यवाचो मे सशपथं व्याहारम् 

स्वसेवा सार्वभौमत्वं भवते परमात्मना ।

विवेकस्य च वीरस्य यौवराज्यं प्रदित्सितम् ॥ ६३ ॥

अपिच,

मुक्तस्त्वं सकृदेव सांप्रतमितः प्रागुत्तरैः कर्मभिः

प्रत्यक्षाल्परसं परित्यज न वा प्रारब्धभोगं प्रियम् । 

अस्माभिः पुनरादिपूरुषदया देवी कृतप्रेक्षणै[^79]-

स्त्वद्वृत्तान्तसतत्त्वविज्ञपनतः सिद्धोत्सवा सेव्यते ॥ ६४ ॥  
तदामन्त्रयामि भवन्तम् (इति द्वित्रिपदमतिकम्य) विद्यासंतत्यविच्छेदाय 

जगति [^80]विख्यापयामि किंचित् -

भगवति निहितात्मा भागधेये श्रुतीनां

पुरुष इह महात्मा वर्तते भूतधात्र्याम् ।

तदयमवदधानैः सर्वमन्तेवसद्भिः

पृथुमतिभिरभीष्टं पृच्छयतां विश्वदशीं ॥ ६५ ॥

(इति पुरुषं परिवृत्य पश्यन्निष्क्रान्तः )  
पुरुषः - ( सहर्षम् ) प्रत्यक्षितप्रभावा मयीदानीं विश्रुतपूर्वा विश्वकर्तुरघटितघटनाशक्तिः, यदहमनन्तापराध[^81] संततोऽप्यपवर्गहेतुना प्रसादेन परिगृहीतोऽस्मि । किंच,

यदि पुरा पुराणपुरुषेण बहिष्करणात्

प्रमितविरुद्धवृत्ति विषमं प्रचचार बहिः । 

तदिदमही तमेकमनुभूय रसातिशयात्

स्वपिति मनो मदीयमवलिम्पति मुह्यति वा ॥ ६६ ॥  
अपरमपि विचित्रमेतदनुभवामि —

 अन्येषामजहत्त्रिवर्गमनसामायुः क्षयत्रासदै-

रप्रत्यूहगतिक्रमैरवितथव्यापारधन्यस्य मे । 

भ्रश्यद्भिर्दिवसैः [^82]प्रवृद्धवृजिनाकूपारपारीभवन्

प्रत्यासीदति मुक्तिवासर इति प्रीतिः प्रतिष्ठाप्यते ॥ ६७ ॥ 

इदमपि च महत्तरं प्रीतिकारणम् ; यदेतत् ---

 दहरकुहरे देवस्तिष्ठन्निषद्वरदीर्घिका-

निपतितनिजापत्यादित्सावतीर्णपितृक्रमात् । 

धमनिमिह नस्तस्मिन्काले स एव शताधिका-

मकृतकपुरप्रस्थानार्थ प्रवेशयति प्रभुः ॥ ६८ ॥  
मूलं नास्ति  
अधिगतं च महदिदानीमस्माभिरैश्वर्यम् । तथाहि-

प्रत्यूहानवधीद्विवेकसुभटो युद्धेषु बद्धेषुधि-

स्तद्भूम्नैव हता धियस्तरलता संभूय सा भूयसा । 

प्रत्यक्षागमयुक्तिभिः प्रणिहितत्रित्वेषु तत्त्वेष्वमी

लक्ष्यालक्ष्यगुणेषु [^84]लब्धधिषणोत्सेधाः समेधामहे ॥ ६९ ॥  
अपिच निरन्तरमन्तरात्मानुभवरसमीश्वराज्ञानुवर्तनप्रीतिं च यावज्जीवमनुपालयतो मे नित्यसंनिहितैव नैःश्रेयसी सिद्धिः । तदेतद्- खिलं यन्मुखेन मया समधिगतं तमसहायवीरं विवेकं विचित्रमहिमशालिनीं[^85] विष्णुभक्तिं चामोघवाञ्छितः संद्रष्टुमिच्छामि । अत्र चैतौ तुलसीवननिवासिनीं द्वादशीमुपसेवमानौ नूनमुपस्थास्येते । यावदिमावुपसर्पामि ।

(ततः प्रविशति विवेकः सुमतिर्विष्णुभक्तिश्व )

विष्णुभक्तिः - महाराज, दिष्ट्या त्वया जिताः शत्रवः । पुरुषश्चाशेषविकृतिप्रसूत्या प्रकृत्या अनिदंप्रथमबम्भ्रम्यमाणगर्भजन्म-  
जरामरणादिचक्रयन्त्रमारोप्य क्रीडन्त्या निपीड्यमानो निवृत्तिधर्मप्रभृतिनिश्रेणिकाक्रमेण निःश्रेयसप्रासादसमारोहणाय नियोजितः । अहो नु खलु भवन्तमनवधिक[^86]वैभवमवधारयामि ।

महासत्त्वोदारस्थिरमधुरगम्भीरहृदयः

कृपोत्साहोत्तुङ्गः कृतविदभिगम्यः प्रणयिनाम् । 

श्रुतप्रज्ञामेधास्मृतिजलधिरक्षुद्रचरित-

स्त्वमेकः सर्वासामनघभणितीनामभिमतः ॥ ७० ॥ अपिच,

धीरोदात्तानुकूलोत्तमगुणमहिमा नायकेष्वग्रणीस्त्वं

स्वाधीनत्वत्सनाथा सुमतिरभिमता धर्मपत्नी तवासौ । 

स्वायत्ता चाद्य सिद्धिः समजनि भवतः[^87] स्वामिनिःश्रेयसार्था

रामस्त्वं च त्रिलोक्यां '[^88]रणविहृतिमुखैरप्रधृष्यानुभावौ ॥ ७१ ॥  
मूलं नास्ति  
X८६१



राजा - महाप्रभावे, सर्वमिदं त्वत्प्रसादप्रसूतमेव ।" भक्त्यात्वनन्यया" इति भगवतैव गीयते । (विचिन्त्य) अद्यापि न

प्रकृत्या पुरुषः परित्यक्तः । नापि चासौ,

ज्वलन दिवसज्योत्स्नापक्षोत्तरायणवत्सरान्

 पवनतपनप्रालेयांशून्क्रमादचिरद्युतिम् ।

[^89]जलचरपतिं देवाधीशं प्रजापतिमागत-

स्तरति विरजां दूरे वाचस्ततः परमद्भुतम् ॥ ७२ ॥  
मूलं नास्ति  
अयं हि,

मलिनिमदशामातन्वानैर्मलीमसवस्तुभि-

र्मणिरिव [^90]महानन्तज्योतिर्निरुद्ध निजप्रभः । 

शुभतररुचिप्रत्यासेधस्वकर्मफलच्छला-

ज्जडपरिषदि यस्तो दैव्या[^91] न दीव्यति मायया ॥ ७३ ॥  
सुमतिःः--- - अय्यउत्त, अविच्चिण्णप्पवत्त केवल[^92] पर संतवण- केलिसालिणीए माआए किं फलं लद्ध[^93] लहिज्जइ[^94] वा ?

(आर्यपुत्र, अविच्छिन्नप्रवृत्तकेवलपरसंतपनकेलिशालिन्या मायया किं फलं लब्धं लभ्यते वा ? )

राजा :---- न किंचिदपि । ( सनिश्वासम् )

विषतरुफलपाकदर्शनीयैर्विषयरसैः पुरुषं निरुद्धदृष्टिम् ।

अलभत किमसौ फलं विचेता विषमगुणा गुणिनं विलोभ्य माया ॥ ७४ ॥  
विष्णुभक्तिःः--- - नासौ महाराजस्य निर्वेदावसरः । अद्य हि परसंकल्पकल्पान्तपावकेन प्रारब्धकर्मलेशपरिशेष'[^95] उपशोषितः पुरुषस्य दुरितार्णवः । प्रकृतिरपि निर्मोककल्पा शेषपरिशुद्धस्वभावं पुरुषमायुषः पारे तमसः पारे निर्मोक्ष्यति ।

राजा :---- (परिक्रम्य सहर्षम् ) भगवति[^96], तर्हि सफलप्रयासोऽस्मि ।

सुमतिः - अय्यउत्त,

अय्यउत्त, किं एदं भअवईए भासणं अम्हाणं उवच्चंदणं, अहवा अणलीअं ति [^97]डोलाअंतमाणसम्हि ।

( आर्यपुत्र, किमेतत् भगवत्या भाषणमस्माकमुपच्छन्दनम्, अथवा अनलीकमिति दोलायमानमानसास्मि ।)

राजा :---- प्रिये, मैवं मन्वीथाः[^98] । सत्यवादिनी खल्वेषा सनकसनन्दनादिभिर्महनीया[^99]' महातपस्विनी । श्रद्धत्स्व चैतत् 

निर्जरीभिरपि नित्यदुर्लभे जातु काचिदिह जातकौतुका । 

लप्स्यसे ललितकाङ्क्षिणी स्वयं मत्प्रिया त्वमनघं मनोरथम् ॥ ७५ ॥  
सुमतिः - महंतो खु एसो पसाओ सहवंम आरिणींविसए

महाराअस्स ।

(महान् खल्वेष प्रसादः सहधर्मचारिणीविषये महाराजस्य ।)

राजा - (परिक्रम्य ) इदमहमिदानीं मदेकार्थेभ्यश्चिरपरिचर्यापरिश्रान्तेभ्यः प्रहर्षकारणं प्रख्यापयामि ----

विद्याभिः स्वविपक्षभङ्गपटुषु स्थानेष्ववस्थीयतां

सिद्धार्थैरनुमन्यतां शमदमस्वाध्यायतोषादिभिः । 

मत्सूतस्य मनोरथस्य रथिना दृष्टाध्वना संप्रति

प्रत्यावृत्तिकथोज्झितेन परमं ब्रह्म प्रतिष्ठास्यते ॥ ७६ ॥  
अपिच,     

प्राचीमेकपदीं त्यक्त्वा प्रतीचीमास्थितः प्रभुः । उदीचीमेव गन्तासौ न त्ववाचीं कथंचन ॥ ७७ ॥

( आकाशे डिण्डिमध्वनिः)

(सर्वे समाकर्ण्याद्भुतकौतुकं नाटयन्ति) 

विष्णुभक्तिः - श्रूयतामिदं महाराजेन—  
निवृत्तमतिकश्मलो निभृतबुद्ध्य बुद्धीन्द्रियः 

परप्रणिधिवैभवत्रुटितकर्मबन्धः कृती ।

विमुक्तिपथमद्भुतं द्रुतमुपैति विद्वानिति

[^100]त्रिवर्गरसघस्मरस्त्रिदशडिण्डिमस्ताड्यते ॥ ७८ ॥

पुरुषः - ( सहर्षम् ) अस्मन्महोदयसंतुष्टोऽयं वत्सो विवेकः सुमतिविष्णुभक्तिभ्यां सहेत एवाभिवर्तते । तदहमेतान् प्रत्युद्गच्छामि ।

राजा :---- ( पुरस्तान्निर्दिश्य ) प्रिये, एष कुलपतिरस्माकमतर्कितोपस्थित परसंकल्प निवृत्त पूर्वापरपुण्यपापराशिरस्मद्दिदृक्षया समायाति । तदयमस्माभिः समाहितैरभिगम्योपसर्तव्यः ।[^101]  
(सर्वे सप्रश्रयं त्वरितमुपसृत्य प्रयतबुद्धयः प्रणिपतन्ति)

पुरुषःः---- सर्वे दीर्घायुषो भूयास्त । भद्रे विष्णुभक्ते, अनन्य- साधारणावगतप्रभावनिर्धूर्त निखिलपरपक्षेण जितकाशिना वत्सेन विवे- केन दिष्ट्या समागतोऽस्मि । ( विवेकमुपगुह्य सस्नेहबहुमानम् ) वत्स विवेक महावीर, अनादिनिजकर्मसंततिप्रवृत्तया निद्रया निर्भरप्रसु- तोऽहं त्वयैव स्वल्वस्मत्प्रतिकूलसकुल्यघातिना प्रतिबुद्धदशां प्रापितः । अनया च परित्यक्तफलान्तरया विष्णुभक्त्या पुनरस्मद्धितैकनिरतया दुःसहानन्तदुःखसंतत्यनुवृत्तिनिदानभूतदुरितराशिरुपसंहृतः ।

राजा :---- (स्वगतम्) हन्त कुलक्षयहेतुरयमिति [^102]कुलपति- रक्षकं मां कुटिलमतयः [^103]केचिदपवदितुमिच्छन्ति ।

गतद्रविणदोहदं गलितमाननागौरवं

यशस्यनभिसंधिकं यमिनमप्यनुद्गृह्णति ।

तिरस्करण कौतुकग्रहगृहीतचित्ते जने

गुणग्रहणलालसो न खलु कश्चिदालक्ष्यते ॥ ७९ ॥  
अलमलमनेन । (प्रकाशम्) तात,

(इत्यर्धोक्ते सवैलक्ष्यमवनतमुखस्तिष्ठति )

विष्णुभक्तिः- भगवन्, महाराजस्य विवेकस्य विवक्षितं

विज्ञापयामि-

कुल्यत्वेन परिग्रहेऽपि कुटिलप्रस्थानभागिष्वसौ

कूटस्थप्रतिकूलवृत्तिषु कृपादाक्षिण्यलेशोज्झितः । 

कामादेः स्वयमौर्ध्वदेहिक विधिं कृत्वा यथार्हं कृती

द्रष्टुं त्वां त्रुटितस्वकर्मनिगलं प्राप्तो विवेकः प्रभुः ॥ ८० ॥  
पुरुषः - ( सहर्षबहुमानम् ) भद्रे, परमयोगिबहुमतप्रभावे विष्णुभक्ते, परित्यक्तस्वप्रयोजनम संभवत्प्रत्युपकारमेवमुपकृतवद्भ्यो भवद्भयः परितोषानुगुणं कमपि वरं प्रयच्छामि --

विवेकोऽयं तत्त्वेष्ववितथविशेषग्रहतनु-

र्भवादन्वद्दोषप्रतिगमनिकात्मा च सुमतिः ।

परप्रेमाकारा त्वमिति समवेतास्त्रय इमे

तमःपारे[^104] त्यक्तत्रिगुणमपि च त्यक्ष्यथ न माम् ॥ ८१ ॥  
राजा विष्णुभक्तिश्व --- (साञ्जलिबन्धम् ) अनन्यलभ्यः प्रसादोऽयमस्मास्वत्रभवतः ।

सुमतिःः--- - ( सहर्षम् ) [^105]महंतो हि एसो वरो महणिज्जो, जं अय्यउत्तस्स सहवंम आरिणी होम्मि ।

( महान्ह्येष वरो महनीयः, यदार्यपुत्रस्य सहधर्मचारिणी भवामि ।)

विष्णुभक्तिःः---- भगवन्, अद्य खल्वासन्नसिद्धिरेव स भवानिति देशिकप्रसादलब्धदिव्यचक्षुषो[^106] मे हृदयमेव कथयति । तथाच सिद्धपूर्वैः सुनिमित्तैरपि सूच्यते । इह हि -  
दिव्यः संप्रति दुन्दुभिर्दिशि दिशि ध्वानैर्मुहुः श्रूयते

 देवानामपि हावुहावुलहरी [^107]विक्षोभयत्यम्बरम् । 

आरब्धप्रतिसंस्कृतैः[^108] कृतमुखैरर्चिर्मुखैः श्रीपते-

राज्ञाधारिभिरातिवाहिकगणैरादिश्यते[^109] पद्धतिः ॥ ८२ ॥ 

पुरुषः- ( सहर्षोल्लासम् ) अतस्तर्हि कृतकृत्यान् भवतः

कृतार्थोऽहमामन्त्रये[^110] ।

अलं कालप्रहाणेन प्रतीक्षे पश्चिमं दिनम् । 

अस्मदेकहितैषिभ्यः स्वस्ति वः साधयाम्यहम् ॥ ८३ ॥  
अपिच,

 ग्रहस्वप्ननिमित्तादिमोघ [^111]चिन्तापराङ्मुखः ।

प्राप्तं प्राप्तमुपासीनः प्रवेक्ष्यामि परं पदम् ॥ ८४ ॥

अहह, रसरुधिरपिशितमेदःकीकसमज्जाशुक्लमयकलेबरकारागारा[^112]निष्क्रान्तः [^113]शबरकुटीरकोटरात्सार्वभौमपितृसदनसौधाधिरोहणाय सत्वरमाण इव राजकुमारस्तत्तद्देशाधिकारिभिरातिवाहिकै रनितरसुलभेन देवयानेन त्रिगुणमरुकान्तारमतिवाहितस्तमः पारभूतं परमपदमधिरोक्ष्यामि । यत्र च,  
सव्यं पादं [^114]प्रसार्य श्रितदुरितहरं दक्षिणं कुञ्चयित्वा

जानुन्याधाय सव्येतरभुजमितरं[^115] नागभोगे निधाय । 

पश्चाद्वाहुद्वयेन प्रतिभटशमने धारयन् शङ्खचक्रे

देवीभूषादिजुष्टो जनयति जगतां शर्म चैकुण्ठनाथः ॥ ८५ ॥

(परिक्रम्य सविनयमञ्जलिं बद्धा)

दिवि भुवि च निविष्टान् देशिकान्दिव्यभूम्नः

  प्रणतिनियतिवृत्तिः प्रार्थये कंचिदर्थम् ।

अधिजिगमिषुराद्यं धाम युष्मत्प्रभावात्

प्रियगतिरनुगृह्य प्रेक्ष्यतां भृत्य एषः ॥ ८६ ॥  
अपिच,        

एते मह्यमपोढमन्मथशरोन्माथाय नाथादय-

स्त्रय्यन्तप्रतिनन्दनीयविविधोदन्ताः स्वदन्तामिह । 

श्रद्धातव्यशरण्यदंपतिदयादिव्यापगाव्यापकाः

स्पर्धाविप्लवविप्रलम्भपदवीवैदेशिका देशिकाः ॥ ८७ ॥  
(इति विवेकसुमतिविष्णुभक्तिभिः[^116] सप्रसादबहुमानं समीक्ष्यमाणः[^117] सिषाधयिषितोत्तरकृत्यो निष्क्रान्तः)

सुमतिःः--- - अय्यउत्त, अह किं पडिवालिअमोक्खदिअसस्स अम्हकुलवणो अहिलसिअलाहो विलंवेज्ज[^118] ?

( आर्यपुत्र, अथ किं प्रतिपालितमोक्ष दिवसस्यास्मत्कुलपतेरभिलषितलाभो विलम्बेत १)

राजाः--- - देवि, अस्माभिरनया च महाप्रभावया विष्णुभक्त्या नित्यप्रत्यूढनिखिलान्तरायस्य तातस्य किं नाम संप्रति काङ्क्षितविलम्बकारणम् ? पश्य पश्य ;

नन्वहं सुमतिजानिरेकधीस्त्वं विवेकसहधर्मचारिणी ।

आवयोर्मतमनन्यभावयोरर्थ्यमेतदचिरेण सेत्स्यति ॥ ८८ ॥  
सुमतिःः--- - अय्यउत्त, [^119]एहि कहिं गओ एसो कअकज्जो महापुरसो ?

( आर्यपुत्र, इदानीं कुत्र गत एष कृतकृत्यो महापुरुषः ? )

राजा :---- प्रिये, प्रतिवक्तव्यमेतत् भूतभाविसमस्तवस्तुवेदिन्या भगवत्या विष्णुभक्त्या ।

विष्णुभक्तिः - (निमीलितदृष्टिः प्रणिधानमभिनीय ) नून- मनिकेतो [^120] यत्र सायं गृहत्वमास्थितो यथालब्धवृत्तिर्योगी । अथवा ;

श्रीरङ्गं वृषभाचलं करिगिरिं श्रीमद्यदुक्ष्माधरं

साकेतं मधुरामुपैष्यति हरिक्षेत्रं बदर्याश्रमम् ।

अन्तः संभृतसप्ततन्त्ववभृथादा देहपातोदया-

द्यद्वा संप्रति यत्र कुत्रचिदसौ यत्रैकतानं मनः ॥ ८९ ॥  
W  
अपिच,        

स्वयं व्यक्तक्षेत्रे विपिनविषये वा विधिवशात्

प्रशस्ते दुष्टे वा क्वचन समये[^121] त्यक्तवपुषः । 

मुकुन्दस्त्रय्यन्तप्रथितमहिमा [^122]सोऽयमनघान्

प्रपन्नानुद्धृत्य स्वपदमनपायं शमयति ॥ ९० ॥  
अद्य चासौ निखिलजगदेकदेहिना नित्यनिरवद्येन देवेन निजनगरपर्यन्तमनघम पुनरावृत्तिमध्वानं निनीषितः । तेन च,

देवर्षिभूत पितृमर्त्य ऋणातिलङ्ङ्घी

दत्ताभयस्य कृपया [^123]दृढभक्तिशाली ।

पत्युः समस्तजगतां परमं पदं तत्

प्राप्स्यत्यसौ गुरुजनैः प्रथमाधिरूढम् ॥ ९१ ॥  
इदमपि किंचिदचिन्त्यमहिमशालिन्यमुष्मिन् महात्मन्यद्भुतमवलोकयामि । अद्य हि-

कृतमिह दुरितं प्रमादवृत्या

किमपि मुकुन्दकृपानिमग्नमेनम् ।

पवनतनयवालवह्निनीत्या

न दहति धक्ष्यति योजितं परेषु ॥ ९२ ॥

राजा :--- - ( सहर्षबहुमानम् ) भगवति विष्णुभक्ते, [^124]विष्णु-  
साक्षात्कारविचक्षणायास्ते किमेतावत्[^125] परिमितातिशयदर्शनमाश्चर्यम् । (विचिन्त्य स्वगतम्) महाप्रभावैषा मम वन्दनीया । ( प्रकाशम्)

विधिवशनियतेन विष्णुभक्ते

प्रणिपतनेन वयःक्रमाधिकोऽपि ।

उचितमुपचरामि विश्वमान्यां

हरिपदपद्मरतिं [^126]परामहं त्वाम् ॥ ९३ ॥

( सुमतिमवलोक्य) प्रिये, त्वमप्येनामस्मत्प्रयुक्तप्रतिष्ठामप्यादिपूरुषमूर्तिमिव प्रणन्तुमर्हसि ।

विष्णुभक्तिः -- (सप्रश्रयम् ) महाराज, अनादिसंसारसागरनिमग्नमस्मत्कुलपतिं पुरुषमुद्धृतवते पूर्वजाय भवते प्रतिप्रणाममभिरोचयामि ।  
[^127]राजाः--- - महायोगेश्वरि भगवति, मा मैवम्,

 किं विज्ञानैः किं तपोदानयज्ञैः

किं वान्यैश्च त्वत्परित्यागदीनैः ।

 ज्ञातुं द्रुष्टुं तत्त्वतश्च प्रवेष्टुं

शक्यं ब्रह्मानन्यभाजा त्वयैव ॥ ९४ ॥  
विष्णुभक्तिःः--- - (विचिन्त्य) भवत्वेतदेवमन्यथा वा । प्रत्येमि तव मत्समक्षमेव मनीषितं साधयतः स्वयमकर्तृत्वाभिमानाभिप्रायम् । सर्वथा निस्तरति तावदयमसौ निष्प्रत्यूहभगवदनुकम्पावलम्बितः पुरुषः सर्वदोषाकरं संसारसागरम् । प्रविशति च परमं पदम् । किंभूयः प्रियमुपहरामि ?

राजाः--- - भगवति महानुभावे,  
किं तत्प्रियं परमतः प्रतिपादनीयं

पद्मासहायपदपद्मजुषा भवत्या । 

पश्यामि यत्पुरुषमेवमपास्तपङ्कं

राकाशशाङ्कमिव राहुमुखाद्विमुक्तम् ॥ ९५ ॥

अपिच,

अपुनरुदयो मायामोहः स्थलीमधिशायितः

स्फुरति मुरभिद्भक्तिर्भव्या भवत्यनुपप्लवा ।

सरणिमपुनः प्रत्यावृत्तिं भजत्यनघः पुमान्

किमिह बहुभिः क्रीडत्यग्रे समीहितमद्य नः ॥ ९६ ॥  
मूलं नास्ति  
किमन्यदहमिह भवत्याः सकाशादाशासे । तदापीदमस्तु-

(भरतवाक्यम्)

अङ्गीकुर्वन्त्वकलुषधियो नित्यमध्यात्मविद्या-

माद्यो धर्मः स्पृशतु वसुधामाशिषः पारवतीं । 

देवः श्रीमान्निरवधिदयासिन्धुरस्मिन्प्रबन्धे[^128]

वक्ता श्रोता वचनविषयः प्रीयतां वासुदेवः ॥ 

( इति निष्क्रान्ताः सर्वे)

इति कवितार्किकसिंहस्य सर्वतन्त्र स्वतन्त्रस्य श्रीमद्वेकटनाथस्य वेदान्ताचार्यस्य कृतिषु संकल्पसूर्योदये [^129]निःश्रेयसलाभो नाम दशमोऽङ्कः । ॥ ९७ ॥  
स्तोतुं निन्दितुमस्म[^130]'दुक्तमथवा सोढुं [^131]समूढं जगत् 

किं नश्छिन्नमनन्तचिन्तनरसे सुस्थे सुखं तस्थुषाम् । 

शिष्याः शिक्षितबुद्धयः श्रुतिपथे येषां वयं ये च न- 

स्तत्संतोषसमर्पणक्षममिदं साडम्बरैः किं परैः ॥ 

कवितार्किकसिंहाय कल्याणगुणशालिने । 

श्रीमते वेंकटेशाय वेदान्तगुरवे नमः ॥  
मूलं नास्ति