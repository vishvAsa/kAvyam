+++
title = "मूलम्"

+++


<details open><summary>विश्वास-प्रस्तुतिः - १</summary>

(ततः प्रविशति दम्भः कुहना च) 

दम्भः - अहह [^1]अरे, त्वां धर्मपत्नि, कुहने [^2]संबोधयामि । त्वं हि मे तारेव बृहस्पतेः, अहल्येव गौतमस्य, अस्पृष्टपुरुषान्तरा क्षणविरहाक्षमा सहधर्मचारिणी ।  
X४४९ 

कुहना --- जं बम्हणेसरो भइ । तह वि लज्जेमि णिहि- टूट्ठादो णिदंसणादो । अरुंधई विअ वसिट्ठस्सेत्ति वअणिज्जं घरसामिणा । जाहे [^3]अहअं तकरेहिं, किदवेहिं, गामणीहिं, 2 [^4]णरिं- दामश्चेहिं, पासंडीहिं, अण्णेहिं वि तारिसेहिं पत्थिज्जह्मि[^5], [^6]ताहे विता[^7] तुमं एव्व सुमरिऊण सेवामि । 

(यद्ब्राह्मणेश्वरो भणति । तथापि लज्जामि निर्दिष्टान्निदर्शनात् । अरुन्धतीव वसिष्ठस्येति वचनीयं गृहखामिना । यदाहं तस्करैः कितवैर्ग्रामणीभिः नरेन्द्रामात्यैः पाषण्डिभिरन्यैरपि तादृशैः प्रार्थि- तास्मि तदापि तान् त्वामेव स्मृत्वा सेवे ।) 

दम्भः -- (सान्तर्हासम्) अत एव सर्वलोकपतिव्रता खल्वसि ।  
[^8]अद्य पुनरनुगतानपि मे गार्हपत्यादीन् यतः [^9]कुतश्चनानीतैरपि शुष्मभिः [^10]समादधानया यज्ञपत्न्या त्वया न कदाचिदपि मामकमग्निहोत्रं विच्छिद्यते । पर्वकालेषु चानाविष्कृतपुष्पया त्वया दर्शपूर्णमासौ च नित्यमनुवर्तेते । निर्वर्त्यते च पिण्डपितृयज्ञादिकम् । का कथा प्रायश्चित्तस्य ? 

कुहना - संतं पावं संतं पावं । जाअम्मि [^11]खु विच्छे- अम्मि[^12] समाहणिज्जं । ण खु काहे वि अम्हघरे अग्गिणं विच्छेओ । पसण्णाहिं खु [^13]कुलदेवदाहिं णिचं रक्खिज्जंति अम्हाणं  
X४५१ 

अग्गिणो । तह उप्पण्णं खु पुप्फं अणाविक्खरणिज्जं । पत्तो वि [^14]अ पव्वसु ताहिं [^15]एव्व कुलदेवदाहि विलंबिअदि पुप्फसमओ । 

(शान्तं पापं शान्तं पापम् । जाते खलु विच्छेदे समाधानीयम् । न खलु कदाप्यस्मद्गृहेऽग्नीनां विच्छेदः । प्रसन्नाभिः खलु कुलदेवताभिर्नित्यं रक्ष्यन्ते अस्माकमग्नयः । तथा उत्पन्नं खलु पुष्पमनाविष्करणीयम् । प्राप्तोऽपि च पर्वसु ताभिरेव कुलदेवताभिर्विलम्ब्यते 

पुष्पसमयः ।) 

दम्भः - साधु कुहने, साधु । अस्मत्सहधर्मचारिणी खल्वसि । बहुमन्ये त्वां ब्राह्मण्यप्रतिष्ठापिकां यज्ञपत्नीं परमश्रोत्रियपुत्रीम् । नित्यमेव खल्वशनायोदन्याभ्यामातुरस्य मे हरिवासरेषु मृष्टमपि भोजनमनाविष्कुर्वाणया स्वया प्राप्यते द्वादशीव्रतम् ; [^16] प्रख्याप्यते च प्रतिगृहं साधनसंपत्तिश्रमेण । किंतु किंचिद्रहस्यमुपदिशामि - सन्तीदानीमन्तिमयुगभूमिकाभेदा[^17] इव' केचिदव-  
धीरितसकलधर्माः[^18] प्रव्रजितवेषभाजः प्रकटितमायाविलासाः पूर्वदेवाः । ते च रावणधनंजयन्यायेन भवतीं विघृक्षेयुः । [^19]अतो मत्समीपं कदाचिदपि नातिवर्तेथाः । न च परमब्राह्मणं मां मुहूर्तमपि[^20] [^21]त्वदन्ये परिचरितुमर्हन्ति । अहं पुनरधुना दिव्यादिव्य- [^22]सर्वभोग सार्वभौमस्य राज्ञो महामोहस्यानुचितमाचरन्तमाततायिनं  
X४५३ 

विवेकमभिचरितुं देव्या दुर्मत्या प्रार्थितोऽस्मि ; यथा---वत्स दम्भ, विश्वधर्मोपप्लावकेन त्वया विवेकः प्रध्वंसनीय इति । ततश्चाहं नित्यनिःस्पृहोऽपि दाक्षिण्यपरवशतया[^23] षट्स्वनभिचरन् पतेत् " इति महर्षिशासनं[^24] चानुवर्तमानः कामप्यलक्ष्यां देवतामारिराधयिषुरास्थितनियमोऽस्मि । तन्मे दिव्यगङ्गाजलाप्लुतलोकपालपुरोहितोपनीतानि [^25]पारिजातपुष्पफलादीन्युपाहर । 

  कुहना -हद्धि हद्धि; सअलाअमसारग्गहणविसारओ विवेओ समदमप्पमुहेहिं [^26]अमच्चजणेहिं संरक्खिओ कहं अहिअरिज्जइ ? तारिसेसु पउत्तो अहिआरो कत्तुणो एब्व बाहं आवहत्तित्ति सुणीअइ । 

( हा धिक् हा धिक् ; सकलागमसारग्रहणविशारदो विवेकः शमदमप्रमुखैरमात्यजनैः संरक्षितः कथमभिचर्यते ? तादृशेषु प्रयुक्तो- Sभिचारः कर्तुरेव बाधामावहतीति श्रूयते ।)  
दम्भः - अयि मुग्धब्राह्मणि, अविचारितास्मद्वैभवा किं भाषसे ? 

विद्याश्चतुष्कसहिता विदिता द्विसप्त 

क्षिप्रं चतुर्गुणितचन्द्रकलाः कलाच । 

काले च साधु विहिताः क्रतवः सहस्रं 

धर्मध्वजाश्च[^27] भुवनेषु मया निबद्धाः[^28] ॥ १ ॥
</details>

<details><summary>मूलम् - १</summary>

(ततः प्रविशति दम्भः कुहना च) 

दम्भः - अहह [^1]अरे, त्वां धर्मपत्नि, कुहने [^2]संबोधयामि । त्वं हि मे तारेव बृहस्पतेः, अहल्येव गौतमस्य, अस्पृष्टपुरुषान्तरा क्षणविरहाक्षमा सहधर्मचारिणी ।  
X४४९ 

कुहना --- जं बम्हणेसरो भइ । तह वि लज्जेमि णिहि- टूट्ठादो णिदंसणादो । अरुंधई विअ वसिट्ठस्सेत्ति वअणिज्जं घरसामिणा । जाहे [^3]अहअं तकरेहिं, किदवेहिं, गामणीहिं, 2 [^4]णरिं- दामश्चेहिं, पासंडीहिं, अण्णेहिं वि तारिसेहिं पत्थिज्जह्मि[^5], [^6]ताहे विता[^7] तुमं एव्व सुमरिऊण सेवामि । 

(यद्ब्राह्मणेश्वरो भणति । तथापि लज्जामि निर्दिष्टान्निदर्शनात् । अरुन्धतीव वसिष्ठस्येति वचनीयं गृहखामिना । यदाहं तस्करैः कितवैर्ग्रामणीभिः नरेन्द्रामात्यैः पाषण्डिभिरन्यैरपि तादृशैः प्रार्थि- तास्मि तदापि तान् त्वामेव स्मृत्वा सेवे ।) 

दम्भः -- (सान्तर्हासम्) अत एव सर्वलोकपतिव्रता खल्वसि ।  
[^8]अद्य पुनरनुगतानपि मे गार्हपत्यादीन् यतः [^9]कुतश्चनानीतैरपि शुष्मभिः [^10]समादधानया यज्ञपत्न्या त्वया न कदाचिदपि मामकमग्निहोत्रं विच्छिद्यते । पर्वकालेषु चानाविष्कृतपुष्पया त्वया दर्शपूर्णमासौ च नित्यमनुवर्तेते । निर्वर्त्यते च पिण्डपितृयज्ञादिकम् । का कथा प्रायश्चित्तस्य ? 

कुहना - संतं पावं संतं पावं । जाअम्मि [^11]खु विच्छे- अम्मि[^12] समाहणिज्जं । ण खु काहे वि अम्हघरे अग्गिणं विच्छेओ । पसण्णाहिं खु [^13]कुलदेवदाहिं णिचं रक्खिज्जंति अम्हाणं  
X४५१ 

अग्गिणो । तह उप्पण्णं खु पुप्फं अणाविक्खरणिज्जं । पत्तो वि [^14]अ पव्वसु ताहिं [^15]एव्व कुलदेवदाहि विलंबिअदि पुप्फसमओ । 

(शान्तं पापं शान्तं पापम् । जाते खलु विच्छेदे समाधानीयम् । न खलु कदाप्यस्मद्गृहेऽग्नीनां विच्छेदः । प्रसन्नाभिः खलु कुलदेवताभिर्नित्यं रक्ष्यन्ते अस्माकमग्नयः । तथा उत्पन्नं खलु पुष्पमनाविष्करणीयम् । प्राप्तोऽपि च पर्वसु ताभिरेव कुलदेवताभिर्विलम्ब्यते 

पुष्पसमयः ।) 

दम्भः - साधु कुहने, साधु । अस्मत्सहधर्मचारिणी खल्वसि । बहुमन्ये त्वां ब्राह्मण्यप्रतिष्ठापिकां यज्ञपत्नीं परमश्रोत्रियपुत्रीम् । नित्यमेव खल्वशनायोदन्याभ्यामातुरस्य मे हरिवासरेषु मृष्टमपि भोजनमनाविष्कुर्वाणया स्वया प्राप्यते द्वादशीव्रतम् ; [^16] प्रख्याप्यते च प्रतिगृहं साधनसंपत्तिश्रमेण । किंतु किंचिद्रहस्यमुपदिशामि - सन्तीदानीमन्तिमयुगभूमिकाभेदा[^17] इव' केचिदव-  
धीरितसकलधर्माः[^18] प्रव्रजितवेषभाजः प्रकटितमायाविलासाः पूर्वदेवाः । ते च रावणधनंजयन्यायेन भवतीं विघृक्षेयुः । [^19]अतो मत्समीपं कदाचिदपि नातिवर्तेथाः । न च परमब्राह्मणं मां मुहूर्तमपि[^20] [^21]त्वदन्ये परिचरितुमर्हन्ति । अहं पुनरधुना दिव्यादिव्य- [^22]सर्वभोग सार्वभौमस्य राज्ञो महामोहस्यानुचितमाचरन्तमाततायिनं  
X४५३ 

विवेकमभिचरितुं देव्या दुर्मत्या प्रार्थितोऽस्मि ; यथा---वत्स दम्भ, विश्वधर्मोपप्लावकेन त्वया विवेकः प्रध्वंसनीय इति । ततश्चाहं नित्यनिःस्पृहोऽपि दाक्षिण्यपरवशतया[^23] षट्स्वनभिचरन् पतेत् " इति महर्षिशासनं[^24] चानुवर्तमानः कामप्यलक्ष्यां देवतामारिराधयिषुरास्थितनियमोऽस्मि । तन्मे दिव्यगङ्गाजलाप्लुतलोकपालपुरोहितोपनीतानि [^25]पारिजातपुष्पफलादीन्युपाहर । 

  कुहना -हद्धि हद्धि; सअलाअमसारग्गहणविसारओ विवेओ समदमप्पमुहेहिं [^26]अमच्चजणेहिं संरक्खिओ कहं अहिअरिज्जइ ? तारिसेसु पउत्तो अहिआरो कत्तुणो एब्व बाहं आवहत्तित्ति सुणीअइ । 

( हा धिक् हा धिक् ; सकलागमसारग्रहणविशारदो विवेकः शमदमप्रमुखैरमात्यजनैः संरक्षितः कथमभिचर्यते ? तादृशेषु प्रयुक्तो- Sभिचारः कर्तुरेव बाधामावहतीति श्रूयते ।)  
दम्भः - अयि मुग्धब्राह्मणि, अविचारितास्मद्वैभवा किं भाषसे ? 

विद्याश्चतुष्कसहिता विदिता द्विसप्त 

क्षिप्रं चतुर्गुणितचन्द्रकलाः कलाच । 

काले च साधु विहिताः क्रतवः सहस्रं 

धर्मध्वजाश्च[^27] भुवनेषु मया निबद्धाः[^28] ॥ १ ॥
</details>



<details open><summary>विश्वास-प्रस्तुतिः - २</summary>

[मूलं नास्ति]  
अयि परमधार्मिकसहधर्मचारिणि, आस्तामिदं तावद्विद्याचारमाहात्म्यम् । निःस्पृह त्वमपि मे निपुणमवधारय । 

निर्जित्य क्षितिमण्डलं भृगुपतिर्मह्यं प्रदातुं पुनः 

प्रह्वः प्रार्थयत न्यषेधि च मया विश्वं तृणीकुर्वता । 

अस्मद्वैभवदृष्टिसंभृतचमत्कारैरमर्त्येश्वरै- 

र्दत्तौ धिक्कृतवानहं शमधनः स्वर्गापवर्गावपि ॥ २ ॥
</details>

<details><summary>मूलम् - २</summary>

[मूलं नास्ति]  
अयि परमधार्मिकसहधर्मचारिणि, आस्तामिदं तावद्विद्याचारमाहात्म्यम् । निःस्पृह त्वमपि मे निपुणमवधारय । 

निर्जित्य क्षितिमण्डलं भृगुपतिर्मह्यं प्रदातुं पुनः 

प्रह्वः प्रार्थयत न्यषेधि च मया विश्वं तृणीकुर्वता । 

अस्मद्वैभवदृष्टिसंभृतचमत्कारैरमर्त्येश्वरै- 

र्दत्तौ धिक्कृतवानहं शमधनः स्वर्गापवर्गावपि ॥ २ ॥
</details>



<details open><summary>विश्वास-प्रस्तुतिः - ३</summary>

कुहना - (सविमर्शम् ) एवं णाम मह पहावाणं तुम्हाणं विवेआहिआरो किं सेणो अण्णारिसो वा जो वि को वि ? जत्थ अहं सहधम्मआरिणी होम्मि । 

( एवं नाम महाप्रभावाणां युष्माकं विवेकाभिचारः किं श्येनः अन्यादृशो वा योऽपि कोऽपि ? यत्राहं सहधर्मचारिणी भवामि ।)  
दम्भः - अयि महाश्रोत्रियधर्मपत्नि, महानुभावानामप्यस्मदन्तेवासिनामत्यन्तरहस्यमिदमावेदयामि । सखीभ्यस्तृष्णादिभ्योऽपि नैतद् ब्रूयाः । न खलु श्येनादिवद्विशेषतो विहितोऽयमभिचारः । किंतु, 

ये तु धर्मतयाधीतास्ते सर्वे मत्परिग्रहात् ।  

अविशेषेण गच्छन्ति विवेकस्याभिचारताम् ॥ ३ ॥
</details>

<details><summary>मूलम् - ३</summary>

कुहना - (सविमर्शम् ) एवं णाम मह पहावाणं तुम्हाणं विवेआहिआरो किं सेणो अण्णारिसो वा जो वि को वि ? जत्थ अहं सहधम्मआरिणी होम्मि । 

( एवं नाम महाप्रभावाणां युष्माकं विवेकाभिचारः किं श्येनः अन्यादृशो वा योऽपि कोऽपि ? यत्राहं सहधर्मचारिणी भवामि ।)  
दम्भः - अयि महाश्रोत्रियधर्मपत्नि, महानुभावानामप्यस्मदन्तेवासिनामत्यन्तरहस्यमिदमावेदयामि । सखीभ्यस्तृष्णादिभ्योऽपि नैतद् ब्रूयाः । न खलु श्येनादिवद्विशेषतो विहितोऽयमभिचारः । किंतु, 

ये तु धर्मतयाधीतास्ते सर्वे मत्परिग्रहात् ।  

अविशेषेण गच्छन्ति विवेकस्याभिचारताम् ॥ ३ ॥
</details>



<details open><summary>विश्वास-प्रस्तुतिः - ४</summary>

कुहना - सुठु चितिअं । को उण इमस्सि परपीडनजणे तुम्हाणं उवदेसं कुणज्ज[^29] ? 

( सुष्ठु चिन्तितम् । कः पुनरस्मिन् परपीडनयज्ञे युष्माक- मुपदेशं कुर् यात् ?) 

दम्भः - अयि मुग्धे, सर्वज्ञस्य मे किमन्येनोपदेष्ट्रा ?  
सर्वेऽपि हि पण्डितंमन्या मामेवाश्रित्य संशयं प्रशमयन्ति । अथापि मयेदानीं [^30]साक्षिमात्रतया स्थापितः कश्चिदुत्कृष्ट[^31] सर्वजनतिरस्कारको[^32] गर्वो नाम सर्वजनहृदयसंवादी[^33] महामोहसमयमहोपाध्यायः[^34] । तस्य चेदानीमागमनं प्रतीक्ष्यास्मिन् मिद्धाश्रमे नवकृत्वः पुण्याहपूते संभृतसंभारः सप्तर्षिभिः प्रदिष्टां[^35] बृसीमधितिष्ठामि[^36] " । 

कुहना - जुत्तं आअरिअं । कज्जसिद्धीअ [^37]तुम्ह करग- आ होज । 

( युक्तमाचरितम् । कार्यसिद्धिश्च युष्माकं करगता भूयात् ।) 

1 

दम्भः - ( निमित्तं सूचयन् ) अस्मत्कुलधर्मपालिनि कुहने, स्पन्दते मम दक्षिणं चक्षुः । [^38]सद्य एव सुहृत्समागमः संपत्स्यते । ( पुरस्तादवलोक्य) कः खल्वसौ ज्वलत्प्रभाकञ्चुकितदुर्निरीक्षमूर्ति- महात्मा मध्यमलोकमवतीर्यास्मदाश्रमाभिमुखमागच्छति ?  
X४५९ 

(ततः प्रविशति परिगृहीतपृथुलपादुकः प्रतिक्षणविक्षिप्यमाणविकटभुजदण्डो दृढतरदण्डावलम्बितप्रतिज्ञापत्रिकापताको दर्पः) 


दर्पः - अहं किल राज्ञा महामोहेन प्रकृष्टजनतिरस्काराय प्रणिहितः सकललोकतारतम्यदिदृक्षया परिक्रान्तः पितामहगृहान्मध्यमं लोकमवतरन् आचक्रवालमवलोकितदशदिशाचक्रवालः पुरंदरपुरोगमैः लोकपालैरभ्यर्चितः सुरभिमदिरासुधाचन्द्रपारिजातमणिवरवितरणमहावदान्येन मन्दर[^39] मन्थमथनसंक्षोभ सर्वंसहेन मधुकैटभमथनबन्धुना सिन्धुना समाहृतं हारोपहारमाबिभ्राणः प्रत्यागतो- ऽस्मि भारतं वर्षम् । [^40]अद्य च ;  
त्रयोदशमिहादित्यं[^41] रुद्राणां द्वादशं तथा ।

मन्वीत नियतं लोको वसूनां नवमं च माम् ॥ ४ ॥
</details>

<details><summary>मूलम् - ४</summary>

कुहना - सुठु चितिअं । को उण इमस्सि परपीडनजणे तुम्हाणं उवदेसं कुणज्ज[^29] ? 

( सुष्ठु चिन्तितम् । कः पुनरस्मिन् परपीडनयज्ञे युष्माक- मुपदेशं कुर् यात् ?) 

दम्भः - अयि मुग्धे, सर्वज्ञस्य मे किमन्येनोपदेष्ट्रा ?  
सर्वेऽपि हि पण्डितंमन्या मामेवाश्रित्य संशयं प्रशमयन्ति । अथापि मयेदानीं [^30]साक्षिमात्रतया स्थापितः कश्चिदुत्कृष्ट[^31] सर्वजनतिरस्कारको[^32] गर्वो नाम सर्वजनहृदयसंवादी[^33] महामोहसमयमहोपाध्यायः[^34] । तस्य चेदानीमागमनं प्रतीक्ष्यास्मिन् मिद्धाश्रमे नवकृत्वः पुण्याहपूते संभृतसंभारः सप्तर्षिभिः प्रदिष्टां[^35] बृसीमधितिष्ठामि[^36] " । 

कुहना - जुत्तं आअरिअं । कज्जसिद्धीअ [^37]तुम्ह करग- आ होज । 

( युक्तमाचरितम् । कार्यसिद्धिश्च युष्माकं करगता भूयात् ।) 

1 

दम्भः - ( निमित्तं सूचयन् ) अस्मत्कुलधर्मपालिनि कुहने, स्पन्दते मम दक्षिणं चक्षुः । [^38]सद्य एव सुहृत्समागमः संपत्स्यते । ( पुरस्तादवलोक्य) कः खल्वसौ ज्वलत्प्रभाकञ्चुकितदुर्निरीक्षमूर्ति- महात्मा मध्यमलोकमवतीर्यास्मदाश्रमाभिमुखमागच्छति ?  
X४५९ 

(ततः प्रविशति परिगृहीतपृथुलपादुकः प्रतिक्षणविक्षिप्यमाणविकटभुजदण्डो दृढतरदण्डावलम्बितप्रतिज्ञापत्रिकापताको दर्पः) 


दर्पः - अहं किल राज्ञा महामोहेन प्रकृष्टजनतिरस्काराय प्रणिहितः सकललोकतारतम्यदिदृक्षया परिक्रान्तः पितामहगृहान्मध्यमं लोकमवतरन् आचक्रवालमवलोकितदशदिशाचक्रवालः पुरंदरपुरोगमैः लोकपालैरभ्यर्चितः सुरभिमदिरासुधाचन्द्रपारिजातमणिवरवितरणमहावदान्येन मन्दर[^39] मन्थमथनसंक्षोभ सर्वंसहेन मधुकैटभमथनबन्धुना सिन्धुना समाहृतं हारोपहारमाबिभ्राणः प्रत्यागतो- ऽस्मि भारतं वर्षम् । [^40]अद्य च ;  
त्रयोदशमिहादित्यं[^41] रुद्राणां द्वादशं तथा ।

मन्वीत नियतं लोको वसूनां नवमं च माम् ॥ ४ ॥
</details>



<details open><summary>विश्वास-प्रस्तुतिः - ५</summary>

( विचिन्त्य सरोषहासम् ) अहो नु खलु जगतो मौढ्यम् ; येषामस्मदनुचरप्रतिनिधिपर्वण्यप्यवस्थानमपहास्यं तेऽपि मत्साम्यं मदाधिक्यं वा प्रतिलब्धुं गोत्रवृत्तिं मनोरथमारोहन्ति । इह हि - 

छन्दश्छन्दितबुद्धयः पदविदः कल्पे विकल्पत्यजः 

शिक्षाशिक्षितमानसा विगणितज्योतिर्गणावृत्तयः ।

निर्णीतार्थनिरुक्तयस्त्रिविधया मीमांसया मांसला 

नृत्यन्तो नयविस्तरे च सुधियः सर्वे मया खर्विताः ॥ ५ ॥
</details>

<details><summary>मूलम् - ५</summary>

( विचिन्त्य सरोषहासम् ) अहो नु खलु जगतो मौढ्यम् ; येषामस्मदनुचरप्रतिनिधिपर्वण्यप्यवस्थानमपहास्यं तेऽपि मत्साम्यं मदाधिक्यं वा प्रतिलब्धुं गोत्रवृत्तिं मनोरथमारोहन्ति । इह हि - 

छन्दश्छन्दितबुद्धयः पदविदः कल्पे विकल्पत्यजः 

शिक्षाशिक्षितमानसा विगणितज्योतिर्गणावृत्तयः ।

निर्णीतार्थनिरुक्तयस्त्रिविधया मीमांसया मांसला 

नृत्यन्तो नयविस्तरे च सुधियः सर्वे मया खर्विताः ॥ ५ ॥
</details>



<details open><summary>विश्वास-प्रस्तुतिः - ६</summary>

(आकाशे) रे रे बालिश, किं ब्रवीषि? कुतस्तवेयं शिक्षा ? कीदृशी च परिचितिरिति? (सहस्तास्फालनं विहस्य) 

विधिमन्तरेण विहगेन कुतः पयसोरशिक्ष्यत विवेकविधिः । 

कति वा दिनानि वद पर्यचिनोत्कलशीसुतः कबलयन् जलधिम् ॥ ६ ॥
</details>

<details><summary>मूलम् - ६</summary>

(आकाशे) रे रे बालिश, किं ब्रवीषि? कुतस्तवेयं शिक्षा ? कीदृशी च परिचितिरिति? (सहस्तास्फालनं विहस्य) 

विधिमन्तरेण विहगेन कुतः पयसोरशिक्ष्यत विवेकविधिः । 

कति वा दिनानि वद पर्यचिनोत्कलशीसुतः कबलयन् जलधिम् ॥ ६ ॥
</details>



<details open><summary>विश्वास-प्रस्तुतिः - ७</summary>

आस्तां तावत् विश्वतोमुखीयमास्माकी विद्या[^42] । अभिजन वृत्ताभ्यामप्यहं निःसमाभ्यधिकः । तथाहि- 

मद्वंशोद्भवयाजनार्हपुरुषालाभादमुष्मिन् जग- 

त्या गोत्रप्रथमादनध्वरतया प्रख्यातमस्मत्कुलम् । 

अप्रत्यक्षमनक्षपीडनविधि [^43]प्राबल्यतः स्थापितं 

विष्वग्वृत्ति तपः परं किमपि मे विश्वाधिकं के विदुः ॥ ७ ॥
</details>

<details><summary>मूलम् - ७</summary>

आस्तां तावत् विश्वतोमुखीयमास्माकी विद्या[^42] । अभिजन वृत्ताभ्यामप्यहं निःसमाभ्यधिकः । तथाहि- 

मद्वंशोद्भवयाजनार्हपुरुषालाभादमुष्मिन् जग- 

त्या गोत्रप्रथमादनध्वरतया प्रख्यातमस्मत्कुलम् । 

अप्रत्यक्षमनक्षपीडनविधि [^43]प्राबल्यतः स्थापितं 

विष्वग्वृत्ति तपः परं किमपि मे विश्वाधिकं के विदुः ॥ ७ ॥
</details>



<details open><summary>विश्वास-प्रस्तुतिः - ८</summary>

( पुरस्तात्पश्यन् ) अहह ;  
बहव इह नश्छात्रा बाह्याः कुदृष्टय इत्यमी 

मिषति विबुधस्तोमे मेरुं विगूहयितुं क्षमाः । 

प्रबलकुहना गम्भीराभिः प्रलोभनयुक्तिभि- 

र्जडबधिरपङ्ग्वन्धप्रायं जगज्जनयन्ति च ॥ ८ ॥
</details>

<details><summary>मूलम् - ८</summary>

( पुरस्तात्पश्यन् ) अहह ;  
बहव इह नश्छात्रा बाह्याः कुदृष्टय इत्यमी 

मिषति विबुधस्तोमे मेरुं विगूहयितुं क्षमाः । 

प्रबलकुहना गम्भीराभिः प्रलोभनयुक्तिभि- 

र्जडबधिरपङ्ग्वन्धप्रायं जगज्जनयन्ति च ॥ ८ ॥
</details>



<details open><summary>विश्वास-प्रस्तुतिः - ९</summary>

[^44]अथ वा ; 

अनपह्नुतवद्भिरद्य यावत्प्रतिपक्षानिह किं प्रमाणवर्गैः । 

स्ववशे विनिवेशयामि विश्वं मणिमन्त्रौषधवञ्चनोपजापैः ॥ ९ ॥
</details>

<details><summary>मूलम् - ९</summary>

[^44]अथ वा ; 

अनपह्नुतवद्भिरद्य यावत्प्रतिपक्षानिह किं प्रमाणवर्गैः । 

स्ववशे विनिवेशयामि विश्वं मणिमन्त्रौषधवञ्चनोपजापैः ॥ ९ ॥
</details>



<details open><summary>विश्वास-प्रस्तुतिः - १०</summary>

किमाह कश्चित् प्रतिष्ठिते प्रमाणवर्गे कथं कैश्विदेवं पाटच्चरवृत्तिः प्रतिपत्तव्येति ? (सरोषहुंकारम् ) पश्य ; अरे ब्राह्मणा- पशद, सार्वलौकिकं गगनतलमलिनिमप्रत्यक्षं किं न प्रामाणिकैः परिभूयते ? अपिच, 

षड़भिः पूर्वप्रणीतैरलमिह समयैः श्रद्दधानप्रमाणै- 

र्वस्तुस्थित्यैकरूप्ये मतिविहतिहते[^45] कस्य  कीदृग्व्यवस्था।

अक्षुभ्यद्वित्रकक्ष्याव्यवहरणसहानस्मदुन्नीतयुक्त्या 

सिद्धान् सिद्धान्तभेदान्मदुपहितधियः प्रत्यवस्थापयन्तु ॥ १० ॥
</details>

<details><summary>मूलम् - १०</summary>

किमाह कश्चित् प्रतिष्ठिते प्रमाणवर्गे कथं कैश्विदेवं पाटच्चरवृत्तिः प्रतिपत्तव्येति ? (सरोषहुंकारम् ) पश्य ; अरे ब्राह्मणा- पशद, सार्वलौकिकं गगनतलमलिनिमप्रत्यक्षं किं न प्रामाणिकैः परिभूयते ? अपिच, 

षड़भिः पूर्वप्रणीतैरलमिह समयैः श्रद्दधानप्रमाणै- 

र्वस्तुस्थित्यैकरूप्ये मतिविहतिहते[^45] कस्य  कीदृग्व्यवस्था।

अक्षुभ्यद्वित्रकक्ष्याव्यवहरणसहानस्मदुन्नीतयुक्त्या 

सिद्धान् सिद्धान्तभेदान्मदुपहितधियः प्रत्यवस्थापयन्तु ॥ १० ॥
</details>



<details open><summary>विश्वास-प्रस्तुतिः - ११</summary>

( अपसव्यं पश्यन् ) [^46]एते मगधकलिङ्गान्ध्रद्रमिडकर्णाटकेरल- 

कोङ्कणादयो जनपदाः । अहह, 

अष्टाचत्वारिंशतं बौद्धभेदान्नीचोक्त्याहं भाषया निर्मिमाणः । 

अध्यासीनो बोधिवृक्षस्य मूलं [^47]विद्यादर्पं वैदिकानामहार्षम् ॥ ११ ॥
</details>

<details><summary>मूलम् - ११</summary>

( अपसव्यं पश्यन् ) [^46]एते मगधकलिङ्गान्ध्रद्रमिडकर्णाटकेरल- 

कोङ्कणादयो जनपदाः । अहह, 

अष्टाचत्वारिंशतं बौद्धभेदान्नीचोक्त्याहं भाषया निर्मिमाणः । 

अध्यासीनो बोधिवृक्षस्य मूलं [^47]विद्यादर्पं वैदिकानामहार्षम् ॥ ११ ॥
</details>



<details open><summary>विश्वास-प्रस्तुतिः - १२</summary>

ततः प्रभृति सुगृहीतनामानो नाममात्रनिःशेषितविपक्षाः सप्तद्वीपनिहितजयस्तम्भाः संचरन्त्यस्माकमन्तेवासिनः । अपिच, 

अद्वैतं कचिदर्पितं क्वचिदिह द्वैतं मया साधितं[^48]' 

द्वैताद्वैत समाहृतिः कचिदसौ दुस्थाप्यवस्थापिता[^49] । 

तत्तद्भक्तिमुधाग्रहोदितकथाकल्लोलतो वादिनां 

मन्ये संप्रति [^50]मल्लमेषसमरप्रेक्षारसं प्राप्नुमः ॥ १२ ॥
</details>

<details><summary>मूलम् - १२</summary>

ततः प्रभृति सुगृहीतनामानो नाममात्रनिःशेषितविपक्षाः सप्तद्वीपनिहितजयस्तम्भाः संचरन्त्यस्माकमन्तेवासिनः । अपिच, 

अद्वैतं कचिदर्पितं क्वचिदिह द्वैतं मया साधितं[^48]' 

द्वैताद्वैत समाहृतिः कचिदसौ दुस्थाप्यवस्थापिता[^49] । 

तत्तद्भक्तिमुधाग्रहोदितकथाकल्लोलतो वादिनां 

मन्ये संप्रति [^50]मल्लमेषसमरप्रेक्षारसं प्राप्नुमः ॥ १२ ॥
</details>



<details open><summary>विश्वास-प्रस्तुतिः - १३</summary>

( परिवृत्यावलोक्य) एते पुनर्यवनतुरुष्काद्युपप्लुताः प्रत्यन्त देशाः । इह च, 

वादद्यूतपणं प्रकल्प्य किमपि क्षिप्ताभिमानः क्वथन् 

कश्चिद्वैदिकपद्धतिं द्विजपतिः क्षिप्रं मया त्याजितः । 

अर्हद्बुद्धबृहस्पतिप्रभृतिभिः क्लृप्तान्कृतान्तक्रमा-  

नन्योन्यव्यतिहारितानपि पठन्[^51] व्यामोहयत्यर्भकान् ॥ १३  ॥
</details>

<details><summary>मूलम् - १३</summary>

( परिवृत्यावलोक्य) एते पुनर्यवनतुरुष्काद्युपप्लुताः प्रत्यन्त देशाः । इह च, 

वादद्यूतपणं प्रकल्प्य किमपि क्षिप्ताभिमानः क्वथन् 

कश्चिद्वैदिकपद्धतिं द्विजपतिः क्षिप्रं मया त्याजितः । 

अर्हद्बुद्धबृहस्पतिप्रभृतिभिः क्लृप्तान्कृतान्तक्रमा-  

नन्योन्यव्यतिहारितानपि पठन्[^51] व्यामोहयत्यर्भकान् ॥ १३  ॥
</details>



<details open><summary>विश्वास-प्रस्तुतिः - १४</summary>

अमी च पशुमृगपक्ष्यादिकल्पैरनार्यैरधिष्ठिता नास्मद्दृष्टिगोचरतामर्हन्ति । 

एतेष्वनिश्चिताक्षराः कक्षावलम्बितपुस्तका [^52]विस्तारितकूर्चभराः केचिदेते विपश्चित इवाभान्ति । आः, प्रता- 

रितोऽस्मि गाढमापातदृष्ट्या । 

तथाहि--- 

अनियतबहुजल्पैरल्पबोधावलिप्तै- 

रवमतगुरुवर्गैरत्रिवर्गापवर्गैः । 

अभिनयविधुताङ्गैरङ्गुलीनृत्तसारै- 

रलमिह जडभूभृत्पीठमर्दैरमीभिः ॥ १४ ॥
</details>

<details><summary>मूलम् - १४</summary>

अमी च पशुमृगपक्ष्यादिकल्पैरनार्यैरधिष्ठिता नास्मद्दृष्टिगोचरतामर्हन्ति । 

एतेष्वनिश्चिताक्षराः कक्षावलम्बितपुस्तका [^52]विस्तारितकूर्चभराः केचिदेते विपश्चित इवाभान्ति । आः, प्रता- 

रितोऽस्मि गाढमापातदृष्ट्या । 

तथाहि--- 

अनियतबहुजल्पैरल्पबोधावलिप्तै- 

रवमतगुरुवर्गैरत्रिवर्गापवर्गैः । 

अभिनयविधुताङ्गैरङ्गुलीनृत्तसारै- 

रलमिह जडभूभृत्पीठमर्दैरमीभिः ॥ १४ ॥
</details>



<details open><summary>विश्वास-प्रस्तुतिः - १५</summary>

( उत्तरतो दृष्टिं दत्वा ) कश्चिदिहासौ काश्मीरतो वा जलन्धराद्वा दक्षिणाभिमुखः समायाति । एनं तावत्प्रिययोरवस्थानं परिपृच्छामि । भद्र सुब्राह्मण, किं जानासि दुर्मतिसमादेशादद्रिराजपरिक्रमणाय प्रस्थितयोरस्मद्गृहिण्योरीर्ष्यासूययोरधुनातनं वृत्तान्तम् ? ( कर्ण दत्वा) किमाह -ते किल सुमतिसखीभिर्मैत्री करुणामुदितो[^53]पेक्षाभिः प्रतारिकाभिः प्रतारिते कस्यचिन्निवृत्तिपथसुरङ्गायां निरुद्धे इति ? (सक्रोधम् ) आः, पापोऽयमलीकवादी ब्राह्मणवेतालः । रे रे दुरात्मन् वैधवेय श्रोत्रियब्रह्मराक्षस, कथं सर्वलोकाभिसरणेऽप्यस्मत्सहधर्मचारिणीत्वमनुज्झन्त्योर्महाभागयोरनयोरेतादृशमत्याहितं संभविष्यति ? (निर्वर्ण्य) प्रागप्यवगतोऽयं [^54]पार्वतीयैर्व्याधपतिभिः  
प्रणिधिभावेन[^55] प्रेषितः पर्यटनशीलः [^56]कश्चित्पान्थः । ( सापहासम् ) अहो, देशकालविशेषसंभवोऽयं दोषसमवायः । यथा 

- श्वश्रूरस्य दिगम्बरव्रतवती संबन्धिनः सौगता 

माता चास्य पिता च पाशुपतिनौ वैदेशिको[^57] देशिकः । 

जाया तिष्ठति सांख्ययोगसमये चार्वाकशिष्यः सखा 

मिथ्याचारसमाह्वयः स्वयमसौ विप्लावको वैदिकः ॥ १५ ॥
</details>

<details><summary>मूलम् - १५</summary>

( उत्तरतो दृष्टिं दत्वा ) कश्चिदिहासौ काश्मीरतो वा जलन्धराद्वा दक्षिणाभिमुखः समायाति । एनं तावत्प्रिययोरवस्थानं परिपृच्छामि । भद्र सुब्राह्मण, किं जानासि दुर्मतिसमादेशादद्रिराजपरिक्रमणाय प्रस्थितयोरस्मद्गृहिण्योरीर्ष्यासूययोरधुनातनं वृत्तान्तम् ? ( कर्ण दत्वा) किमाह -ते किल सुमतिसखीभिर्मैत्री करुणामुदितो[^53]पेक्षाभिः प्रतारिकाभिः प्रतारिते कस्यचिन्निवृत्तिपथसुरङ्गायां निरुद्धे इति ? (सक्रोधम् ) आः, पापोऽयमलीकवादी ब्राह्मणवेतालः । रे रे दुरात्मन् वैधवेय श्रोत्रियब्रह्मराक्षस, कथं सर्वलोकाभिसरणेऽप्यस्मत्सहधर्मचारिणीत्वमनुज्झन्त्योर्महाभागयोरनयोरेतादृशमत्याहितं संभविष्यति ? (निर्वर्ण्य) प्रागप्यवगतोऽयं [^54]पार्वतीयैर्व्याधपतिभिः  
प्रणिधिभावेन[^55] प्रेषितः पर्यटनशीलः [^56]कश्चित्पान्थः । ( सापहासम् ) अहो, देशकालविशेषसंभवोऽयं दोषसमवायः । यथा 

- श्वश्रूरस्य दिगम्बरव्रतवती संबन्धिनः सौगता 

माता चास्य पिता च पाशुपतिनौ वैदेशिको[^57] देशिकः । 

जाया तिष्ठति सांख्ययोगसमये चार्वाकशिष्यः सखा 

मिथ्याचारसमाह्वयः स्वयमसौ विप्लावको वैदिकः ॥ १५ ॥
</details>



<details open><summary>विश्वास-प्रस्तुतिः - १६</summary>

तदयं मिथ्याचारनामा व्याधप्रणिधिरलीकवादी चासंभाष्यो मादृशैर्महात्मभिः । एतदवलोकन दोषपरिहाराय दिवाकरमात्मानं वा पश्यामि । (विकटं परिक्रम्य) अहह, महानद्योरिह गङ्गायमुनयोरमी मध्यमा जनपदाः । एतेषु चावधीरितबृहस्पतिप्रज्ञानामस्माकमनन्तसिद्धान्तसृष्टि[^58] कर्बुरमुपन्यासं प्रजापतिपशुपतिदत्तवरोऽपि कः पुनः प्रत्येष्यति ? कुतः पुनरनुवादादयः ? इह चापवर्गमार्गनिरो घोद्यतेनास्मत्स्वामिना समाहूतैरपरान्तवासिभिर्म्लेच्छ भूपतिभिरधरोत्तरीकृता राजधान्यः । चरन्ति चात्र केचिदमी चक्रवर्तिनो दाम्भिकानाम् । एते च - 

अयाचन्तः किंचित्स्वयमुपनतेऽनादरगिरो 

धनायाशैलूषीसहचरितसाकूतगतयः । 

निवृत्त्याख्ये धर्मे स्थितिमभिनयन्तो निरुपधिं 

नमस्यन्ते सद्भिर्नवमरसनाडिंधमदृशः ॥ १६ ॥
</details>

<details><summary>मूलम् - १६</summary>

तदयं मिथ्याचारनामा व्याधप्रणिधिरलीकवादी चासंभाष्यो मादृशैर्महात्मभिः । एतदवलोकन दोषपरिहाराय दिवाकरमात्मानं वा पश्यामि । (विकटं परिक्रम्य) अहह, महानद्योरिह गङ्गायमुनयोरमी मध्यमा जनपदाः । एतेषु चावधीरितबृहस्पतिप्रज्ञानामस्माकमनन्तसिद्धान्तसृष्टि[^58] कर्बुरमुपन्यासं प्रजापतिपशुपतिदत्तवरोऽपि कः पुनः प्रत्येष्यति ? कुतः पुनरनुवादादयः ? इह चापवर्गमार्गनिरो घोद्यतेनास्मत्स्वामिना समाहूतैरपरान्तवासिभिर्म्लेच्छ भूपतिभिरधरोत्तरीकृता राजधान्यः । चरन्ति चात्र केचिदमी चक्रवर्तिनो दाम्भिकानाम् । एते च - 

अयाचन्तः किंचित्स्वयमुपनतेऽनादरगिरो 

धनायाशैलूषीसहचरितसाकूतगतयः । 

निवृत्त्याख्ये धर्मे स्थितिमभिनयन्तो निरुपधिं 

नमस्यन्ते सद्भिर्नवमरसनाडिंधमदृशः ॥ १६ ॥
</details>



<details open><summary>विश्वास-प्रस्तुतिः - १७</summary>

अपिच हन्तैतत् कलेरनङ्कुशमाधिराज्यम् महामोहस्य वा [^59]तपसां परिपाकः --- 

स्वतन्त्र वरवर्णिनीसुरतकेलिसौत्रामणी- 

[^60]रसार्चितमनोभवां रहसि निर्विशद्भिः क्षपाम् ।

दिवा विविध भूमिकाविहित[^61] कञ्चुकैर्वञ्च्यते 

वियातकितवैरिदं वितथदत्तवित्तं जगत् ॥ १७ ॥
</details>

<details><summary>मूलम् - १७</summary>

अपिच हन्तैतत् कलेरनङ्कुशमाधिराज्यम् महामोहस्य वा [^59]तपसां परिपाकः --- 

स्वतन्त्र वरवर्णिनीसुरतकेलिसौत्रामणी- 

[^60]रसार्चितमनोभवां रहसि निर्विशद्भिः क्षपाम् ।

दिवा विविध भूमिकाविहित[^61] कञ्चुकैर्वञ्च्यते 

वियातकितवैरिदं वितथदत्तवित्तं जगत् ॥ १७ ॥
</details>



<details open><summary>विश्वास-प्रस्तुतिः - १८</summary>

अत्र चामी म्लेच्छाधिष्ठितं देशमपरित्यजतां[^62] बहिराचरणमात्र संरक्षितवर्णाश्रमधर्माणामनन्यगतिकानां द्विजानामग्रहाराः । एतेषु च, 

संस्काराः परमुत्सर्वैकवपुषः संध्या विनोदावधिः 

सावित्री जनवादजर्जरतनुः[^63] शौचं नटप्रायिकम् । 

इत्थं मोहमहीपतेरनुमते विश्वं विपर्यस्यतः 

कालस्यैष कलेरलेपकमतव्यक्तक्रमः प्रक्रमः ॥ १८ ॥
</details>

<details><summary>मूलम् - १८</summary>

अत्र चामी म्लेच्छाधिष्ठितं देशमपरित्यजतां[^62] बहिराचरणमात्र संरक्षितवर्णाश्रमधर्माणामनन्यगतिकानां द्विजानामग्रहाराः । एतेषु च, 

संस्काराः परमुत्सर्वैकवपुषः संध्या विनोदावधिः 

सावित्री जनवादजर्जरतनुः[^63] शौचं नटप्रायिकम् । 

इत्थं मोहमहीपतेरनुमते विश्वं विपर्यस्यतः 

कालस्यैष कलेरलेपकमतव्यक्तक्रमः प्रक्रमः ॥ १८ ॥
</details>



<details open><summary>विश्वास-प्रस्तुतिः - १९</summary>

अहो नु खल्वयमपि महानत्र धर्मक्रमः - 

तरुणाकृतयः कचेषु कृष्णास्त इमे दंपतयः सदैव साध्यम् । 

इतरेतरदैवतं भजन्ते मदनोपज्ञमजस्रमग्निहोत्रम् ॥ १९ ॥
</details>

<details><summary>मूलम् - १९</summary>

अहो नु खल्वयमपि महानत्र धर्मक्रमः - 

तरुणाकृतयः कचेषु कृष्णास्त इमे दंपतयः सदैव साध्यम् । 

इतरेतरदैवतं भजन्ते मदनोपज्ञमजस्रमग्निहोत्रम् ॥ १९ ॥
</details>



<details open><summary>विश्वास-प्रस्तुतिः - २०</summary>

अपिच, 

प्रतिवीथिकमाश्रयन्त एते कुहनासूक्तिमयीं कुसीदवृत्तिम् । 

अपरीक्षितशिष्यमद्य सर्वे शुकवद्ब्रह्म पठन्ति शुद्धवेषाः ॥ २० ॥
</details>

<details><summary>मूलम् - २०</summary>

अपिच, 

प्रतिवीथिकमाश्रयन्त एते कुहनासूक्तिमयीं कुसीदवृत्तिम् । 

अपरीक्षितशिष्यमद्य सर्वे शुकवद्ब्रह्म पठन्ति शुद्धवेषाः ॥ २० ॥
</details>



<details open><summary>विश्वास-प्रस्तुतिः - २१</summary>

(अन्यतोऽवलोक्य) एते चित्रार्पितमुक्त पुरुष संनिभाः [^64]पुराण- पठितिमठभित्तिकोणमाश्रित्य जोषमासते । (सूक्ष्मं निर्वर्ण्य विहस्य[^65] ) अहह, अमी दीर्घतरदर्भपूलपूरिताङ्गुलिविवरेण दक्षिणकरेण ना- सिकां कवलयन्तः प्राणसंशयेनापि प्राणसंयममभिनयन्ति । (सह- स्तास्फालनं विहस्य ) 2 

अपटुभणितिभावाद्विभ्रतो मौनमुद्रा- 

मनितरशरणत्वादादृतान्योन्यसंघाः । अगतिविहितभिक्षावृत्तयः केचिदेते 

चिरविधृततुरंगब्रह्मचर्या महान्तः ॥ २१ ॥
</details>

<details><summary>मूलम् - २१</summary>

(अन्यतोऽवलोक्य) एते चित्रार्पितमुक्त पुरुष संनिभाः [^64]पुराण- पठितिमठभित्तिकोणमाश्रित्य जोषमासते । (सूक्ष्मं निर्वर्ण्य विहस्य[^65] ) अहह, अमी दीर्घतरदर्भपूलपूरिताङ्गुलिविवरेण दक्षिणकरेण ना- सिकां कवलयन्तः प्राणसंशयेनापि प्राणसंयममभिनयन्ति । (सह- स्तास्फालनं विहस्य ) 2 

अपटुभणितिभावाद्विभ्रतो मौनमुद्रा- 

मनितरशरणत्वादादृतान्योन्यसंघाः । अगतिविहितभिक्षावृत्तयः केचिदेते 

चिरविधृततुरंगब्रह्मचर्या महान्तः ॥ २१ ॥
</details>



<details open><summary>विश्वास-प्रस्तुतिः - २२</summary>

(सोपक्रोशं हस्तौ विधुन्वन् ) 

अनल्पमदपित्तलैरनुपरुद्धमानग्रहै- 

रजल्परणकर्कशैरपरिमृष्टतर्कक्रमैः । 

अतथ्यनियमस्थितैरनतिवृत्तदम्भोद्यमै[^66]- 

रशिक्षितचमत्कृतैरलमसद्भिरेतादृशैः ॥ २२ ॥
</details>

<details><summary>मूलम् - २२</summary>

(सोपक्रोशं हस्तौ विधुन्वन् ) 

अनल्पमदपित्तलैरनुपरुद्धमानग्रहै- 

रजल्परणकर्कशैरपरिमृष्टतर्कक्रमैः । 

अतथ्यनियमस्थितैरनतिवृत्तदम्भोद्यमै[^66]- 

रशिक्षितचमत्कृतैरलमसद्भिरेतादृशैः ॥ २२ ॥
</details>



<details open><summary>विश्वास-प्रस्तुतिः - २३</summary>

" 

( अन्यतो दृष्टिं प्रसारयन् ) अमी [^67]पुनरमुष्टिमेययज्ञोपवीत संछन्नवक्षसः करतलावलम्बिताक्षमालाः, करचरणनयननासादिषु मन्त्रवर्णान्निरन्तरं न्यस्यन्तः, तीर्थयात्रोत्सुकपथिकसार्थयातायात- पद्धतिपरिसरप्रतिष्ठापितं [^68]चेलाजिनकुशोत्तरमासनमधितिष्ठन्ति । हन्तैषां महायोगिनामद्भुतं नैरपेक्ष्यम्; येन स्वयमप्यन्तर्हसन्ति । 

यतश्च ;  
[^69] दम्भस्येव ध्वजममितया मण्डितं दर्भमुष्ट्या 

द्राघीयांसं कमपि पुरतः संप्रतिष्ठाप्य दण्डम् ।

पादोपान्तप्रणिहितधनान् प्राणिनो भक्तिनम्रान् 

नावेक्षन्ते कितवमुनयो नामतस्तीर्थपादाः ॥ २३ ॥
</details>

<details><summary>मूलम् - २३</summary>

" 

( अन्यतो दृष्टिं प्रसारयन् ) अमी [^67]पुनरमुष्टिमेययज्ञोपवीत संछन्नवक्षसः करतलावलम्बिताक्षमालाः, करचरणनयननासादिषु मन्त्रवर्णान्निरन्तरं न्यस्यन्तः, तीर्थयात्रोत्सुकपथिकसार्थयातायात- पद्धतिपरिसरप्रतिष्ठापितं [^68]चेलाजिनकुशोत्तरमासनमधितिष्ठन्ति । हन्तैषां महायोगिनामद्भुतं नैरपेक्ष्यम्; येन स्वयमप्यन्तर्हसन्ति । 

यतश्च ;  
[^69] दम्भस्येव ध्वजममितया मण्डितं दर्भमुष्ट्या 

द्राघीयांसं कमपि पुरतः संप्रतिष्ठाप्य दण्डम् ।

पादोपान्तप्रणिहितधनान् प्राणिनो भक्तिनम्रान् 

नावेक्षन्ते कितवमुनयो नामतस्तीर्थपादाः ॥ २३ ॥
</details>



<details open><summary>विश्वास-प्रस्तुतिः - २४</summary>

अहह, अभी निरन्तरमान्तरं ध्यानमभिनयन्तः पुरः प्रतिष्ठापितां देवतामपि नोद्वीक्षन्ते । अभ्यर्णमागतानप्याचार्यमातृपितृ- प्रमुखानर्धनिमीलितेन लोचनेन विलोकयन्तोऽप्यनवलोकनं नाटयन्ति । का कथा प्रणामादीनाम् ? एतेषु च, 

शमदमवृत्तसमाधिषु निःस्पृहभावे च नैष्ठिका दम्भाः ।

अयुतायुतांशकक्ष्यामदम्भदम्भस्य नार्हन्ति ॥ २४ ॥
</details>

<details><summary>मूलम् - २४</summary>

अहह, अभी निरन्तरमान्तरं ध्यानमभिनयन्तः पुरः प्रतिष्ठापितां देवतामपि नोद्वीक्षन्ते । अभ्यर्णमागतानप्याचार्यमातृपितृ- प्रमुखानर्धनिमीलितेन लोचनेन विलोकयन्तोऽप्यनवलोकनं नाटयन्ति । का कथा प्रणामादीनाम् ? एतेषु च, 

शमदमवृत्तसमाधिषु निःस्पृहभावे च नैष्ठिका दम्भाः ।

अयुतायुतांशकक्ष्यामदम्भदम्भस्य नार्हन्ति ॥ २४ ॥
</details>



<details open><summary>विश्वास-प्रस्तुतिः - २५</summary>

अयं पुनरिह [^70]अनुगतधूर्तबकवृत्तीनां[^71] त्रैविद्यतपस्विना 

गण्यो महातपाः- 

शिक्षा विशेष निभृताकृतिरूर्ध्वबाहुः 

प्रक्रीडयन्निव निजां तपसि प्रतिष्ठाम् । 

दर्भावृते क्षितितले निहितैकपाद- 

श्चित्रं सजीवमिव तिष्ठति दाम्भिकेन्द्रः ॥ २५ ॥
</details>

<details><summary>मूलम् - २५</summary>

अयं पुनरिह [^70]अनुगतधूर्तबकवृत्तीनां[^71] त्रैविद्यतपस्विना 

गण्यो महातपाः- 

शिक्षा विशेष निभृताकृतिरूर्ध्वबाहुः 

प्रक्रीडयन्निव निजां तपसि प्रतिष्ठाम् । 

दर्भावृते क्षितितले निहितैकपाद- 

श्चित्रं सजीवमिव तिष्ठति दाम्भिकेन्द्रः ॥ २५ ॥
</details>



<details open><summary>विश्वास-प्रस्तुतिः - २६</summary>

इतश्चायमेतादृशो [^72]यायजूकः- 

अलिकचिबुकनासाजानुबाहूदराद्यै[^73] 

र्विवृतनतिविशेषो मृत्तिकालेपचिह्नैः ।

 कनकगिरिमिवेच्छन् कश्चिदग्निं[^74] समिन्धे 

मुकुलितनयनार्धो मूर्तिमानेष दम्भः ॥ २६ ॥
</details>

<details><summary>मूलम् - २६</summary>

इतश्चायमेतादृशो [^72]यायजूकः- 

अलिकचिबुकनासाजानुबाहूदराद्यै[^73] 

र्विवृतनतिविशेषो मृत्तिकालेपचिह्नैः ।

 कनकगिरिमिवेच्छन् कश्चिदग्निं[^74] समिन्धे 

मुकुलितनयनार्धो मूर्तिमानेष दम्भः ॥ २६ ॥
</details>



<details open><summary>विश्वास-प्रस्तुतिः - २७</summary>

( परिवृत्यावलोक्य) अहो नु खलु काषायदण्डमात्रशरणानां[^75] कलियुगसंन्यासिनां नैरपेक्ष्यम्[^76] 

भिक्षेति शिष्यजन[^77] रक्षणदक्षिणेति 

शाटीति शाश्वतमठोपधिकल्पनेति । 

ग्रन्थोपसंग्रहणमूल्यमिति ब्रुवाणाः 

संन्यासिनोऽपि दधते सततं धनायाम् ॥ २७ ॥
</details>

<details><summary>मूलम् - २७</summary>

( परिवृत्यावलोक्य) अहो नु खलु काषायदण्डमात्रशरणानां[^75] कलियुगसंन्यासिनां नैरपेक्ष्यम्[^76] 

भिक्षेति शिष्यजन[^77] रक्षणदक्षिणेति 

शाटीति शाश्वतमठोपधिकल्पनेति । 

ग्रन्थोपसंग्रहणमूल्यमिति ब्रुवाणाः 

संन्यासिनोऽपि दधते सततं धनायाम् ॥ २७ ॥
</details>



<details open><summary>विश्वास-प्रस्तुतिः - २८</summary>

( सहर्षम् ) नूनमीशपुरुषावष्टब्धे जीवलोके सिद्धप्रायं समीहितं महामोहस्य । अथाप्येतदिह सितासितनदीसंभेदो[^78] विवेक- स्थानमिव किंचिदाभाति । यदुत,  
आचारोदधिसैकतप्रतिनिधिर्मृत्पिण्डकूटः कचित् 

पापच्छेदनशस्त्रजालपरुषः कुत्रापि दर्भोंत्करः । 

पूजाशेषितपुष्पपल्लवफलस्तोमः स्फुरत्यन्यतो[^79] 

मन्ये कस्यचिदेतदाश्रमपदं मान्यं महायोगिनः ॥ २८ ॥
</details>

<details><summary>मूलम् - २८</summary>

( सहर्षम् ) नूनमीशपुरुषावष्टब्धे जीवलोके सिद्धप्रायं समीहितं महामोहस्य । अथाप्येतदिह सितासितनदीसंभेदो[^78] विवेक- स्थानमिव किंचिदाभाति । यदुत,  
आचारोदधिसैकतप्रतिनिधिर्मृत्पिण्डकूटः कचित् 

पापच्छेदनशस्त्रजालपरुषः कुत्रापि दर्भोंत्करः । 

पूजाशेषितपुष्पपल्लवफलस्तोमः स्फुरत्यन्यतो[^79] 

मन्ये कस्यचिदेतदाश्रमपदं मान्यं महायोगिनः ॥ २८ ॥
</details>



<details open><summary>विश्वास-प्रस्तुतिः - २९</summary>

अत्र च, 

विरुद्धमतिकर्दमं विषयवृत्तिविन्ध्याटवीं 

त्रिवर्गमृगतृष्णिकां त्रिगुणवागुरायन्त्रणाम् । 

निवर्त्य नियमक्रमैः स्फुरति मुक्तवत्कोऽप्यसा- 

वपत्यमथवाग्रजः सवितुरेष तातोऽपि वा ॥ २९ ॥
</details>

<details><summary>मूलम् - २९</summary>

अत्र च, 

विरुद्धमतिकर्दमं विषयवृत्तिविन्ध्याटवीं 

त्रिवर्गमृगतृष्णिकां त्रिगुणवागुरायन्त्रणाम् । 

निवर्त्य नियमक्रमैः स्फुरति मुक्तवत्कोऽप्यसा- 

वपत्यमथवाग्रजः सवितुरेष तातोऽपि वा ॥ २९ ॥
</details>



<details open><summary>विश्वास-प्रस्तुतिः - ३०</summary>

।  
उपसर्पामि[^80] तावदेनम् । (इत्याश्रममासीदति । निमित्तं सूचयन् सहर्षम् ) नूनमिह मे प्रियासमागममत्यासन्नमभिव्यनक्ति दर्शितस्पन्दलास्यं दक्षिणं चक्षुः । 

(ततः प्रविशति [^81]प्रव्राजिकावेषधारिण्यसूया) 

असूया - अहं हि [^82]विवेकपरिपन्थिचूडामणेर्महाराजस्य महामोहस्य देव्या दुर्मत्या विश्वजनहृदयविस्रम्भकवेषपरिग्रहेण विदुषां चित्तमुपप्लावयितुमादिष्टा परिक्रान्तचतुर्दशभुवना प्रयागतीर्थ मवगाह्य [^83]प्रत्यागतास्मि भगवतो धर्मध्वजस्य कुलपतेराश्रमम् । निपुणमिहापि [^84]गुणवद्विषये दोषानुद्घाटयितुं[^85] चारतन्त्रं तन्त्रयितव्यम् । ( स्वसामर्थ्यं बहुमत्य) 

मयि दत्तावधानायां विश्वदोषापहारिणा । 

न शक्यमीश्वरेणापि निरवद्येन वर्तितुम् ॥ ३० ॥
</details>

<details><summary>मूलम् - ३०</summary>

।  
उपसर्पामि[^80] तावदेनम् । (इत्याश्रममासीदति । निमित्तं सूचयन् सहर्षम् ) नूनमिह मे प्रियासमागममत्यासन्नमभिव्यनक्ति दर्शितस्पन्दलास्यं दक्षिणं चक्षुः । 

(ततः प्रविशति [^81]प्रव्राजिकावेषधारिण्यसूया) 

असूया - अहं हि [^82]विवेकपरिपन्थिचूडामणेर्महाराजस्य महामोहस्य देव्या दुर्मत्या विश्वजनहृदयविस्रम्भकवेषपरिग्रहेण विदुषां चित्तमुपप्लावयितुमादिष्टा परिक्रान्तचतुर्दशभुवना प्रयागतीर्थ मवगाह्य [^83]प्रत्यागतास्मि भगवतो धर्मध्वजस्य कुलपतेराश्रमम् । निपुणमिहापि [^84]गुणवद्विषये दोषानुद्घाटयितुं[^85] चारतन्त्रं तन्त्रयितव्यम् । ( स्वसामर्थ्यं बहुमत्य) 

मयि दत्तावधानायां विश्वदोषापहारिणा । 

न शक्यमीश्वरेणापि निरवद्येन वर्तितुम् ॥ ३० ॥
</details>



<details open><summary>विश्वास-प्रस्तुतिः - ३१</summary>

निरङ्कुशाः खलु मत्परिगृहीताः पुरुषाः । नित्यमविद्यमानमपि दोषं विद्यमानमिवापादयन्ति । किमुत विद्यमानम् ? तथाहि- 

निरवधिगुणग्रामे रामे निरागसि वागसि - 

स्फुरणमुषितालोका लोका वदन्ति सदन्तिके । 

वरतनुहतिं वालिद्रोहं मनागपसर्पणं 

परिमितगुणे स्पष्टावद्ये सुधा किमुदासते ॥ ३१ ॥
</details>

<details><summary>मूलम् - ३१</summary>

निरङ्कुशाः खलु मत्परिगृहीताः पुरुषाः । नित्यमविद्यमानमपि दोषं विद्यमानमिवापादयन्ति । किमुत विद्यमानम् ? तथाहि- 

निरवधिगुणग्रामे रामे निरागसि वागसि - 

स्फुरणमुषितालोका लोका वदन्ति सदन्तिके । 

वरतनुहतिं वालिद्रोहं मनागपसर्पणं 

परिमितगुणे स्पष्टावद्ये सुधा किमुदासते ॥ ३१ ॥
</details>



<details open><summary>विश्वास-प्रस्तुतिः - ३२</summary>

(परिक्रम्य) क एते प्रत्यासन्नसुरसरिदनूपनीपवनमहीतलनिहितयोगासनाः स्थिरतरपर्यङ्कबन्धबन्धुरनिभृततर[^86]ऋजुकाया मुण्डजटिलशिखाजटा मुनयः ?

 (निर्वर्ण्य) हन्त विदितमेतत् । 

(सान्तसम्) 

स्तनभरनतमन्तर्ब्रह्म संचिन्तयन्तः 

पुलकितनिभृताङ्गाः[^87] पुष्पबाणागमस्थाः । 

विजितकरणवर्गा विश्रुतात्मान एते 

मुषितनिखिलधर्मा मुक्तभावं भजन्ते ॥ ३२ ॥
</details>

<details><summary>मूलम् - ३२</summary>

(परिक्रम्य) क एते प्रत्यासन्नसुरसरिदनूपनीपवनमहीतलनिहितयोगासनाः स्थिरतरपर्यङ्कबन्धबन्धुरनिभृततर[^86]ऋजुकाया मुण्डजटिलशिखाजटा मुनयः ?

 (निर्वर्ण्य) हन्त विदितमेतत् । 

(सान्तसम्) 

स्तनभरनतमन्तर्ब्रह्म संचिन्तयन्तः 

पुलकितनिभृताङ्गाः[^87] पुष्पबाणागमस्थाः । 

विजितकरणवर्गा विश्रुतात्मान एते 

मुषितनिखिलधर्मा मुक्तभावं भजन्ते ॥ ३२ ॥
</details>



<details open><summary>विश्वास-प्रस्तुतिः - ३३</summary>

नामतश्चैतान्निर्दिशामि - 

श्रद्धायाजी षड्रस ब्रह्मवादी कामैकान्ती काकिणीनिष्कदासः ।

 मार्जाराणां कुक्कुटानां बकानां छात्रा एते सिद्धचार्वाकतन्त्राः ॥ ३३ ॥
</details>

<details><summary>मूलम् - ३३</summary>

नामतश्चैतान्निर्दिशामि - 

श्रद्धायाजी षड्रस ब्रह्मवादी कामैकान्ती काकिणीनिष्कदासः ।

 मार्जाराणां कुक्कुटानां बकानां छात्रा एते सिद्धचार्वाकतन्त्राः ॥ ३३ ॥
</details>



<details open><summary>विश्वास-प्रस्तुतिः - ३४</summary>

स्वस्ति चैतादृशां स्वोपकारमात्र संरम्भाय । दृश्यते हि- 

नवदलपुटे कल्प्या यस्य प्रभोरपि तल्पधी- 

र्नटपरिबृढो यस्याधस्ताच्छ्रमं शमयिष्यते[^88] ।

 वटविटपिनस्तस्याङ्कूराननुत्कटपल्लवान् 

स्थपुट[^89] पुटसापेक्षो भिक्षुः प्रतिक्षणमीक्षते ॥ ३४ ॥
</details>

<details><summary>मूलम् - ३४</summary>

स्वस्ति चैतादृशां स्वोपकारमात्र संरम्भाय । दृश्यते हि- 

नवदलपुटे कल्प्या यस्य प्रभोरपि तल्पधी- 

र्नटपरिबृढो यस्याधस्ताच्छ्रमं शमयिष्यते[^88] ।

 वटविटपिनस्तस्याङ्कूराननुत्कटपल्लवान् 

स्थपुट[^89] पुटसापेक्षो भिक्षुः प्रतिक्षणमीक्षते ॥ ३४ ॥
</details>



<details open><summary>विश्वास-प्रस्तुतिः - ३५</summary>

(आकाशे कर्णे दत्वा ) किं बूथ भिक्षवः ? प्रव्रज्यापरिग्रहः परपरिवदनं चेति विप्रतिषिद्धमिति । [^90]ही ही निगृहीता एव नूनं यूयं स्ववचनविरोधेन । प्रव्रजिताः खलु भवन्तोऽपि स्वगृहेभ्यः परि- वदन्ति च मामिति । (अन्यतोऽवलोक्य) अयमपरः कश्चिदिह रौक्मकुण्डलदण्डकमण्डलुमण्डितः, कटितटनिबिडनिगुम्मितदर्भरज्जुः, अष्टकाभोजन निरन्तराध्मातकुक्षिः, अनवरतविरचित हुंकार- भर्त्सितपुरोवर्तिजनः, इतस्ततो दत्तदृष्टिः, तृणीकृतजगत्त्रयः, त्रैविष्टपैरपि दुष्प्रवेशं धर्मध्वजस्य कुलपतेराश्रममुपजिगमिषति । इमं तावदाश्रमद्वारोपरोधेन तस्थुषी विशेषतो विविदिषामि ।  
दर्पः - ( उपसृत्य प्रश्रयमभिनयन् ) भगवति, भारतकथा- प्रसिद्धवैभवा [^91]प्रव्रजिताश्रमाधिदेवताकल्पा प्रत्यायितयोगसिद्धिः सुलभेव[^92] संदृश्यसे । तदहमिह ग्रामकुलगोत्रादिभिर्विशेषतस्त्वां विजिज्ञासे । 

असूया - भद्र, अन्तिमाश्रमप्रविष्टैरवक्तव्यमेव पृच्छसि । अप्रणम्य तु मां कथं यूपवत्तिष्ठसि ?

दर्पः — वयः कर्मविद्यादिभिरधिकोऽहम् । आश्रमाधिका तु भवती । इह तु नन्तृनन्तव्यभावे संदिहानस्तिष्ठामि । - 

असूया - अथ तर्ह्यस्मिन्नाश्रमे योऽसौ कुलपतिरशेषधर्मविदास्ते, तमेव धर्मसंकटं पृच्छामः । 

दर्पः --- यदभिमतं भवत्याः । तदभ्युपगच्छामि । तिष्ठत्वयं विमर्शः । किंतु किंचिदन्तर्वर्तते - 

भवतीं संनिवेशेन भाववीक्षितचेष्टितैः । 

अनुभूतचरीं मन्ये वेषस्तु विषमस्तव ॥ ३५ ॥
</details>

<details><summary>मूलम् - ३५</summary>

(आकाशे कर्णे दत्वा ) किं बूथ भिक्षवः ? प्रव्रज्यापरिग्रहः परपरिवदनं चेति विप्रतिषिद्धमिति । [^90]ही ही निगृहीता एव नूनं यूयं स्ववचनविरोधेन । प्रव्रजिताः खलु भवन्तोऽपि स्वगृहेभ्यः परि- वदन्ति च मामिति । (अन्यतोऽवलोक्य) अयमपरः कश्चिदिह रौक्मकुण्डलदण्डकमण्डलुमण्डितः, कटितटनिबिडनिगुम्मितदर्भरज्जुः, अष्टकाभोजन निरन्तराध्मातकुक्षिः, अनवरतविरचित हुंकार- भर्त्सितपुरोवर्तिजनः, इतस्ततो दत्तदृष्टिः, तृणीकृतजगत्त्रयः, त्रैविष्टपैरपि दुष्प्रवेशं धर्मध्वजस्य कुलपतेराश्रममुपजिगमिषति । इमं तावदाश्रमद्वारोपरोधेन तस्थुषी विशेषतो विविदिषामि ।  
दर्पः - ( उपसृत्य प्रश्रयमभिनयन् ) भगवति, भारतकथा- प्रसिद्धवैभवा [^91]प्रव्रजिताश्रमाधिदेवताकल्पा प्रत्यायितयोगसिद्धिः सुलभेव[^92] संदृश्यसे । तदहमिह ग्रामकुलगोत्रादिभिर्विशेषतस्त्वां विजिज्ञासे । 

असूया - भद्र, अन्तिमाश्रमप्रविष्टैरवक्तव्यमेव पृच्छसि । अप्रणम्य तु मां कथं यूपवत्तिष्ठसि ?

दर्पः — वयः कर्मविद्यादिभिरधिकोऽहम् । आश्रमाधिका तु भवती । इह तु नन्तृनन्तव्यभावे संदिहानस्तिष्ठामि । - 

असूया - अथ तर्ह्यस्मिन्नाश्रमे योऽसौ कुलपतिरशेषधर्मविदास्ते, तमेव धर्मसंकटं पृच्छामः । 

दर्पः --- यदभिमतं भवत्याः । तदभ्युपगच्छामि । तिष्ठत्वयं विमर्शः । किंतु किंचिदन्तर्वर्तते - 

भवतीं संनिवेशेन भाववीक्षितचेष्टितैः । 

अनुभूतचरीं मन्ये वेषस्तु विषमस्तव ॥ ३५ ॥
</details>



<details open><summary>विश्वास-प्रस्तुतिः - ३६</summary>

असूया - अहमपि दृष्टपूर्वमिव भवन्तं भावयामि । तिष्ठत्वयं विमर्शः । परमहंसपरिव्राजकैरपि महानुभावैर्वृत्तवृद्धेति क्रिया- समभिहारेण वन्दितपदां महाभागां मामप्रणम्य दीपदण्डवत्तिष्ठतः पाण्डरपटस्य ते प्रायश्चित्तं ब्राह्मणेन विधापयितुं तव च शुद्धिमापादयितुमिच्छामि । 

दर्पः - (स्वगतम् ) परिगृहीतान्त्याश्रमा प्रगल्भमिव[^93] किं प्रजल्पति ? (प्रकाशम्, सविचिकित्सम् ) अस्तु तर्ह्यसावाश्रमस्वामी प्रष्टव्यः । 

(इत्युभावुपसर्पतः) 

दम्भः - (उभौ दृष्ट्वा मौनव्रतमभिनीय पत्नीं चेष्टया 

चोदयति) 

कुहना -- (ससंभ्रममुपसृत्य ) भद्द बह्मण, भअवइ संणासिणि, तुझेहिं अम्हघरवइसआसादो दूरे ठादव्वं । [^94]दीहमग्गा-  
गमणदूसिआणं तुम्हाणं अकिअमज्जणाणं अच्चासन्ती दूरपरिहर- णिज्जा । मंतसिद्धिपरिपंथिणी [^95]अ तुम्हाणं छाआ महाजोइविग्गहे मा होज । णं खु महत्पाणो वि मुणिअणा दूरे पणमंति । तेहिं वि उवणीअं भाईरहीसलिलं ण काहे वि [^96]घरसामिहत्थेण घेण्पइ[^97] । 

 

(भद्र ब्राह्मण, भगवति संन्यासिनि, युवाभ्यामस्मद्गृहपति- सकाशात् दूरे स्थातव्यम् । दीर्घमार्गागमनदूषितयोर्युवयोर कृतमज्जनयोरत्यासत्तिर्दूर परिहरणीया । मन्त्रसिद्धिपरिपन्थिनी च युव- योरछाया महायोगिविग्रहे मा भूयात् । एनं खलु महात्मानोऽपि मुनिजना दूरे प्रणमन्ति । तैरप्युपनीतं भागीरथीसलिलं न कदापि गृहस्वामिहस्तेन गृह्यते ।) 

दर्पः -- (सोपालम्भम् ) अतिमहानयमपूर्वदम्पत्योर्युवयोर्धर्म- नियमः । अपिच वयमाप्लुता गङ्गायमुनासंगमे पुण्यतमैश्च मन्त्रैः  
पुनः पुनः प्रोक्षिताः । आदित्यवत्तेजस्विनां स्वयंप्रकाशविग्रहाणामस्माकं छायापि किं त्वयोपलभ्यते ? लभ्यते तु परं निरयपातः । [^98]अहह, सर्वलोकसंभावितं सर्वाधिकं मामतिथिमिमां च परमहंस परिव्राजिकामन्योन्यनन्तृनन्तव्य भावसंशयनिर्मोचनाय [^99]समधिगतावनाहत्य नूनमसौ ते पतिराश्रमापस्मारो मौनव्यपदेशेन[^100] 'स्वमौढ्यमेव प्रच्छादयति । 

दम्भः -- ( सभ्रूक्षेपं हुंकरोति) 

कुहना - ( सरभसमुपसृत्य करतलेन मुखं पिधाय) महप्पहाव धम्मद्धअ, वाआणिअमं जोग्गेण कम्मणा मोत्तूण जोग्गाणं अइ- हीणं जोगं पडिवअणं दाअव्वं । 

( महाप्रभाव धर्मध्वज, वाङ्नियमं योग्येन कर्मणा मुक्त्वा योग्ययोरतिथ्योर्योग्यं प्रतिवचनं दातव्यम् ।) 

दम्भः- (प्राणसंयममभिनीय प्रणवमुद्घोष्य स्वगतम् ) अकामोपनतमिदमसंभाष्यसंभाषणम् । (प्रकाशम्) रेरे व्रात्यब्राह्मण  
मूढजनमूर्धाभिषिक्त, स्वमौढ्यप्रच्छादकं मां प्रख्यापयसि । दिष्ट्या खलु मया तपः संक्षयभीरुणा नैतावन्तं कालं शप्यसे । शप्ताः खलु मया कति कति भस्मसात्समपद्यन्त । अविदितपूर्व दुराचार, दूरं गच्छ । मा ते भून्मम दृष्टितेजसा भस्मीभावः । 

। 

दर्पः - (सक्रोधम् ) रेरे, मूढ द्विजातिरिति जातिं बहुमन्यमानेन मया पादेन शिरसि न ताड्यसे । अपिच, 

 

तुण्डीरं मण्डलं मे कुलपतिरपि च स्कन्दभूपालवन्द्यः 

क्षेत्रं [^101]सत्यव्रताख्यं [^102]क्षितितलतिलकं क्षुद्रकाञ्श्चयग्रहारः ।

प्रख्यातः शिष्यभूम्ना दिशि दिशि भवता कूपकूर्मोपमेन 

स्थाता वादाहवेषु स्थविर कथमहं न श्रुतो नापि दृष्टः ॥ ३६ ॥
</details>

<details><summary>मूलम् - ३६</summary>

असूया - अहमपि दृष्टपूर्वमिव भवन्तं भावयामि । तिष्ठत्वयं विमर्शः । परमहंसपरिव्राजकैरपि महानुभावैर्वृत्तवृद्धेति क्रिया- समभिहारेण वन्दितपदां महाभागां मामप्रणम्य दीपदण्डवत्तिष्ठतः पाण्डरपटस्य ते प्रायश्चित्तं ब्राह्मणेन विधापयितुं तव च शुद्धिमापादयितुमिच्छामि । 

दर्पः - (स्वगतम् ) परिगृहीतान्त्याश्रमा प्रगल्भमिव[^93] किं प्रजल्पति ? (प्रकाशम्, सविचिकित्सम् ) अस्तु तर्ह्यसावाश्रमस्वामी प्रष्टव्यः । 

(इत्युभावुपसर्पतः) 

दम्भः - (उभौ दृष्ट्वा मौनव्रतमभिनीय पत्नीं चेष्टया 

चोदयति) 

कुहना -- (ससंभ्रममुपसृत्य ) भद्द बह्मण, भअवइ संणासिणि, तुझेहिं अम्हघरवइसआसादो दूरे ठादव्वं । [^94]दीहमग्गा-  
गमणदूसिआणं तुम्हाणं अकिअमज्जणाणं अच्चासन्ती दूरपरिहर- णिज्जा । मंतसिद्धिपरिपंथिणी [^95]अ तुम्हाणं छाआ महाजोइविग्गहे मा होज । णं खु महत्पाणो वि मुणिअणा दूरे पणमंति । तेहिं वि उवणीअं भाईरहीसलिलं ण काहे वि [^96]घरसामिहत्थेण घेण्पइ[^97] । 

 

(भद्र ब्राह्मण, भगवति संन्यासिनि, युवाभ्यामस्मद्गृहपति- सकाशात् दूरे स्थातव्यम् । दीर्घमार्गागमनदूषितयोर्युवयोर कृतमज्जनयोरत्यासत्तिर्दूर परिहरणीया । मन्त्रसिद्धिपरिपन्थिनी च युव- योरछाया महायोगिविग्रहे मा भूयात् । एनं खलु महात्मानोऽपि मुनिजना दूरे प्रणमन्ति । तैरप्युपनीतं भागीरथीसलिलं न कदापि गृहस्वामिहस्तेन गृह्यते ।) 

दर्पः -- (सोपालम्भम् ) अतिमहानयमपूर्वदम्पत्योर्युवयोर्धर्म- नियमः । अपिच वयमाप्लुता गङ्गायमुनासंगमे पुण्यतमैश्च मन्त्रैः  
पुनः पुनः प्रोक्षिताः । आदित्यवत्तेजस्विनां स्वयंप्रकाशविग्रहाणामस्माकं छायापि किं त्वयोपलभ्यते ? लभ्यते तु परं निरयपातः । [^98]अहह, सर्वलोकसंभावितं सर्वाधिकं मामतिथिमिमां च परमहंस परिव्राजिकामन्योन्यनन्तृनन्तव्य भावसंशयनिर्मोचनाय [^99]समधिगतावनाहत्य नूनमसौ ते पतिराश्रमापस्मारो मौनव्यपदेशेन[^100] 'स्वमौढ्यमेव प्रच्छादयति । 

दम्भः -- ( सभ्रूक्षेपं हुंकरोति) 

कुहना - ( सरभसमुपसृत्य करतलेन मुखं पिधाय) महप्पहाव धम्मद्धअ, वाआणिअमं जोग्गेण कम्मणा मोत्तूण जोग्गाणं अइ- हीणं जोगं पडिवअणं दाअव्वं । 

( महाप्रभाव धर्मध्वज, वाङ्नियमं योग्येन कर्मणा मुक्त्वा योग्ययोरतिथ्योर्योग्यं प्रतिवचनं दातव्यम् ।) 

दम्भः- (प्राणसंयममभिनीय प्रणवमुद्घोष्य स्वगतम् ) अकामोपनतमिदमसंभाष्यसंभाषणम् । (प्रकाशम्) रेरे व्रात्यब्राह्मण  
मूढजनमूर्धाभिषिक्त, स्वमौढ्यप्रच्छादकं मां प्रख्यापयसि । दिष्ट्या खलु मया तपः संक्षयभीरुणा नैतावन्तं कालं शप्यसे । शप्ताः खलु मया कति कति भस्मसात्समपद्यन्त । अविदितपूर्व दुराचार, दूरं गच्छ । मा ते भून्मम दृष्टितेजसा भस्मीभावः । 

। 

दर्पः - (सक्रोधम् ) रेरे, मूढ द्विजातिरिति जातिं बहुमन्यमानेन मया पादेन शिरसि न ताड्यसे । अपिच, 

 

तुण्डीरं मण्डलं मे कुलपतिरपि च स्कन्दभूपालवन्द्यः 

क्षेत्रं [^101]सत्यव्रताख्यं [^102]क्षितितलतिलकं क्षुद्रकाञ्श्चयग्रहारः ।

प्रख्यातः शिष्यभूम्ना दिशि दिशि भवता कूपकूर्मोपमेन 

स्थाता वादाहवेषु स्थविर कथमहं न श्रुतो नापि दृष्टः ॥ ३६ ॥
</details>



<details open><summary>विश्वास-प्रस्तुतिः - ३७</summary>

(विहस्य ) अहो '[^103]महादाम्भिक, अविदितमदीयाचारः[^104]' किमिति दुराचार [^105]इत्युपक्रोशसि । अथवा कः खल्वयं मया विना मत्प्रभावाभिज्ञः ? यस्य मे महायोगिनोऽपि अभिजनविद्यावृत्तेषु षोडशीमपि कलां नार्हन्ति । किमुत पृथग्जनाः ? अत एव हि श्रोत्रियानपि त्रिवर्षपूर्वान्न नमस्करोमि । किं न वेत्थ मामकं धर्मप्रवर्तनाभिसंधिम् ? 

रथ्यावादविशङ्कयमानजरठासंबन्धिसंभाषणात् 

त्यक्ता हन्त पतिव्रता गुणनिधिः सत्रासमम्बा मया । 

विद्यातश्च विवाहतश्च [^106]विदितादाचारतश्च क्षितौ[^107] 

कूटस्थाभ्यधिकस्य मे [^108]किमधिकः को वा समः [^109]कथ्यते ॥ ३७॥
</details>

<details><summary>मूलम् - ३७</summary>

(विहस्य ) अहो '[^103]महादाम्भिक, अविदितमदीयाचारः[^104]' किमिति दुराचार [^105]इत्युपक्रोशसि । अथवा कः खल्वयं मया विना मत्प्रभावाभिज्ञः ? यस्य मे महायोगिनोऽपि अभिजनविद्यावृत्तेषु षोडशीमपि कलां नार्हन्ति । किमुत पृथग्जनाः ? अत एव हि श्रोत्रियानपि त्रिवर्षपूर्वान्न नमस्करोमि । किं न वेत्थ मामकं धर्मप्रवर्तनाभिसंधिम् ? 

रथ्यावादविशङ्कयमानजरठासंबन्धिसंभाषणात् 

त्यक्ता हन्त पतिव्रता गुणनिधिः सत्रासमम्बा मया । 

विद्यातश्च विवाहतश्च [^106]विदितादाचारतश्च क्षितौ[^107] 

कूटस्थाभ्यधिकस्य मे [^108]किमधिकः को वा समः [^109]कथ्यते ॥ ३७॥
</details>



<details open><summary>विश्वास-प्रस्तुतिः - ३८</summary>

दम्भः - अरे ब्रह्मबन्धो दुर्विनीत दुराग्रह, यद्येवं त्वमा- स्थितसमाचारः किं न परिव्राजिकां प्रणमसि ? पितरमिव सर्व- लोकाभ्यर्चितं विदितसकलवेदितव्यैः [^110]महात्मभिरव्यविदितवैभवं [^111] त्रिवर्षपूर्वश्रोत्रियं मां, धर्मपत्नीं च मम पतिव्रतावृत्तिनियमेन[^112] प्रत्यक्षितपरावरतत्त्वैरपि पितामहादिभिः क्रियासमभिहारेण कृतनमस्कारां किं नाभिवादयसि ? 

दर्पः- हे धर्मध्वज आत्मश्लाघापातकिन्, अद्य खलु पूज्यपूजाव्यतिक्रमेण कपूयां योनिं प्रतिपत्स्यसे श्वयोनिं वा चाण्डालयोनिं वा । अहमपि सर्वलोकसंचारी त्वदभ्यर्चकं [^113]क्वापि [^114]'कमपि न पश्यामि । (सोच्चैर्हासम् ) भो भो [^115]जडवञ्चक, 

प्रजानां पतयो दृष्टाः पशूनां बृहतामपि । 

न च त्वमधिकस्तेभ्यो न चास्मान् बहुमन्यसे  ॥ ३८ ॥
</details>

<details><summary>मूलम् - ३८</summary>

दम्भः - अरे ब्रह्मबन्धो दुर्विनीत दुराग्रह, यद्येवं त्वमा- स्थितसमाचारः किं न परिव्राजिकां प्रणमसि ? पितरमिव सर्व- लोकाभ्यर्चितं विदितसकलवेदितव्यैः [^110]महात्मभिरव्यविदितवैभवं [^111] त्रिवर्षपूर्वश्रोत्रियं मां, धर्मपत्नीं च मम पतिव्रतावृत्तिनियमेन[^112] प्रत्यक्षितपरावरतत्त्वैरपि पितामहादिभिः क्रियासमभिहारेण कृतनमस्कारां किं नाभिवादयसि ? 

दर्पः- हे धर्मध्वज आत्मश्लाघापातकिन्, अद्य खलु पूज्यपूजाव्यतिक्रमेण कपूयां योनिं प्रतिपत्स्यसे श्वयोनिं वा चाण्डालयोनिं वा । अहमपि सर्वलोकसंचारी त्वदभ्यर्चकं [^113]क्वापि [^114]'कमपि न पश्यामि । (सोच्चैर्हासम् ) भो भो [^115]जडवञ्चक, 

प्रजानां पतयो दृष्टाः पशूनां बृहतामपि । 

न च त्वमधिकस्तेभ्यो न चास्मान् बहुमन्यसे  ॥ ३८ ॥
</details>



<details open><summary>विश्वास-प्रस्तुतिः - ३९</summary>

नूनमधिकजनपरिवादेन सहसैव [^116]निरयं गमिष्यसि । 

कुहना - भअवइ,[^117] एसो दुब्बम्हणो महेसिपरिवारण विणासं [^118]पडिवज्जइ । 

( भगवति, एष दुर्ब्राह्मणो महर्षिपरिवादेन विनाशं प्रतिपद्यते । ) 

असूया - अयि धार्मिकपत्नि, दुर्ब्राह्मणीव किमिति नामाभ्यागतमतिथिमधिक्षिपसि ? किं तु अन्योन्यपरिवादिनावेतौ महानुभावौ क्षणमावाभ्यां क्षन्तव्यौ । 

दम्भः -- ( सक्रोधम् ) रे रे वाचाटवायस, 

वृथा पर्यटनशीलोऽसि । तथा हि- 

सारमेय इव 

जातिमात्रशरणा बहिष्कृताः केचिदाहृतजघन्यवृत्तयः । 

रोषणा विपरिधाविनो मुधा हेपयन्ति जनमुज्झितहियः ॥ ३९ ॥
</details>

<details><summary>मूलम् - ३९</summary>

नूनमधिकजनपरिवादेन सहसैव [^116]निरयं गमिष्यसि । 

कुहना - भअवइ,[^117] एसो दुब्बम्हणो महेसिपरिवारण विणासं [^118]पडिवज्जइ । 

( भगवति, एष दुर्ब्राह्मणो महर्षिपरिवादेन विनाशं प्रतिपद्यते । ) 

असूया - अयि धार्मिकपत्नि, दुर्ब्राह्मणीव किमिति नामाभ्यागतमतिथिमधिक्षिपसि ? किं तु अन्योन्यपरिवादिनावेतौ महानुभावौ क्षणमावाभ्यां क्षन्तव्यौ । 

दम्भः -- ( सक्रोधम् ) रे रे वाचाटवायस, 

वृथा पर्यटनशीलोऽसि । तथा हि- 

सारमेय इव 

जातिमात्रशरणा बहिष्कृताः केचिदाहृतजघन्यवृत्तयः । 

रोषणा विपरिधाविनो मुधा हेपयन्ति जनमुज्झितहियः ॥ ३९ ॥
</details>



<details open><summary>विश्वास-प्रस्तुतिः - ४०</summary>

दर्पः - ( सहस्तास्फालनं विहस्य) यथावस्थितवादिने मह्यं मर्कट इव किमिति नाम कुप्यसि ? 

दम्भः --रे रे, स्तम्भ इव वृथा स्थूलस्त्वं विश्ववृत्तान्तं न जानासि ।  
मयि चरति कदाचित्सत्यलोकोपकण्ठे 

सपदि सनकमुख्यैः साकमभ्युज्जिहानः । 

सविनयनिभृताङ्गः सप्तशः क्षालितेन 

स्वयमुदवहदर्घ्य पाणिना पद्मयोनिः ॥ ४० ॥
</details>

<details><summary>मूलम् - ४०</summary>

दर्पः - ( सहस्तास्फालनं विहस्य) यथावस्थितवादिने मह्यं मर्कट इव किमिति नाम कुप्यसि ? 

दम्भः --रे रे, स्तम्भ इव वृथा स्थूलस्त्वं विश्ववृत्तान्तं न जानासि ।  
मयि चरति कदाचित्सत्यलोकोपकण्ठे 

सपदि सनकमुख्यैः साकमभ्युज्जिहानः । 

सविनयनिभृताङ्गः सप्तशः क्षालितेन 

स्वयमुदवहदर्घ्य पाणिना पद्मयोनिः ॥ ४० ॥
</details>



<details open><summary>विश्वास-प्रस्तुतिः - ४१</summary>

अपिच, 

कति कतीह पुरातनतापसाः कमल संभववंशसमुद्भवाः । 

अतितरन्ति महान्त्यपि पातकान्यहह मामकपादजलाप्लुताः ॥ ४१ ॥
</details>

<details><summary>मूलम् - ४१</summary>

अपिच, 

कति कतीह पुरातनतापसाः कमल संभववंशसमुद्भवाः । 

अतितरन्ति महान्त्यपि पातकान्यहह मामकपादजलाप्लुताः ॥ ४१ ॥
</details>



<details open><summary>विश्वास-प्रस्तुतिः - ४२</summary>

कुहना - सच्चं एवं दिट्ठ मए वि सहधम्मआरिणीए ॥ 

(सत्यमेतद् दृष्टं मयापि सहधर्मचारिण्या । ) 

दर्पः -- (स्वगतम् ) नूनमयमार्यो दम्भः, इयमपि कुहना । न खल्वन्येषामीदृशं चारित्रमतिवादनं वा संभवति । तदेतावेव-  
अस्मद्बन्धुभूतावभ्युपगमयामि । ( प्रकाशम्) भगवति विश्ववेदिनि, युक्तिसिद्धमिह किमपि भगवत्यै निवेदयामि -- 

परधनहरणप्रवीणभावा कुटिलमतिः कुहनैव सेयमार्या । 

पशुवधपरिशेषनामयज्ञः स्ववशजनः स्वयमेव दम्भ एषः ॥ ४२ ॥
</details>

<details><summary>मूलम् - ४२</summary>

कुहना - सच्चं एवं दिट्ठ मए वि सहधम्मआरिणीए ॥ 

(सत्यमेतद् दृष्टं मयापि सहधर्मचारिण्या । ) 

दर्पः -- (स्वगतम् ) नूनमयमार्यो दम्भः, इयमपि कुहना । न खल्वन्येषामीदृशं चारित्रमतिवादनं वा संभवति । तदेतावेव-  
अस्मद्बन्धुभूतावभ्युपगमयामि । ( प्रकाशम्) भगवति विश्ववेदिनि, युक्तिसिद्धमिह किमपि भगवत्यै निवेदयामि -- 

परधनहरणप्रवीणभावा कुटिलमतिः कुहनैव सेयमार्या । 

पशुवधपरिशेषनामयज्ञः स्ववशजनः स्वयमेव दम्भ एषः ॥ ४२ ॥
</details>



<details open><summary>विश्वास-प्रस्तुतिः - ४३</summary>

तत्कथमेतत्सकाशाद्धर्मसंकटं मोक्ष्यावः ? 

असूया - अहमप्येवं संभावयामि । 

दम्भः - (सान्तर्हासम्) युवामप्यहं युक्तितः स्थापयामि- 

ध्रुवमत्र गुणोत्तरापवादी ध्वनिसारः स्वयमागतोऽसि दर्पः ।

 परिकल्पितवीतरागवेषा तव भार्यैव भवेदसावसूया ॥ ४३ ॥
</details>

<details><summary>मूलम् - ४३</summary>

तत्कथमेतत्सकाशाद्धर्मसंकटं मोक्ष्यावः ? 

असूया - अहमप्येवं संभावयामि । 

दम्भः - (सान्तर्हासम्) युवामप्यहं युक्तितः स्थापयामि- 

ध्रुवमत्र गुणोत्तरापवादी ध्वनिसारः स्वयमागतोऽसि दर्पः ।

 परिकल्पितवीतरागवेषा तव भार्यैव भवेदसावसूया ॥ ४३ ॥
</details>



<details open><summary>विश्वास-प्रस्तुतिः - ४४</summary>

(नेपथ्ये) 

गृहपतिरतिथिश्च सत्यवादिनावेतौ गौडलाटधार्मिकौ । (सर्वे सप्रत्यभिज्ञं परस्परमवलोक्य संतोषमभिनयन्ति )

दम्भः - ( सानन्दम् ) सखे दर्प, अभिव्यञ्जिता वयमिदा नीमशरीरिण्या भारत्या । 

दर्पः - अवितथवादिनी खल्वेषा । तदार्येणापराधो मामकः 

क्षन्तव्यः । 

दम्भः --- मयापि खल्वपराद्धम् । 

( दम्भदर्पावन्योन्यमञ्जलिं बघ्नीतः ; निबध्नीतश्च प्रियवच- नम् । असूयाकुहने गाढं मिथ आश्लिष्यतः) 

दम्भदपौ --- यथामनोरथमिह वयं यदृच्छया दैव्या समा- 

गताः । अभिगन्तव्यस्त्वनन्तरं समये महाराजः 

(ततः प्रविशति महामोहो दुर्मतिश्च)  
महामोहः - ( विचिन्त्य) प्रिये, महासाहसिकस्य कुलघ्नस्य विवेकस्य विध्वंसनाय[^119] कृतप्रतिज्ञेन मया समाधिसाकाङ्क्षपुरुष- [^120]चित्तसंक्षोभणाय प्रेषिताः सिंहवन गुप्तिन्यायेन परस्पराभिरक्षिताश्च कामक्रोधादयः कालोपपन्नकातर्यकलुषिताः सैकतसेतव इव भग्नव्यूहाः प्रतिनिवृत्य कथमप्यस्मन्मुखमवलोकयितुमक्षमाः प्रतिदिशं प्रस्थाय [^121]प्रायमास्थिता इत्युपश्रुतमस्माभिः । तदिह भवत्या तत्प्रेयसी रतिजिघांसातृष्णास्तत्सकाशं गमयित्वा मामकास्ते मन्त्रिणः [^122] समाश्वासयितव्याः । 

आओ । 

दुर्मतिः- भय्यउत्त, पुव्वं एव्व ताओ ताणं सभीवं गमि- 

( आर्यपुत्र पूर्वमेव तास्तेषां समीपं गमिताः । )  
महामोहः – साधु प्रिये, साधु; यदस्मद्वल्लभोचितमनुष्ठितं भवत्या । प्रत्याश्वस्तास्ते समरसमये समाह्वातव्याः । 

दुर्मतिः — एव्वं एव्व[^123] । 

( एवमेव ।) 

महामोहः - ( विषादातिशयं नाटयन् ) प्रिये, अद्य यावद- प्रतिहतकीर्तिरपत्रपेऽहमसदृशेन दुरात्मना विवेकेन सह विवादः संवृत्त इति । यथा त्वं नारीषु निःसमाभ्यधिका तथाहं पुरुषेषु । यतः, 

सुरदनुजगणाः स्वमूर्ध्नि नित्यं 

निदधति शासनपत्रिकां मदीयाम् 

प्रतिफलितलिपिप्रकारदीप्य[^124] - 

न्मणिमकुटांशुमषीरसानुलिप्ताम् ॥ ४४ ॥
</details>

<details><summary>मूलम् - ४४</summary>

(नेपथ्ये) 

गृहपतिरतिथिश्च सत्यवादिनावेतौ गौडलाटधार्मिकौ । (सर्वे सप्रत्यभिज्ञं परस्परमवलोक्य संतोषमभिनयन्ति )

दम्भः - ( सानन्दम् ) सखे दर्प, अभिव्यञ्जिता वयमिदा नीमशरीरिण्या भारत्या । 

दर्पः - अवितथवादिनी खल्वेषा । तदार्येणापराधो मामकः 

क्षन्तव्यः । 

दम्भः --- मयापि खल्वपराद्धम् । 

( दम्भदर्पावन्योन्यमञ्जलिं बघ्नीतः ; निबध्नीतश्च प्रियवच- नम् । असूयाकुहने गाढं मिथ आश्लिष्यतः) 

दम्भदपौ --- यथामनोरथमिह वयं यदृच्छया दैव्या समा- 

गताः । अभिगन्तव्यस्त्वनन्तरं समये महाराजः 

(ततः प्रविशति महामोहो दुर्मतिश्च)  
महामोहः - ( विचिन्त्य) प्रिये, महासाहसिकस्य कुलघ्नस्य विवेकस्य विध्वंसनाय[^119] कृतप्रतिज्ञेन मया समाधिसाकाङ्क्षपुरुष- [^120]चित्तसंक्षोभणाय प्रेषिताः सिंहवन गुप्तिन्यायेन परस्पराभिरक्षिताश्च कामक्रोधादयः कालोपपन्नकातर्यकलुषिताः सैकतसेतव इव भग्नव्यूहाः प्रतिनिवृत्य कथमप्यस्मन्मुखमवलोकयितुमक्षमाः प्रतिदिशं प्रस्थाय [^121]प्रायमास्थिता इत्युपश्रुतमस्माभिः । तदिह भवत्या तत्प्रेयसी रतिजिघांसातृष्णास्तत्सकाशं गमयित्वा मामकास्ते मन्त्रिणः [^122] समाश्वासयितव्याः । 

आओ । 

दुर्मतिः- भय्यउत्त, पुव्वं एव्व ताओ ताणं सभीवं गमि- 

( आर्यपुत्र पूर्वमेव तास्तेषां समीपं गमिताः । )  
महामोहः – साधु प्रिये, साधु; यदस्मद्वल्लभोचितमनुष्ठितं भवत्या । प्रत्याश्वस्तास्ते समरसमये समाह्वातव्याः । 

दुर्मतिः — एव्वं एव्व[^123] । 

( एवमेव ।) 

महामोहः - ( विषादातिशयं नाटयन् ) प्रिये, अद्य यावद- प्रतिहतकीर्तिरपत्रपेऽहमसदृशेन दुरात्मना विवेकेन सह विवादः संवृत्त इति । यथा त्वं नारीषु निःसमाभ्यधिका तथाहं पुरुषेषु । यतः, 

सुरदनुजगणाः स्वमूर्ध्नि नित्यं 

निदधति शासनपत्रिकां मदीयाम् 

प्रतिफलितलिपिप्रकारदीप्य[^124] - 

न्मणिमकुटांशुमषीरसानुलिप्ताम् ॥ ४४ ॥
</details>



<details open><summary>विश्वास-प्रस्तुतिः - ४५</summary>

अपिच, 

वर्गः स्वर्गसदां मया नियमितः क्षोणीभृतः किं पुनः 

पद्माम्भोनिधिपर्वतेषु निहितास्तिस्रो मया मूर्तयः ।

विश्वं कर्तुमकर्तुमन्यथयितुं मद्भ्रूरमोघक्रमा

[^125]सोsहं कस्य वशे क[^126] एष न च मे किं कस्य वा कथ्यते ॥ ४५ ॥
</details>

<details><summary>मूलम् - ४५</summary>

अपिच, 

वर्गः स्वर्गसदां मया नियमितः क्षोणीभृतः किं पुनः 

पद्माम्भोनिधिपर्वतेषु निहितास्तिस्रो मया मूर्तयः ।

विश्वं कर्तुमकर्तुमन्यथयितुं मद्भ्रूरमोघक्रमा

[^125]सोsहं कस्य वशे क[^126] एष न च मे किं कस्य वा कथ्यते ॥ ४५ ॥
</details>



<details open><summary>विश्वास-प्रस्तुतिः - ४६</summary>

(स्वगतम् ) किं तावदद्य केनापि हेतुना प्रदीप्यमाने विवेके प्रतिविधातव्यम् ? अस्तु; नन्वहं महामोहः । ( प्रकाशम्) प्रिये,  
[^127]यद्यपि सर्वत्र मया प्रवर्तिताः समयभेदाः कैश्विदौपनिषदापशदै रहस्करकिरणा इव घनैः किंचिदन्तर्धापिताः ; यद्यपि च कामादयश्चिकीर्षितवैकल्यजनितवैलक्ष्यदर्शनात्[^128]' अनालक्ष्या गूढमासते तथापि भेदमभेदं च वस्तूनां पूर्वपक्षसिद्धान्तौ च सर्वत्र विपर्यस्य विश्वं व्यामोहयामि । अथवा पुनरहमहंकारादिसंमतम्, अचरमप्रमाणप्रधानम्, अलौकिकार्थकल्पनादुर्व्यसनहीनम्, अर्थकाम मात्र पुरुषार्थहृद्यम्, अवितथं, सिद्धान्तं गम्भीरयुक्तिभिरुत्तम्भयन् [^129]वृथोत्साहमेव जडमतिं विवेकं [^130]विधित्सामि । अहह, 

पृथिव्यापस्तेजः पवन इति तत्त्वानि मिलितै-

रमीभिश्चैतन्यं भवति मदशक्त्यादिनयतः । 

किमात्मा दृष्टोऽन्यः किमुत वपुषि ध्वंसिनि सुखं 

तदेतद्वागीशः समतनुत लोकायतमतम् ॥ ४६ ॥
</details>

<details><summary>मूलम् - ४६</summary>

(स्वगतम् ) किं तावदद्य केनापि हेतुना प्रदीप्यमाने विवेके प्रतिविधातव्यम् ? अस्तु; नन्वहं महामोहः । ( प्रकाशम्) प्रिये,  
[^127]यद्यपि सर्वत्र मया प्रवर्तिताः समयभेदाः कैश्विदौपनिषदापशदै रहस्करकिरणा इव घनैः किंचिदन्तर्धापिताः ; यद्यपि च कामादयश्चिकीर्षितवैकल्यजनितवैलक्ष्यदर्शनात्[^128]' अनालक्ष्या गूढमासते तथापि भेदमभेदं च वस्तूनां पूर्वपक्षसिद्धान्तौ च सर्वत्र विपर्यस्य विश्वं व्यामोहयामि । अथवा पुनरहमहंकारादिसंमतम्, अचरमप्रमाणप्रधानम्, अलौकिकार्थकल्पनादुर्व्यसनहीनम्, अर्थकाम मात्र पुरुषार्थहृद्यम्, अवितथं, सिद्धान्तं गम्भीरयुक्तिभिरुत्तम्भयन् [^129]वृथोत्साहमेव जडमतिं विवेकं [^130]विधित्सामि । अहह, 

पृथिव्यापस्तेजः पवन इति तत्त्वानि मिलितै-

रमीभिश्चैतन्यं भवति मदशक्त्यादिनयतः । 

किमात्मा दृष्टोऽन्यः किमुत वपुषि ध्वंसिनि सुखं 

तदेतद्वागीशः समतनुत लोकायतमतम् ॥ ४६ ॥
</details>



<details open><summary>विश्वास-प्रस्तुतिः - ४७</summary>

X५०३ 

उपनिषदपि खलु बलवदभिमतसमयबलीयस्त्वमभिसंधाय व्यवस्थापयति-" असुराणां ह्येषोपनिषत् " इति । तदिह त्रय्यन्तवादिभिरुपनिषत्प्रामाण्यसमर्थनमप्यस्माकमरातिकरलिखितविजय- 

पत्रायते । अपिच ; 

स्वमतविपरीतमन्यैः क्रोशति हृदये विधीयते स्वैरम् ।

अमरगुरुशिक्षितार्थैरस्मत्सार्यैर्यथाहृदयम् ॥ ४७ ॥
</details>

<details><summary>मूलम् - ४७</summary>

X५०३ 

उपनिषदपि खलु बलवदभिमतसमयबलीयस्त्वमभिसंधाय व्यवस्थापयति-" असुराणां ह्येषोपनिषत् " इति । तदिह त्रय्यन्तवादिभिरुपनिषत्प्रामाण्यसमर्थनमप्यस्माकमरातिकरलिखितविजय- 

पत्रायते । अपिच ; 

स्वमतविपरीतमन्यैः क्रोशति हृदये विधीयते स्वैरम् ।

अमरगुरुशिक्षितार्थैरस्मत्सार्यैर्यथाहृदयम् ॥ ४७ ॥
</details>



<details open><summary>विश्वास-प्रस्तुतिः - ४८</summary>

दुर्मतिः - अय्यउत्त, पच्चक्खमेत्तप्पमाणो बहप्पइसिद्धंतो बहुप्प- माणसाहिअपरोक्खविस आणं बहूणं इअरसिद्धंताणं पुरओ कहं ठाइ ? ( आर्यपुत्र, प्रत्यक्षमात्रप्रमाणो बृहस्पतिसिद्धान्तः बहुप्रमाणसा- घितपरोक्षविषयाणां बहूनामितरसिद्धान्तानां पुरतः कथं तिष्ठेत् ?) 

महामोहः- प्रिये, नूनं स्वमतप्राबल्यबुमुत्सया परिपृच्छसि तदेतदाकर्ण्यताम् - 

परमनुगुणयन्तः पण्डितंमन्यवर्गा- 

नवितथमिव जल्पन्त्यागमाः किंचिदेते ।

 विबुधगुरुमतेऽस्मिन् व्यक्तमुत्तभ्यमाने 

मुषितनिखिलसारा मौनमुद्रां भजन्ते ॥ ४८ ॥
</details>

<details><summary>मूलम् - ४८</summary>

दुर्मतिः - अय्यउत्त, पच्चक्खमेत्तप्पमाणो बहप्पइसिद्धंतो बहुप्प- माणसाहिअपरोक्खविस आणं बहूणं इअरसिद्धंताणं पुरओ कहं ठाइ ? ( आर्यपुत्र, प्रत्यक्षमात्रप्रमाणो बृहस्पतिसिद्धान्तः बहुप्रमाणसा- घितपरोक्षविषयाणां बहूनामितरसिद्धान्तानां पुरतः कथं तिष्ठेत् ?) 

महामोहः- प्रिये, नूनं स्वमतप्राबल्यबुमुत्सया परिपृच्छसि तदेतदाकर्ण्यताम् - 

परमनुगुणयन्तः पण्डितंमन्यवर्गा- 

नवितथमिव जल्पन्त्यागमाः किंचिदेते ।

 विबुधगुरुमतेऽस्मिन् व्यक्तमुत्तभ्यमाने 

मुषितनिखिलसारा मौनमुद्रां भजन्ते ॥ ४८ ॥
</details>



<details open><summary>विश्वास-प्रस्तुतिः - ४९</summary>

न खलु सहस्रमपि [^131]प्रतिसूर्याः कदाचिदपि सूर्यमभिभवन्ति । 

दुर्मतिः - अय्यउत्त, पबलअमे इमस्सि पुरंदरपुरोहिअ - मए का मुत्ती ? को वा भोओ ? का वा देवदाओ ? 

(अर्यपुत्र, प्रबलतमेऽस्मिन् पुरंदरपुरोहितमते का मुक्तिः ? को वा भोगः, का वा देवता ?) 

महामोहः श्रूयतां तावदवहितया भवत्या-

 शरीरप्रलयो मुक्तिर्भोगस्तु [^132]रतिरुत्तमा ।

 देवतास्तत्प्रदायिन्यः स्त्रियस्तारुण्यभूषणाः ॥ ४९ ॥
</details>

<details><summary>मूलम् - ४९</summary>

न खलु सहस्रमपि [^131]प्रतिसूर्याः कदाचिदपि सूर्यमभिभवन्ति । 

दुर्मतिः - अय्यउत्त, पबलअमे इमस्सि पुरंदरपुरोहिअ - मए का मुत्ती ? को वा भोओ ? का वा देवदाओ ? 

(अर्यपुत्र, प्रबलतमेऽस्मिन् पुरंदरपुरोहितमते का मुक्तिः ? को वा भोगः, का वा देवता ?) 

महामोहः श्रूयतां तावदवहितया भवत्या-

 शरीरप्रलयो मुक्तिर्भोगस्तु [^132]रतिरुत्तमा ।

 देवतास्तत्प्रदायिन्यः स्त्रियस्तारुण्यभूषणाः ॥ ४९ ॥
</details>



<details open><summary>विश्वास-प्रस्तुतिः - ५०</summary>

एवं च देवि, परमार्थदर्शिन्यास्तव प्रत्यक्षत एवैते परिप्रश्नाः प्रत्युक्ताः । अपिचास्माकं वैरिविवेकविजयेऽप्येतासामेव प्रत्यक्ष- देवतानां प्रसादः प्रधानकारणम् ।  
. 

दुर्मतिः - होदु णाम पसादो इत्थिआणं संलावजोग्गाणं सचे अणाणं देवदाणं । तेण कहं विवेओ विजेतुं [^133]तिरइ १ 

( भवतु नाम प्रसादः स्त्रीणां संलापयोग्यानां सचेतनानां देवतानाम् । तेन कथं विवेको विजेतुं तीर्यते ? ) 

महामोहः - इत्थं नाम 

अपि तपसि रतानामप्यधीतागमाना- 

मपि यमनियमाद्यैरन्वहं शिक्षितानाम् ।

 शिथिलयति समाधिं [^134] शिल्पिहस्तानपेक्षं 

वरतनुमयचित्रं वासनाभित्तिलग्नम् ॥ ५० ॥
</details>

<details><summary>मूलम् - ५०</summary>

एवं च देवि, परमार्थदर्शिन्यास्तव प्रत्यक्षत एवैते परिप्रश्नाः प्रत्युक्ताः । अपिचास्माकं वैरिविवेकविजयेऽप्येतासामेव प्रत्यक्ष- देवतानां प्रसादः प्रधानकारणम् ।  
. 

दुर्मतिः - होदु णाम पसादो इत्थिआणं संलावजोग्गाणं सचे अणाणं देवदाणं । तेण कहं विवेओ विजेतुं [^133]तिरइ १ 

( भवतु नाम प्रसादः स्त्रीणां संलापयोग्यानां सचेतनानां देवतानाम् । तेन कथं विवेको विजेतुं तीर्यते ? ) 

महामोहः - इत्थं नाम 

अपि तपसि रतानामप्यधीतागमाना- 

मपि यमनियमाद्यैरन्वहं शिक्षितानाम् ।

 शिथिलयति समाधिं [^134] शिल्पिहस्तानपेक्षं 

वरतनुमयचित्रं वासनाभित्तिलग्नम् ॥ ५० ॥
</details>



<details open><summary>विश्वास-प्रस्तुतिः - ५१</summary>

पठन्ति चौपनिषदाः परिहृतविषयानुरागतया परमपुरुष - 

मुपसन्नस्यापि जक्षणादिकमक्षीण[^135] विहृतिशालिनीभिरुपभोगं चेति  
महदिदं सारस्यम् । न खलु [^136]वृश्चिकभयात्पलायमानैराशीविषमुखे निपतितव्यम् । अपिच, 

तमिस्राशीतांशुस्तवकवियदावर्तघटितैः 

प्रक्लृप्तानां रम्भामणिमुकुरतूणीरनलिनैः ।

स्मरन्तः के धैर्ये दधति युवतीनामभिमुखं 

स्मरस्कन्धावारप्रचलितपताकाप्रतिभुवाम् ॥ ५१ ॥
</details>

<details><summary>मूलम् - ५१</summary>

पठन्ति चौपनिषदाः परिहृतविषयानुरागतया परमपुरुष - 

मुपसन्नस्यापि जक्षणादिकमक्षीण[^135] विहृतिशालिनीभिरुपभोगं चेति  
महदिदं सारस्यम् । न खलु [^136]वृश्चिकभयात्पलायमानैराशीविषमुखे निपतितव्यम् । अपिच, 

तमिस्राशीतांशुस्तवकवियदावर्तघटितैः 

प्रक्लृप्तानां रम्भामणिमुकुरतूणीरनलिनैः ।

स्मरन्तः के धैर्ये दधति युवतीनामभिमुखं 

स्मरस्कन्धावारप्रचलितपताकाप्रतिभुवाम् ॥ ५१ ॥
</details>



<details open><summary>विश्वास-प्रस्तुतिः - ५२</summary>

अहह, अनादिशुद्धतया[^137] संमतानां वैकुण्ठवैमानिकानां वैनतेयादीनामाजानसिद्धाः कति कति विलासिन्यः श्रूयन्ते । श्रूयते किल सकलसंसारनिवर्तकः सर्वेश्वरो लक्ष्मीभूमिनीलानायकः । तदिह कामपुरुषार्थप्रतिक्षेपकैः कापेयवृत्तिभिः प्रतिभटभवनदिधक्षानिक्षिप्तेन पावकेन [^138]स्वनगमपि दंदह्यते । यश्वासौ मोक्षप्रद इति मुमुक्षुभिरुद्घुष्यते, स च 

सत्त्वप्रवर्तकः सन् सह प्रियाभिः पुराणपुरुषोऽपि । 

बहुमुखभुजंगसङ्गी विहरति विविधासु राजधानीषु ॥ ५२ ॥
</details>

<details><summary>मूलम् - ५२</summary>

अहह, अनादिशुद्धतया[^137] संमतानां वैकुण्ठवैमानिकानां वैनतेयादीनामाजानसिद्धाः कति कति विलासिन्यः श्रूयन्ते । श्रूयते किल सकलसंसारनिवर्तकः सर्वेश्वरो लक्ष्मीभूमिनीलानायकः । तदिह कामपुरुषार्थप्रतिक्षेपकैः कापेयवृत्तिभिः प्रतिभटभवनदिधक्षानिक्षिप्तेन पावकेन [^138]स्वनगमपि दंदह्यते । यश्वासौ मोक्षप्रद इति मुमुक्षुभिरुद्घुष्यते, स च 

सत्त्वप्रवर्तकः सन् सह प्रियाभिः पुराणपुरुषोऽपि । 

बहुमुखभुजंगसङ्गी विहरति विविधासु राजधानीषु ॥ ५२ ॥
</details>



<details open><summary>विश्वास-प्रस्तुतिः - ५३</summary>

ततश्चार्वाकपक्षप्रतिक्षेपो दिव्यदंपतिसमर्थनं चेति शतप्रदानप्रतिक्षेपिणो महाप्राज्ञस्य विंशतिपञ्चकप्रदान [^139]वचनवदपहास्यम् । 

किंच, 

मूढग्राह्यान्मोक्षधर्मप्रवन्धान् निर्मातॄणां निष्प्रमादप्रयुक्तः । 

भोगप्राप्त्यै कल्पते भूरिभूम्नां ब्रह्मादीनां ब्रह्मचर्यप्रयासः ॥ ५३ ॥
</details>

<details><summary>मूलम् - ५३</summary>

ततश्चार्वाकपक्षप्रतिक्षेपो दिव्यदंपतिसमर्थनं चेति शतप्रदानप्रतिक्षेपिणो महाप्राज्ञस्य विंशतिपञ्चकप्रदान [^139]वचनवदपहास्यम् । 

किंच, 

मूढग्राह्यान्मोक्षधर्मप्रवन्धान् निर्मातॄणां निष्प्रमादप्रयुक्तः । 

भोगप्राप्त्यै कल्पते भूरिभूम्नां ब्रह्मादीनां ब्रह्मचर्यप्रयासः ॥ ५३ ॥
</details>



<details open><summary>विश्वास-प्रस्तुतिः - ५४</summary>

(आकाशे कर्णं दत्वा ) किं ब्रवीति कश्चित् ? 'दांपत्यं सहजं समस्तजगतां पित्रोस्तदिच्छावशात् 

कामिन्यादिविभागक्लृप्तिरपि तत्कैंकर्यसिद्धयै नृणाम् । 

इत्थं शेषमशेषमद्य तु भवत्सारस्यसंवर्धकं 

वैरस्यं विदधाति हन्त विदुषां वैरोचनं दर्शनम् ' ॥ ५४ ॥
</details>

<details><summary>मूलम् - ५४</summary>

(आकाशे कर्णं दत्वा ) किं ब्रवीति कश्चित् ? 'दांपत्यं सहजं समस्तजगतां पित्रोस्तदिच्छावशात् 

कामिन्यादिविभागक्लृप्तिरपि तत्कैंकर्यसिद्धयै नृणाम् । 

इत्थं शेषमशेषमद्य तु भवत्सारस्यसंवर्धकं 

वैरस्यं विदधाति हन्त विदुषां वैरोचनं दर्शनम् ' ॥ ५४ ॥
</details>



<details open><summary>विश्वास-प्रस्तुतिः - ५५</summary>

X५११ 

इति । (सक्रोधम् ) कः कोऽत्र भोः? उत्सार्यतामसौ दृष्टिगोचरात् दैष्टिकदिवाभीतः । (इत्यवज्ञां नाटयति) 

दुर्मतिः - अय्यउत्त, मह किर[^140] णिहिलाओ[^141] कामिणीओ दासिओ । ताहिं एव्व तुह विवेअविअओत्ति संपण्णत्रहुमाणम्हि । (विचिन्त्य) पञ्चक्खसिद्ध [^142]परमाणंदजुवइसंभोअप्पहाणं तुह सिद्धतं मुअंता किंति [^143]ठिरप्पहाणेसु तेसु तेसु मएस पउराअरा जणा होंति ? 

( आर्यपुत्र, मम किल निखिलाः कामिन्यो दास्यः । ताभिरेव तव विवेकविजय इति संपन्न बहुमानास्मि । प्रत्यक्षसिद्ध- परमानन्दयुवतिसंभोगप्रधानं तव सिद्धान्तं मुञ्चन्तः किमिति स्थिरप्रधानेषु तेषु तेषु मतेषु प्रचुरादरा जना भवन्ति?) 

महामोहः प्रिये, अविचारितप्रवृत्तोऽयमास्तिकवेतालाना- 

मन्धपरंपरान्यायः । 

अमरगुरुप्रणीतमनपायमपोह्य मतं 

विविधकुतर्क जालकलहायित कौतुकिनः । 

कपिलहिरण्यगर्भकणभोजन बुद्ध जिन- 

[^144]प्रमुखसमर्थितेषु समयेषु भजन्ति रतिम् ॥ ५५ ॥
</details>

<details><summary>मूलम् - ५५</summary>

X५११ 

इति । (सक्रोधम् ) कः कोऽत्र भोः? उत्सार्यतामसौ दृष्टिगोचरात् दैष्टिकदिवाभीतः । (इत्यवज्ञां नाटयति) 

दुर्मतिः - अय्यउत्त, मह किर[^140] णिहिलाओ[^141] कामिणीओ दासिओ । ताहिं एव्व तुह विवेअविअओत्ति संपण्णत्रहुमाणम्हि । (विचिन्त्य) पञ्चक्खसिद्ध [^142]परमाणंदजुवइसंभोअप्पहाणं तुह सिद्धतं मुअंता किंति [^143]ठिरप्पहाणेसु तेसु तेसु मएस पउराअरा जणा होंति ? 

( आर्यपुत्र, मम किल निखिलाः कामिन्यो दास्यः । ताभिरेव तव विवेकविजय इति संपन्न बहुमानास्मि । प्रत्यक्षसिद्ध- परमानन्दयुवतिसंभोगप्रधानं तव सिद्धान्तं मुञ्चन्तः किमिति स्थिरप्रधानेषु तेषु तेषु मतेषु प्रचुरादरा जना भवन्ति?) 

महामोहः प्रिये, अविचारितप्रवृत्तोऽयमास्तिकवेतालाना- 

मन्धपरंपरान्यायः । 

अमरगुरुप्रणीतमनपायमपोह्य मतं 

विविधकुतर्क जालकलहायित कौतुकिनः । 

कपिलहिरण्यगर्भकणभोजन बुद्ध जिन- 

[^144]प्रमुखसमर्थितेषु समयेषु भजन्ति रतिम् ॥ ५५ ॥
</details>



<details open><summary>विश्वास-प्रस्तुतिः - ५६</summary>

अपिच, 

चरमितरदप्यशेषं चन्द्रकनयतः [^145]स्वभावतश्चित्रम् । 

किं वा निरूपणीयं कण्टकतैक्ष्ण्यादिकारणं कविभिः ॥ ५६ ॥
</details>

<details><summary>मूलम् - ५६</summary>

अपिच, 

चरमितरदप्यशेषं चन्द्रकनयतः [^145]स्वभावतश्चित्रम् । 

किं वा निरूपणीयं कण्टकतैक्ष्ण्यादिकारणं कविभिः ॥ ५६ ॥
</details>



<details open><summary>विश्वास-प्रस्तुतिः - ५७</summary>

[^146] इत्थं नाम दुस्त्यजः स्वभाववादः । कार्यकारणवादश्च काकतालीयन्यायमनुसरति ।[^147] एवमपि, 

अतत्तदिति वा न तत्तदिति वा वृथोद्यत्कथा- 

कनत्कथककत्थनक्रमविकल्पितप्रक्रमा ।

जगद्विपरिवर्तिनी जनपदेषु जोघुष्यते 

कुतर्कशत[^148] शर्करानिकरकर्कशा पद्धतिः ॥ ५७ ॥
</details>

<details><summary>मूलम् - ५७</summary>

[^146] इत्थं नाम दुस्त्यजः स्वभाववादः । कार्यकारणवादश्च काकतालीयन्यायमनुसरति ।[^147] एवमपि, 

अतत्तदिति वा न तत्तदिति वा वृथोद्यत्कथा- 

कनत्कथककत्थनक्रमविकल्पितप्रक्रमा ।

जगद्विपरिवर्तिनी जनपदेषु जोघुष्यते 

कुतर्कशत[^148] शर्करानिकरकर्कशा पद्धतिः ॥ ५७ ॥
</details>



<details open><summary>विश्वास-प्रस्तुतिः - ५८</summary>

इत्थमुपप्लुतेऽपि जगति, 

चिरसेवनतोषितेन धात्रा निपुणस्थानविदा निवेदितार्थः[^149]' ।

असुरोपनिषद्रहस्यमग्र्यं प्रथयामास विरोचनः प्रजानाम् ॥ ५८ ॥
</details>

<details><summary>मूलम् - ५८</summary>

इत्थमुपप्लुतेऽपि जगति, 

चिरसेवनतोषितेन धात्रा निपुणस्थानविदा निवेदितार्थः[^149]' ।

असुरोपनिषद्रहस्यमग्र्यं प्रथयामास विरोचनः प्रजानाम् ॥ ५८ ॥
</details>



<details open><summary>विश्वास-प्रस्तुतिः - ५९</summary>

अत्र च ; 

करणविलयरूपा मुक्तिरित्युक्तमाद्यै-[^150]' 

र्वितथमिति मयान्यद्वार्तिके[^151]'विन्यवेशि । 

स्तनयुगलबृहत्त्व स्थापनीयस्वभूम्ना

बहुगुणविभवेन ब्रह्मणा भोगसाम्यम् ॥ ५९ ॥
</details>

<details><summary>मूलम् - ५९</summary>

अत्र च ; 

करणविलयरूपा मुक्तिरित्युक्तमाद्यै-[^150]' 

र्वितथमिति मयान्यद्वार्तिके[^151]'विन्यवेशि । 

स्तनयुगलबृहत्त्व स्थापनीयस्वभूम्ना

बहुगुणविभवेन ब्रह्मणा भोगसाम्यम् ॥ ५९ ॥
</details>



<details open><summary>विश्वास-प्रस्तुतिः - ६०</summary>

दुर्मतिः - अय्यउत्त, एव्वं तुम्हेहिं रक्खिज्जंतं [^152]जीअलोअं पीडंति णिक्कारणविदेसा परसिद्धंतपरिवाडीपक्खपडिओ[^153]' । 

( आर्यपुत्र, एवं युष्माभी रक्ष्यमाणं जीवलोकं पीडयन्ति निष्कारणविद्वेषाः परसिद्धान्तपरिपाटीपक्षपतिताः ।) 

महामोहः - भवतु । किं नश्छिन्नम् ? न खलु पाटच्चराः प्रकृतिं मुञ्चन्ति । न चाप्रमत्तमतयस्तैरुपहन्यन्ते । 

पठन्तस्त्रय्यन्तान्परिहसनकाकुं विदधतां 

भजन्तस्ताटस्थ्यं[^154] परिभवितुमिच्छन्तु महतः ।

उदन्तः शान्तानामयमिति च जल्पन्स्वभिमतं 

किमन्तर्दुर्दान्तैः[^155] कृपणकथकैरेभिरिह नः ॥ ६० ॥
</details>

<details><summary>मूलम् - ६०</summary>

दुर्मतिः - अय्यउत्त, एव्वं तुम्हेहिं रक्खिज्जंतं [^152]जीअलोअं पीडंति णिक्कारणविदेसा परसिद्धंतपरिवाडीपक्खपडिओ[^153]' । 

( आर्यपुत्र, एवं युष्माभी रक्ष्यमाणं जीवलोकं पीडयन्ति निष्कारणविद्वेषाः परसिद्धान्तपरिपाटीपक्षपतिताः ।) 

महामोहः - भवतु । किं नश्छिन्नम् ? न खलु पाटच्चराः प्रकृतिं मुञ्चन्ति । न चाप्रमत्तमतयस्तैरुपहन्यन्ते । 

पठन्तस्त्रय्यन्तान्परिहसनकाकुं विदधतां 

भजन्तस्ताटस्थ्यं[^154] परिभवितुमिच्छन्तु महतः ।

उदन्तः शान्तानामयमिति च जल्पन्स्वभिमतं 

किमन्तर्दुर्दान्तैः[^155] कृपणकथकैरेभिरिह नः ॥ ६० ॥
</details>



<details open><summary>विश्वास-प्रस्तुतिः - ६१</summary>

(विचिन्त्य) प्रिये, अद्य तावत्[^156]'अस्मत्सिद्धान्तपुनःप्रतिष्ठापनपटीयांसः पुरुषा गवेषणीयाः । कः कोऽत्र भोः ! 

दम्भादयः -- ( त्वरितमुपसृत्य ) अमी वयमागताः । (इत्युपसीदन्ति) 

महामोहः - [^157]'स्वागतं [^158]'स्वकुलहितैषिभ्यो भवद्भयः ? 

'[^159] दम्भदर्पौ -- (सप्रश्रयम् ) महाराज, त्वत्प्रसादात् सर्वत्राप्रतिहतगतयः समागताः स्मः । किं कर्तव्यमनेन किंकरजनेन ? 

महामोहः – कामादीनामिदानीं का वार्ता ? 

दम्भः -- (स्वगतम् ) किं राज्ञे विज्ञापयामि ? (प्रकाशम्) देव दुर्मतिवल्लभ, 'सत्यं राजसु शोभते ' इति प्रियेतरदपि दृष्टं ब्रवीमि । वेद्मि कामस्य लोभस्य चाहमधुनातनीमवस्थाम् । तयोश्व, 

अनन्तविषयस्पृहाजलधिसंप्लुते मानसे 

वसन्तसमये स्थिते मलयमारुते जीवति । 

सकृद्विहितसौप्तिकप्रतिनिवृत्तिवैलक्ष्यतः 

प्रसुप्त इव हन्त न स्पृशति पञ्चबाणः शरान् ॥ ६१ ॥
</details>

<details><summary>मूलम् - ६१</summary>

(विचिन्त्य) प्रिये, अद्य तावत्[^156]'अस्मत्सिद्धान्तपुनःप्रतिष्ठापनपटीयांसः पुरुषा गवेषणीयाः । कः कोऽत्र भोः ! 

दम्भादयः -- ( त्वरितमुपसृत्य ) अमी वयमागताः । (इत्युपसीदन्ति) 

महामोहः - [^157]'स्वागतं [^158]'स्वकुलहितैषिभ्यो भवद्भयः ? 

'[^159] दम्भदर्पौ -- (सप्रश्रयम् ) महाराज, त्वत्प्रसादात् सर्वत्राप्रतिहतगतयः समागताः स्मः । किं कर्तव्यमनेन किंकरजनेन ? 

महामोहः – कामादीनामिदानीं का वार्ता ? 

दम्भः -- (स्वगतम् ) किं राज्ञे विज्ञापयामि ? (प्रकाशम्) देव दुर्मतिवल्लभ, 'सत्यं राजसु शोभते ' इति प्रियेतरदपि दृष्टं ब्रवीमि । वेद्मि कामस्य लोभस्य चाहमधुनातनीमवस्थाम् । तयोश्व, 

अनन्तविषयस्पृहाजलधिसंप्लुते मानसे 

वसन्तसमये स्थिते मलयमारुते जीवति । 

सकृद्विहितसौप्तिकप्रतिनिवृत्तिवैलक्ष्यतः 

प्रसुप्त इव हन्त न स्पृशति पञ्चबाणः शरान् ॥ ६१ ॥
</details>



<details open><summary>विश्वास-प्रस्तुतिः - ६२</summary>

अन्यस्मिन्नपि[^160] कैमुत्यसिद्धमावेदयामि------- 

पुरुषस्य विवेकविप्रलम्भात् स्वशरीरेऽपि विरज्यमानबुद्धेः । 

कृपणप्रतिनन्दनीयवृत्तिः किमिवालम्बनमाश्रयेत लोभः॥ ६२ ॥
</details>

<details><summary>मूलम् - ६२</summary>

अन्यस्मिन्नपि[^160] कैमुत्यसिद्धमावेदयामि------- 

पुरुषस्य विवेकविप्रलम्भात् स्वशरीरेऽपि विरज्यमानबुद्धेः । 

कृपणप्रतिनन्दनीयवृत्तिः किमिवालम्बनमाश्रयेत लोभः॥ ६२ ॥
</details>



<details open><summary>विश्वास-प्रस्तुतिः - ६३</summary>

दर्पः-  देव दुर्मतिवल्लभ[^161], ' अहं पुनः क्रोधस्य सांप्रतिकीमवस्थामद्राक्षम् ' याथातथ्येन पण्डितम्[^162]" इति नीतिमनुसरन् [^163]'यथानुभूतमेवावेदयामि । यथासौ,  
द्विसप्तदलपत्रलद्रुहिणसृष्टिभङ्गक्रिया- 

पुरस्कृतयुगक्षयभ्रुकुटिताण्डवाडम्बरः । 

विरक्तिविषवल्लरीव्यतिकरेण रोषः स्वयं 

[^164]सुषुप्त इव वर्तते सुभटकेलिसौवस्तिकः ॥ ६३ ॥
</details>

<details><summary>मूलम् - ६३</summary>

दर्पः-  देव दुर्मतिवल्लभ[^161], ' अहं पुनः क्रोधस्य सांप्रतिकीमवस्थामद्राक्षम् ' याथातथ्येन पण्डितम्[^162]" इति नीतिमनुसरन् [^163]'यथानुभूतमेवावेदयामि । यथासौ,  
द्विसप्तदलपत्रलद्रुहिणसृष्टिभङ्गक्रिया- 

पुरस्कृतयुगक्षयभ्रुकुटिताण्डवाडम्बरः । 

विरक्तिविषवल्लरीव्यतिकरेण रोषः स्वयं 

[^164]सुषुप्त इव वर्तते सुभटकेलिसौवस्तिकः ॥ ६३ ॥
</details>



<details open><summary>विश्वास-प्रस्तुतिः - ६४</summary>

महामोहः - (सविषादं विहस्य ) अहो विवेकस्य कुलघातिनो दुर्मन्त्रितमेतत् । यथासौ सर्वत्र निरवकाशः स्यात्,तथास्माभिरवहितैर्विश्वमिदमधर्मेण [^165]व्यापनीयम् । स्वकुलसंरक्षणप्रवृत्ता-  
नामस्माकं[^166] स्वयमधर्म एव धर्मः । पठन्ति चैतिहासिकाः - "स एव धर्मः सोऽधर्मस्तं तं प्रति नरं भवेत् " इति । एवमुपप्लुतावस्थानो विवेकः स्वयं चानतिप्रबलः सुखेन [^167]साधनीयः । अथवा कोऽयं विवेकः ? " [^168]शाकुटस्य लवने शङ्कुलायाः कियानिव भारः ! न चेषीकतूलमिन्धनयितुं वह्निना संरभ्यते । (विमृश्य) प्रिये कुल - धर्मपालिनि, त्वदभिमतवृत्तेरुत्तमगुणस्य मे पश्य यावज्जीवं प्रारब्धकर्मापरित्यागम् - 

कामस्ताम्यतु कोपलोभसहितः काले समभ्येत वा 

रक्षःसंयति राघवस्थितिमहं व्यक्ता विवेकाहवे । 

कालस्त्वेष रथो भवत्विह कलिस्त्वं सारथिदुर्मते 

दम्भः संप्रति जैत्रदुन्दुभिरसौ दर्पस्तथा कङ्कटः ॥ ६४ ॥
</details>

<details><summary>मूलम् - ६४</summary>

महामोहः - (सविषादं विहस्य ) अहो विवेकस्य कुलघातिनो दुर्मन्त्रितमेतत् । यथासौ सर्वत्र निरवकाशः स्यात्,तथास्माभिरवहितैर्विश्वमिदमधर्मेण [^165]व्यापनीयम् । स्वकुलसंरक्षणप्रवृत्ता-  
नामस्माकं[^166] स्वयमधर्म एव धर्मः । पठन्ति चैतिहासिकाः - "स एव धर्मः सोऽधर्मस्तं तं प्रति नरं भवेत् " इति । एवमुपप्लुतावस्थानो विवेकः स्वयं चानतिप्रबलः सुखेन [^167]साधनीयः । अथवा कोऽयं विवेकः ? " [^168]शाकुटस्य लवने शङ्कुलायाः कियानिव भारः ! न चेषीकतूलमिन्धनयितुं वह्निना संरभ्यते । (विमृश्य) प्रिये कुल - धर्मपालिनि, त्वदभिमतवृत्तेरुत्तमगुणस्य मे पश्य यावज्जीवं प्रारब्धकर्मापरित्यागम् - 

कामस्ताम्यतु कोपलोभसहितः काले समभ्येत वा 

रक्षःसंयति राघवस्थितिमहं व्यक्ता विवेकाहवे । 

कालस्त्वेष रथो भवत्विह कलिस्त्वं सारथिदुर्मते 

दम्भः संप्रति जैत्रदुन्दुभिरसौ दर्पस्तथा कङ्कटः ॥ ६४ ॥
</details>



<details open><summary>विश्वास-प्रस्तुतिः - ६५</summary>

दम्भः - महाराज, स्वायत्तसिद्धेस्तव किमायत्तमस्मासु ? 

कस्तुभ्यं रणरङ्गखेलनकलामातिष्ठते तिष्ठते 

कश्च प्रेप्सति कामतन्त्रनियतस्वैराय वैरायितम् । 

येन [^169] क्षोदयितुं क्षमां प्रभवति क्षेप्तुं कुलक्ष्माभृतः 

पातुं सप्त सरस्वतोऽपि भवता साकूतमालोकितः ॥ ६५ ॥
</details>

<details><summary>मूलम् - ६५</summary>

दम्भः - महाराज, स्वायत्तसिद्धेस्तव किमायत्तमस्मासु ? 

कस्तुभ्यं रणरङ्गखेलनकलामातिष्ठते तिष्ठते 

कश्च प्रेप्सति कामतन्त्रनियतस्वैराय वैरायितम् । 

येन [^169] क्षोदयितुं क्षमां प्रभवति क्षेप्तुं कुलक्ष्माभृतः 

पातुं सप्त सरस्वतोऽपि भवता साकूतमालोकितः ॥ ६५ ॥
</details>



<details open><summary>विश्वास-प्रस्तुतिः - ६६</summary>

तथापि वयं त्वदादिष्टास्त्वदधीनवृत्तयो यथासामर्थ्यं यतिष्यामहे । कपयोऽपि काकुत्स्थस्योपकुर्वन्ति । वल्लवाश्च वासुदेवस्य [^170]साह्ये संनह्यन्ति । 

महामोहः- अभिमतमेव [^171] युष्माकमहमादिशामि ---- 

 

दम्भ त्वमद्य नियतो निजधर्मगुप्त्यै पुण्यापगापरिसरान्पुनराश्रयेथाः । 

गाढोपलक्षितविरक्तिमदेषु गर्वस्तन्वीत वासमनघेषु[^172] तपोवनेषु ॥ ६६ ॥
</details>

<details><summary>मूलम् - ६६</summary>

तथापि वयं त्वदादिष्टास्त्वदधीनवृत्तयो यथासामर्थ्यं यतिष्यामहे । कपयोऽपि काकुत्स्थस्योपकुर्वन्ति । वल्लवाश्च वासुदेवस्य [^170]साह्ये संनह्यन्ति । 

महामोहः- अभिमतमेव [^171] युष्माकमहमादिशामि ---- 

 

दम्भ त्वमद्य नियतो निजधर्मगुप्त्यै पुण्यापगापरिसरान्पुनराश्रयेथाः । 

गाढोपलक्षितविरक्तिमदेषु गर्वस्तन्वीत वासमनघेषु[^172] तपोवनेषु ॥ ६६ ॥
</details>



<details open><summary>विश्वास-प्रस्तुतिः - ६७</summary>

दम्भदौ— स्वीकृतोऽयं स्वामिसमादेशः[^173] * । 

( इति सभार्यौ निष्क्रान्तौ) 

महामोहः - (स्वगतम् ) किं नामारातिविहतावाद्यं साधनम् ? 

ननु प्रत्यवमृष्टम् ; 

प्रज्वलति जाठराग्नौ क्षिपन्यथावच्चतुर्विधं हव्यम् । 

प्राणाग्निहोत्रमेकं परिपालयितास्मि दुर्मतिसहायः ॥ ६७ ॥
</details>

<details><summary>मूलम् - ६७</summary>

दम्भदौ— स्वीकृतोऽयं स्वामिसमादेशः[^173] * । 

( इति सभार्यौ निष्क्रान्तौ) 

महामोहः - (स्वगतम् ) किं नामारातिविहतावाद्यं साधनम् ? 

ननु प्रत्यवमृष्टम् ; 

प्रज्वलति जाठराग्नौ क्षिपन्यथावच्चतुर्विधं हव्यम् । 

प्राणाग्निहोत्रमेकं परिपालयितास्मि दुर्मतिसहायः ॥ ६७ ॥
</details>



<details open><summary>विश्वास-प्रस्तुतिः - ६८</summary>

ततश्च जात्याश्रयनिमित्तदुष्टैरिष्ठैरेव द्रव्यैर्मृष्टाहारविहारे [^174]मृष्टचेष्टे च पुरुषे कथमिव विवेकस्य विजयाशंसा ? (प्रकाशम् ) प्रिये, 

अलं मेरुस्तोमैरलमपि च कैलास नियुतै- 

रलं द्वीपैरष्टादशभिरखिलैर्वापि भुवनैः । 

अखण्डैर्ब्रह्माण्डैरपि न खलु तृप्तिर्भवति मे 

विरुन्धानध्वंसं त्वभिनिविशते संप्रति मनः ॥ ६८ ॥
</details>

<details><summary>मूलम् - ६८</summary>

ततश्च जात्याश्रयनिमित्तदुष्टैरिष्ठैरेव द्रव्यैर्मृष्टाहारविहारे [^174]मृष्टचेष्टे च पुरुषे कथमिव विवेकस्य विजयाशंसा ? (प्रकाशम् ) प्रिये, 

अलं मेरुस्तोमैरलमपि च कैलास नियुतै- 

रलं द्वीपैरष्टादशभिरखिलैर्वापि भुवनैः । 

अखण्डैर्ब्रह्माण्डैरपि न खलु तृप्तिर्भवति मे 

विरुन्धानध्वंसं त्वभिनिविशते संप्रति मनः ॥ ६८ ॥
</details>



<details open><summary>विश्वास-प्रस्तुतिः - ६९</summary>

दुर्मतिः-- अय्यउत्त, अमच्या एव्व पुणो अराइविद्धंसणे 

पुणो[^175]' पेसणेण अणुग्गहणिज्जा । 

(आर्यपुत्र, अमात्या एव पुनररातिविध्वंसने पुनः प्रेषणेनानुग्रहणीयाः ।) 

महामोहः - प्रिये, कृत्याकृत्यवेदिनी[^176]' खल्वसि । अहमपि तथा तन्त्रयामि । तदाहूयतामन्तःपुरे कश्चिदन्तरङ्गपरिजनः । 

दुर्मतिः-हला दुब्वासणे, [^177]इदो होहि । 

(सखि दुर्वासने, इतो भव । )  
(ततः प्रविशति दुर्वासना ) 

दुर्वासना – एसाहं उवट्ठिदम्हि । आणवेदु महाराओ 

रण्णी अ । 

( एषाहमुपस्थितास्मि । आज्ञापयतु महाराजो राज्ञी च ।) 

महामोहः - भद्रे, ब्रूहि मद्वचनादगणितगणितविद्यान् करणाधिकारिणः - ' आदिशति भवतो महाराजाधिराजराजपरमेश्वरो 

----------- 

दुर्मत्या सह महामोहः । कामक्रोध लोभ मदमात्सर्यदम्भस्तम्भेभ्यः [^178]सप्तभ्यः सचिवेभ्यः सप्त मुक्तिक्षेत्रतया प्रसिद्धा राजधान्यः ससागराश्च सप्त महाद्वीपा दत्ता महामोहेनेति[^179] लिख्यताम् । अपिच,  
स्वकीयाख्यामात्रच्छुरणपरिणह्यद्भयहरान्[^180] 

बहिष्कृत्येदानीं विजहदधिकारान्क्रतुभुजः । 

यदृच्छावाक्येऽपि व्यवहरतु लोकोऽयमखिलो 

नमः स्वस्तिस्वाहागिर[^181] इह महामोहविषयाः ' ॥ ६९ ॥
</details>

<details><summary>मूलम् - ६९</summary>

दुर्मतिः-- अय्यउत्त, अमच्या एव्व पुणो अराइविद्धंसणे 

पुणो[^175]' पेसणेण अणुग्गहणिज्जा । 

(आर्यपुत्र, अमात्या एव पुनररातिविध्वंसने पुनः प्रेषणेनानुग्रहणीयाः ।) 

महामोहः - प्रिये, कृत्याकृत्यवेदिनी[^176]' खल्वसि । अहमपि तथा तन्त्रयामि । तदाहूयतामन्तःपुरे कश्चिदन्तरङ्गपरिजनः । 

दुर्मतिः-हला दुब्वासणे, [^177]इदो होहि । 

(सखि दुर्वासने, इतो भव । )  
(ततः प्रविशति दुर्वासना ) 

दुर्वासना – एसाहं उवट्ठिदम्हि । आणवेदु महाराओ 

रण्णी अ । 

( एषाहमुपस्थितास्मि । आज्ञापयतु महाराजो राज्ञी च ।) 

महामोहः - भद्रे, ब्रूहि मद्वचनादगणितगणितविद्यान् करणाधिकारिणः - ' आदिशति भवतो महाराजाधिराजराजपरमेश्वरो 

----------- 

दुर्मत्या सह महामोहः । कामक्रोध लोभ मदमात्सर्यदम्भस्तम्भेभ्यः [^178]सप्तभ्यः सचिवेभ्यः सप्त मुक्तिक्षेत्रतया प्रसिद्धा राजधान्यः ससागराश्च सप्त महाद्वीपा दत्ता महामोहेनेति[^179] लिख्यताम् । अपिच,  
स्वकीयाख्यामात्रच्छुरणपरिणह्यद्भयहरान्[^180] 

बहिष्कृत्येदानीं विजहदधिकारान्क्रतुभुजः । 

यदृच्छावाक्येऽपि व्यवहरतु लोकोऽयमखिलो 

नमः स्वस्तिस्वाहागिर[^181] इह महामोहविषयाः ' ॥ ६९ ॥
</details>



<details open><summary>विश्वास-प्रस्तुतिः - ७०</summary>

इति ।  
दुर्वासना - जं आणवेइ भट्टा भट्टिणी अ । 

( यदाज्ञापयति भर्ता भर्त्रीच ।) 

(इति निष्क्रान्ता) 

(नेपथ्ये)

 विजयतां देवः

भुक्तिक्षमं समयमेकरुचिं वितन्वन् 

पुंसां निजप्रतपनेन गतिप्रतीपः । 

आशाविशेषमपरं प्रतिपत्स्यमानो 

मोहेश्वर त्वमिव भाति मयूखमाली ॥ ७० ॥
</details>

<details><summary>मूलम् - ७०</summary>

इति ।  
दुर्वासना - जं आणवेइ भट्टा भट्टिणी अ । 

( यदाज्ञापयति भर्ता भर्त्रीच ।) 

(इति निष्क्रान्ता) 

(नेपथ्ये)

 विजयतां देवः

भुक्तिक्षमं समयमेकरुचिं वितन्वन् 

पुंसां निजप्रतपनेन गतिप्रतीपः । 

आशाविशेषमपरं प्रतिपत्स्यमानो 

मोहेश्वर त्वमिव भाति मयूखमाली ॥ ७० ॥
</details>



<details open><summary>विश्वास-प्रस्तुतिः - ७१</summary>

इह च, 

 

उपहरति सूपकर्ता महतो मोहस्य दुर्मतिप्रेष्यः ।  

बलरिपुवरुणगृहाभ्यां स्वाद्यं धारान्तमुचितमाहारम् ॥ ७१ ॥
</details>

<details><summary>मूलम् - ७१</summary>

इह च, 

 

उपहरति सूपकर्ता महतो मोहस्य दुर्मतिप्रेष्यः ।  

बलरिपुवरुणगृहाभ्यां स्वाद्यं धारान्तमुचितमाहारम् ॥ ७१ ॥
</details>



<details open><summary>विश्वास-प्रस्तुतिः - ७२</summary>

महामोहः - ( कर्णे दत्वा ) प्रिये प्राणशब्दाभिलप्यानां[^182]  
सर्वशरीरव्यापिनीनां सर्वसिद्धान्तसंमतानां देवतानां समर्चनसमयमावेदयति वैतालिकः । तत्प्रविशावः शुद्धान्तम् । 

(इति निष्क्रान्ताः सर्वे ) 

इति कवितार्किक सिंहस्य सर्वतन्त्र स्वतन्त्रस्य श्रीमद्वेकटनाथस्य वेदान्ताचार्यस्य कृतिषु संकल्पसूर्योदये दम्भाद्युपालम्भो नाम पञ्चमोऽङ्कः । ॥ ७२ ॥
</details>

<details><summary>मूलम् - ७२</summary>

महामोहः - ( कर्णे दत्वा ) प्रिये प्राणशब्दाभिलप्यानां[^182]  
सर्वशरीरव्यापिनीनां सर्वसिद्धान्तसंमतानां देवतानां समर्चनसमयमावेदयति वैतालिकः । तत्प्रविशावः शुद्धान्तम् । 

(इति निष्क्रान्ताः सर्वे ) 

इति कवितार्किक सिंहस्य सर्वतन्त्र स्वतन्त्रस्य श्रीमद्वेकटनाथस्य वेदान्ताचार्यस्य कृतिषु संकल्पसूर्योदये दम्भाद्युपालम्भो नाम पञ्चमोऽङ्कः । ॥ ७२ ॥
</details>



____________