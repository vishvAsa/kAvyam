+++
title = "मूलम्"

+++


<details open><summary>विश्वास-प्रस्तुतिः - १</summary>

मिश्र विष्कम्भः

(ततः प्रविशत्यभिनिवेशः ),

अभिनिवेशः – (स्वसामर्थ्यं बहुमत्य)

हृष्यन्ति व्यसनेषु सप्तसु मुधारब्धेषु मत्प्रेरिताः[^1]

प्रारब्धं न परित्यजन्ति च मुहुः प्रत्यूहवात्याहताः ।

 नानादुःखभयानकेऽपि न जहत्यर्थे पुमर्थे रतिं

मोहस्याभिनिवेश एकदृगहं कोशाधिकारे स्थितः ॥ १ ॥
</details>

<details><summary>मूलम् - १</summary>

मिश्र विष्कम्भः

(ततः प्रविशत्यभिनिवेशः ),

अभिनिवेशः – (स्वसामर्थ्यं बहुमत्य)

हृष्यन्ति व्यसनेषु सप्तसु मुधारब्धेषु मत्प्रेरिताः[^1]

प्रारब्धं न परित्यजन्ति च मुहुः प्रत्यूहवात्याहताः ।

 नानादुःखभयानकेऽपि न जहत्यर्थे पुमर्थे रतिं

मोहस्याभिनिवेश एकदृगहं कोशाधिकारे स्थितः ॥ १ ॥
</details>

<details open><summary>विश्वास-प्रस्तुतिः - २</summary>

अपिच, लोभोऽपि महामोहसर्वस्वभूतो मामेव दर्शितसौभ्रात्रं सहायीकृत्य सर्वत्र विजयते । यतः,

अवसादप्रसङ्गेषु स्वयमुत्तम्भनोद्यतः ।

अहमार्यस्य लोभस्य भ्राता चरमसंभवः ॥ २ ॥
</details>

<details><summary>मूलम् - २</summary>

अपिच, लोभोऽपि महामोहसर्वस्वभूतो मामेव दर्शितसौभ्रात्रं सहायीकृत्य सर्वत्र विजयते । यतः,

अवसादप्रसङ्गेषु स्वयमुत्तम्भनोद्यतः ।

अहमार्यस्य लोभस्य भ्राता चरमसंभवः ॥ २ ॥
</details>

<details open><summary>विश्वास-प्रस्तुतिः - ३</summary>

(विचिन्त्य) अहो महत्सांपरायिकमुपस्थितमास्माकस्यान्ववायस्य ; यदिह विवेकेन प्रथममध्यात्मविद्यामशिक्ष्यत पुरुषः ; यच्चासौ मतान्तरदौर्बल्यप्रकाशनेन परब्रह्मप्रकाशके शास्त्रे प्रशमितश्रद्धावैकल्यः यदपि च सपरिकरे मोक्षोपाये संमुखीकृतः ; विमुखीकृताश्च कामक्रोधादयः ; विमृष्टं च किमपि संयमस्थानम् ; अवधारितं च धारणायाः शुभमालम्बनम् ; [^2]प्रारिप्सितश्च शमदमवैराग्यादिपरिकर्मितः सालम्बनो महायोगः ।

(दीर्घं निश्वस्य सविषादम् )  
विजिग्ये यैरिदं स्त्रीभिर्विजिताभिर्जगत्त्रयम् ।

त एव सुभटाः ख्याताः स्त्रीभिरेव जिगीषिताः ॥ ३ ॥
</details>

<details><summary>मूलम् - ३</summary>

(विचिन्त्य) अहो महत्सांपरायिकमुपस्थितमास्माकस्यान्ववायस्य ; यदिह विवेकेन प्रथममध्यात्मविद्यामशिक्ष्यत पुरुषः ; यच्चासौ मतान्तरदौर्बल्यप्रकाशनेन परब्रह्मप्रकाशके शास्त्रे प्रशमितश्रद्धावैकल्यः यदपि च सपरिकरे मोक्षोपाये संमुखीकृतः ; विमुखीकृताश्च कामक्रोधादयः ; विमृष्टं च किमपि संयमस्थानम् ; अवधारितं च धारणायाः शुभमालम्बनम् ; [^2]प्रारिप्सितश्च शमदमवैराग्यादिपरिकर्मितः सालम्बनो महायोगः ।

(दीर्घं निश्वस्य सविषादम् )  
विजिग्ये यैरिदं स्त्रीभिर्विजिताभिर्जगत्त्रयम् ।

त एव सुभटाः ख्याताः स्त्रीभिरेव जिगीषिताः ॥ ३ ॥
</details>

<details open><summary>विश्वास-प्रस्तुतिः - ४</summary>

(नेपथ्ये)

अलिअं एव्व भणइ भावो, जं इत्थिआहिं निईसिआ महामोहसेणिअ[^3] 'धुरंधरेत्ति ।

( अलीकमेव भणति भावः यत् स्त्रीभिरेव जिगीषिता महामोहसैनिकधुरंधरा इति । )  
अभिनिवेशः -(कर्णे दत्वा सरोषहासम् ) कासौ रण्डा ?

या मामप्यलीकवादिनं मन्यते ।

(पुनर्नेपथ्ये)

एदेण वि तुह अलिअभासिअं पडिट्ठाविअं; जं उअरग्गिसक्खिअं तुए गहिअपाणि परपुरिसदंसणविमुर्हि मं रण्डेति भणसि ।

( एतेनापि तवालीकभाषितं प्रतिष्ठापितम् ; यत्पुनरुद्राग्निसाक्षिकं त्वया गृहीतपाणिं परपुरुषदर्शनविमुखीं मां रण्डेति भणसि ।

अभिनिवेशः--  किमसावस्मद्गेहिनी दुर्वासना ? शान्तं पापम्, शान्तं पापम् । अद्य पुनरियमुपसृत्य[^4] क्षान्तपरिवादा सत्यवादिनं मां संभावयतु ।

(ततः प्रविशति दुर्वासना )

दुर्वासना -अय्यउत्त, इअम्हि । अहअं दुम्मइचलणसेवा-  
रसपरवसहिअआ अण्णाअलोअवृत्तंदा पुच्छम्मि — के पुरिसा काहि इत्थिआहिं जिईसिआ ?

(आर्यपुत्र, इयमस्मि । अहं दुर्मतिचरणसेवारसपरवशहृदया अज्ञातलोकवृत्तान्ता पृच्छामि – के पुरुषाः काभिः स्त्रीभिर्जिंगीषिताः ? )

अभिनिवेशः--  प्रिये, कामो जुगुप्सया, कोपस्तितिक्षया, लोभस्तुष्ट्या, अहंकार आत्मविद्यया । एवमन्येऽपि ।

दुर्वासनाः --  किं उच्चाहमेत्तेण कजं संघडइ ? हदासा खु एदा सलहीओ' विअ अप्पविणासणे सअं पउत्ता ।

( किमुत्साहमात्रेण कार्यं  संघटते ? हताशाः खल्वेताः शलभ्य इवात्मविनाशने स्वयं प्रवृत्ताः । )

अभिनिवेशः – अहमप्येवमध्यवस्यामि । अथापि यदृच्छा-

-  
देवी किमाचरेदिति दुरवधरम् । शलभीनिपाते प्रदीपोऽपि कदाचिद्विनाशमधिगच्छति ।

दुर्वासनाः--  (सविषादम् ) जइ एव्वं महामोहपरंताणं अम्हपहूणं विणासो होज्ज ।

(यद्येवं महामोहपर्यन्तानामस्मत्प्रभूणां विनाशो भवेत् । )

अभिनिवेशः      ( सभ्रूक्षेपं विचिन्त्य) प्रिये, मया तु जीवितव्यमेव सर्वथा । अत्र चोपायमेवमुत्पश्यामि । भोगसंचयरूपान्महामोहकोशगृहान्निर्गत्य मुमुक्षापुरस्कारेण विवेकमाश्रितः[^7] समाध्यभिनिवेश इति सविशेषणगृहीतनामकश्विरं जीविष्यामि ।

 दुर्वासना :--  णाह, अहं उण तुम्ह पिआ कहं होम्मि ?

( नाथ, अहं पुनस्तव प्रिया कथं भवामि ? )

अभिनिवेशः --  प्रिये किं भीरुरसि ? त्वमपि दुरन्वयं परित्यज्य मामेव परिचरन्ती सुसंगता चिरं जीविष्यसि ।  
दुर्वासनाः--  -महंतो पसादो अय्यउत्तस्स; जं चिरसेविअस्स रण्णो महामोहस्स विणासे वि सअं जीविऊण जीविअसमं मं वि रक्खिदुं अहिणिविससि ।

( महान् प्रसाद आर्यपुत्रस्य ; यच्चिरसेवितस्य राज्ञो महामोहस्य विनाशेऽपि स्वयं जीवित्वा जीवितसमां मामपि रक्षितुम भिनिविशसे ।)

अभिनिवेशः--   न केवलं मे जीवितसमा त्वम् ; जीवितेश्वरी[^8]खल्वसि ।

दुर्वासनाः--  घण्णिआ खु एसा संवृत्तम्हि ; जं एवंसंभावेसि ।

( धन्या खल्वेषा संवृत्तास्मि ; यदेवं संभावयसि । )  
अभिनिवेशः --- (सर्वतोऽलोक्य विचिन्त्य

साशङ्कम् )

पश्यामि दारुणान् दिव्यान्तरिक्षभौमानुत्पातान्

गृध्रास्तोरणशैल[^9] शृङ्गमभितोऽगृह्णन्नभोमण्डलं

वात्यामण्डलखण्डितध्वजपटीशून्यानि सैन्यानि नः । 

शूलप्रासकृपाणमुद्गरधनुः क्रूरैर्मुहुः किंकरै-

र्दृश्यन्ते परिवारिता इव दिशः संवर्तसंवर्तकैः ॥ ४ ॥
</details>

<details><summary>मूलम् - ४</summary>

(नेपथ्ये)

अलिअं एव्व भणइ भावो, जं इत्थिआहिं निईसिआ महामोहसेणिअ[^3] 'धुरंधरेत्ति ।

( अलीकमेव भणति भावः यत् स्त्रीभिरेव जिगीषिता महामोहसैनिकधुरंधरा इति । )  
अभिनिवेशः -(कर्णे दत्वा सरोषहासम् ) कासौ रण्डा ?

या मामप्यलीकवादिनं मन्यते ।

(पुनर्नेपथ्ये)

एदेण वि तुह अलिअभासिअं पडिट्ठाविअं; जं उअरग्गिसक्खिअं तुए गहिअपाणि परपुरिसदंसणविमुर्हि मं रण्डेति भणसि ।

( एतेनापि तवालीकभाषितं प्रतिष्ठापितम् ; यत्पुनरुद्राग्निसाक्षिकं त्वया गृहीतपाणिं परपुरुषदर्शनविमुखीं मां रण्डेति भणसि ।

अभिनिवेशः--  किमसावस्मद्गेहिनी दुर्वासना ? शान्तं पापम्, शान्तं पापम् । अद्य पुनरियमुपसृत्य[^4] क्षान्तपरिवादा सत्यवादिनं मां संभावयतु ।

(ततः प्रविशति दुर्वासना )

दुर्वासना -अय्यउत्त, इअम्हि । अहअं दुम्मइचलणसेवा-  
रसपरवसहिअआ अण्णाअलोअवृत्तंदा पुच्छम्मि — के पुरिसा काहि इत्थिआहिं जिईसिआ ?

(आर्यपुत्र, इयमस्मि । अहं दुर्मतिचरणसेवारसपरवशहृदया अज्ञातलोकवृत्तान्ता पृच्छामि – के पुरुषाः काभिः स्त्रीभिर्जिंगीषिताः ? )

अभिनिवेशः--  प्रिये, कामो जुगुप्सया, कोपस्तितिक्षया, लोभस्तुष्ट्या, अहंकार आत्मविद्यया । एवमन्येऽपि ।

दुर्वासनाः --  किं उच्चाहमेत्तेण कजं संघडइ ? हदासा खु एदा सलहीओ' विअ अप्पविणासणे सअं पउत्ता ।

( किमुत्साहमात्रेण कार्यं  संघटते ? हताशाः खल्वेताः शलभ्य इवात्मविनाशने स्वयं प्रवृत्ताः । )

अभिनिवेशः – अहमप्येवमध्यवस्यामि । अथापि यदृच्छा-

-  
देवी किमाचरेदिति दुरवधरम् । शलभीनिपाते प्रदीपोऽपि कदाचिद्विनाशमधिगच्छति ।

दुर्वासनाः--  (सविषादम् ) जइ एव्वं महामोहपरंताणं अम्हपहूणं विणासो होज्ज ।

(यद्येवं महामोहपर्यन्तानामस्मत्प्रभूणां विनाशो भवेत् । )

अभिनिवेशः      ( सभ्रूक्षेपं विचिन्त्य) प्रिये, मया तु जीवितव्यमेव सर्वथा । अत्र चोपायमेवमुत्पश्यामि । भोगसंचयरूपान्महामोहकोशगृहान्निर्गत्य मुमुक्षापुरस्कारेण विवेकमाश्रितः[^7] समाध्यभिनिवेश इति सविशेषणगृहीतनामकश्विरं जीविष्यामि ।

 दुर्वासना :--  णाह, अहं उण तुम्ह पिआ कहं होम्मि ?

( नाथ, अहं पुनस्तव प्रिया कथं भवामि ? )

अभिनिवेशः --  प्रिये किं भीरुरसि ? त्वमपि दुरन्वयं परित्यज्य मामेव परिचरन्ती सुसंगता चिरं जीविष्यसि ।  
दुर्वासनाः--  -महंतो पसादो अय्यउत्तस्स; जं चिरसेविअस्स रण्णो महामोहस्स विणासे वि सअं जीविऊण जीविअसमं मं वि रक्खिदुं अहिणिविससि ।

( महान् प्रसाद आर्यपुत्रस्य ; यच्चिरसेवितस्य राज्ञो महामोहस्य विनाशेऽपि स्वयं जीवित्वा जीवितसमां मामपि रक्षितुम भिनिविशसे ।)

अभिनिवेशः--   न केवलं मे जीवितसमा त्वम् ; जीवितेश्वरी[^8]खल्वसि ।

दुर्वासनाः--  घण्णिआ खु एसा संवृत्तम्हि ; जं एवंसंभावेसि ।

( धन्या खल्वेषा संवृत्तास्मि ; यदेवं संभावयसि । )  
अभिनिवेशः --- (सर्वतोऽलोक्य विचिन्त्य

साशङ्कम् )

पश्यामि दारुणान् दिव्यान्तरिक्षभौमानुत्पातान्

गृध्रास्तोरणशैल[^9] शृङ्गमभितोऽगृह्णन्नभोमण्डलं

वात्यामण्डलखण्डितध्वजपटीशून्यानि सैन्यानि नः । 

शूलप्रासकृपाणमुद्गरधनुः क्रूरैर्मुहुः किंकरै-

र्दृश्यन्ते परिवारिता इव दिशः संवर्तसंवर्तकैः ॥ ४ ॥
</details>

<details open><summary>विश्वास-प्रस्तुतिः - ५</summary>

आः कष्टम् ;

निवृत्तिधर्मः पर्येति नाम्ना लोकेषु नारदः ।

अयं च तुम्बुरुस्तौ च प्रणिधी मोहवैरिणः ॥ ५ ॥
</details>

<details><summary>मूलम् - ५</summary>

आः कष्टम् ;

निवृत्तिधर्मः पर्येति नाम्ना लोकेषु नारदः ।

अयं च तुम्बुरुस्तौ च प्रणिधी मोहवैरिणः ॥ ५ ॥
</details>

<details open><summary>विश्वास-प्रस्तुतिः - ६</summary>

तयोरपि प्रविष्टश्चायं त्रिभुवनविदूषको नारदः श्वेतवायस इव राजधानीम् । कलहकुतूहलं [^10]चास्य स्वलक्षणम् । विप्रलम्भवशंवदश्च वीराभिमानी देवो महामोहः । न जाने भवितव्यतावैभवेन किं भविष्यतीति[^11] । अथवा यदेव भविष्यति तदेव तथा । आत्मच्छायेव खलु नियतिरलङ्घनीया । अहह महामोहविजयलक्ष्मि, नूनमिदानीं संशयमापन्नासि ।

(नेपथ्ये)

छत्रैरुत्तभ्यतां द्यौर्दश झटिति दिशश्चामरैराव्रियन्तां

संवर्तोदन्वदूर्मिध्वनिमुखरमुखस्ताड्यतां वाद्यवर्गः ।

काल्यन्तां लोकपालाः क्षणरुचिपटलीविभ्रमैर्हेमवेत्रैः[^12]

क्रुद्धः संनह्यतेऽसौ घटयितुमचिरादाहवं मोहवीरः ॥ ६ ॥
</details>

<details><summary>मूलम् - ६</summary>

तयोरपि प्रविष्टश्चायं त्रिभुवनविदूषको नारदः श्वेतवायस इव राजधानीम् । कलहकुतूहलं [^10]चास्य स्वलक्षणम् । विप्रलम्भवशंवदश्च वीराभिमानी देवो महामोहः । न जाने भवितव्यतावैभवेन किं भविष्यतीति[^11] । अथवा यदेव भविष्यति तदेव तथा । आत्मच्छायेव खलु नियतिरलङ्घनीया । अहह महामोहविजयलक्ष्मि, नूनमिदानीं संशयमापन्नासि ।

(नेपथ्ये)

छत्रैरुत्तभ्यतां द्यौर्दश झटिति दिशश्चामरैराव्रियन्तां

संवर्तोदन्वदूर्मिध्वनिमुखरमुखस्ताड्यतां वाद्यवर्गः ।

काल्यन्तां लोकपालाः क्षणरुचिपटलीविभ्रमैर्हेमवेत्रैः[^12]

क्रुद्धः संनह्यतेऽसौ घटयितुमचिरादाहवं मोहवीरः ॥ ६ ॥
</details>

<details open><summary>विश्वास-प्रस्तुतिः - ७</summary>

अभिनिवेशः --  (कर्ण दत्त्वा ) किं देवो महामोहः स्वयमेव समराय संनह्यति ? ( सभयविषादम् ) प्रिये, महदत्याहितम् ।

अमुष्मन्दिवसे श्वो वा नूनं नियतिवैभवात् । 

 अमोहमविवेकं वा जगदेतद्भविष्यति ॥ ७ ॥
</details>

<details><summary>मूलम् - ७</summary>

अभिनिवेशः --  (कर्ण दत्त्वा ) किं देवो महामोहः स्वयमेव समराय संनह्यति ? ( सभयविषादम् ) प्रिये, महदत्याहितम् ।

अमुष्मन्दिवसे श्वो वा नूनं नियतिवैभवात् । 

 अमोहमविवेकं वा जगदेतद्भविष्यति ॥ ७ ॥
</details>

<details open><summary>विश्वास-प्रस्तुतिः - ८</summary>

तदसावस्माकमवधानस्य प्रधानावसरः । अद्य खलु विविधभोगभाण्डागारलुण्टाकानां

संसारकण्टकानां विवेकसैन्यनासीरवीराणामतिधीराणां शमदमादीनां प्रचारमुपरोद्धुं पदवीषु प्रतिपदमयः शङ्कवः प्रतिष्ठापनीयाः । अन्यदपि चैवं समयोचितं सर्वमनुष्ठातव्यम् ।

( इति समयसंभ्रमं सभार्यो निष्क्रान्तः)

मिश्रविष्कम्भः  
(ततः प्रविशति महामोहो दुर्मतिर्नारदश्च )

महामोहः --- भगवन्, धन्याः खलु वयमिदानीं संवृत्ताः ; यद्भगवतः पितामहस्य प्रियसुतेन चतुर्दशभुवनवैचित्र्यदर्शिना सकललोकपालमौलिमालोपलालितपादपङ्कजेन भगवता [^13]संभावितेयं मायाभिधाना मदीया राजधानी ।

नारदः --- राजन्, अनितरसाधारणं भावत्कमाश्चर्यमनुभावमनुभवितारो वयमेव धन्याः ।

महामोहः --- देवि, दीयतामस्मै देवर्षये पाद्यमर्घ्यं मधुपर्कश्व ।

दुर्मतिः --- ( [^14]सविनयमुपसृत्य ) भअवं, इदं पज्जं ; एदं अग्घं ; इमो महुपको ।

( भगवन्, इदं पाद्यम् एतदर्घ्यम्; अयं मधुपर्कः)  
नारदः --- (हस्तेन वारयन् ) संपन्नो ममासौ सत्कारः । अद्य खल्वौपवस्तं मया व्रतमङ्गीकृतम् । यावदिह तुलसीवनवासिनीं द्वादशीं संभावयामि, तावन्न किंचित्कुतश्चित्प्रतिगृह्णामि ।

महामोहः ---भगवन्, अत्यद्भुतमनोहरोऽयं भवत्स्वभावः ।

तथाहि--

लास्यान्विता च ललिता च गतिस्त्वदीया

मञ्जुखना बहुगुणा च विभाति वीणा । 

देहश्च दर्शयति चान्द्रमसीमभिख्यां

प्राप्तोऽसि नस्त्वमिह भोगसमृद्धिहेतुः ॥ ८ ॥
</details>

<details><summary>मूलम् - ८</summary>

तदसावस्माकमवधानस्य प्रधानावसरः । अद्य खलु विविधभोगभाण्डागारलुण्टाकानां

संसारकण्टकानां विवेकसैन्यनासीरवीराणामतिधीराणां शमदमादीनां प्रचारमुपरोद्धुं पदवीषु प्रतिपदमयः शङ्कवः प्रतिष्ठापनीयाः । अन्यदपि चैवं समयोचितं सर्वमनुष्ठातव्यम् ।

( इति समयसंभ्रमं सभार्यो निष्क्रान्तः)

मिश्रविष्कम्भः  
(ततः प्रविशति महामोहो दुर्मतिर्नारदश्च )

महामोहः --- भगवन्, धन्याः खलु वयमिदानीं संवृत्ताः ; यद्भगवतः पितामहस्य प्रियसुतेन चतुर्दशभुवनवैचित्र्यदर्शिना सकललोकपालमौलिमालोपलालितपादपङ्कजेन भगवता [^13]संभावितेयं मायाभिधाना मदीया राजधानी ।

नारदः --- राजन्, अनितरसाधारणं भावत्कमाश्चर्यमनुभावमनुभवितारो वयमेव धन्याः ।

महामोहः --- देवि, दीयतामस्मै देवर्षये पाद्यमर्घ्यं मधुपर्कश्व ।

दुर्मतिः --- ( [^14]सविनयमुपसृत्य ) भअवं, इदं पज्जं ; एदं अग्घं ; इमो महुपको ।

( भगवन्, इदं पाद्यम् एतदर्घ्यम्; अयं मधुपर्कः)  
नारदः --- (हस्तेन वारयन् ) संपन्नो ममासौ सत्कारः । अद्य खल्वौपवस्तं मया व्रतमङ्गीकृतम् । यावदिह तुलसीवनवासिनीं द्वादशीं संभावयामि, तावन्न किंचित्कुतश्चित्प्रतिगृह्णामि ।

महामोहः ---भगवन्, अत्यद्भुतमनोहरोऽयं भवत्स्वभावः ।

तथाहि--

लास्यान्विता च ललिता च गतिस्त्वदीया

मञ्जुखना बहुगुणा च विभाति वीणा । 

देहश्च दर्शयति चान्द्रमसीमभिख्यां

प्राप्तोऽसि नस्त्वमिह भोगसमृद्धिहेतुः ॥ ८ ॥
</details>

<details open><summary>विश्वास-प्रस्तुतिः - ९</summary>

नारदः (स्वगतम् ) मूढस्वभावोऽसौ विश्वमपि विपरीतं कल्पयति । हन्त, विजितमस्मन्मनोरथेन । ( प्रकाशम्) महाराज, त्वमेव खल्वत्यद्भुतः । यदुत पुष्कर 'पलाशवन्निर्लेप[^15]स्वभावं पुरुषमनन्तान् भोगाननुभावयसि । अपिच,

प्रत्यूढोत्सेकनम्र प्रतिभटमकुटीपादपीठीसनाथं

दुर्दान्तद्वेषिदन्तावलरदनपदं भाति भद्रासनं ते । 

त्वत्संनाहप्रसङ्गप्रथमदुहितरं भीतिमेवाद्रियन्ते[^16]

लोकालोकोपरोधप्रतिहतगतयो लोकपालावरोधाः ॥ ९ ॥
</details>

<details><summary>मूलम् - ९</summary>

नारदः (स्वगतम् ) मूढस्वभावोऽसौ विश्वमपि विपरीतं कल्पयति । हन्त, विजितमस्मन्मनोरथेन । ( प्रकाशम्) महाराज, त्वमेव खल्वत्यद्भुतः । यदुत पुष्कर 'पलाशवन्निर्लेप[^15]स्वभावं पुरुषमनन्तान् भोगाननुभावयसि । अपिच,

प्रत्यूढोत्सेकनम्र प्रतिभटमकुटीपादपीठीसनाथं

दुर्दान्तद्वेषिदन्तावलरदनपदं भाति भद्रासनं ते । 

त्वत्संनाहप्रसङ्गप्रथमदुहितरं भीतिमेवाद्रियन्ते[^16]

लोकालोकोपरोधप्रतिहतगतयो लोकपालावरोधाः ॥ ९ ॥
</details>

<details open><summary>विश्वास-प्रस्तुतिः - १०</summary>

(नेपथ्ये)

भो भोः प्रतिहारिन्, अयमहमागतो देवस्य महामोहद्रुहो

विवेकस्य दृष्टप्रत्ययो नाम दूतः । आवेद्यतां महाराजाय ।

(प्रविश्य)

प्रतिहारीः — देव, प्रतिरुद्धप्रवेशस्तिष्ठति बाह्यद्वारे विवेकदूतः ।

महामोहः --- प्रवेश्यताम् ।

प्रतिहारीः--- यदादिशति देवः ।

(इति निष्क्रान्तः )

(ततः प्रविशति दूतः )

दूतः --- ( मोहसमीपेनारदमवलोक्य स्वगतम्) अयमसौचण्डालसदनवापिकायां चन्द्र इव प्रतिबिम्बितः समीक्ष्यते देवर्षि विप्रलम्भचक्रवर्ती । अस्तु; असावपि साहायकमाचरिष्यति । 

नारदः --- ( दूरतो दूतं निर्दिशन् ) महाराज,.

[^17]चलघुरुघुरुमालाश्लेषवाचालजङ्घः

शर इव निरपायश्चारुचण्डातकश्रीः ।

अयमिह रुचिराभिः स्रग्भिरुन्नद्धमौलि-

स्त्वरितमुपसमेति स्वेदभिन्नः सुगन्धिः ॥ १० ॥
</details>

<details><summary>मूलम् - १०</summary>

(नेपथ्ये)

भो भोः प्रतिहारिन्, अयमहमागतो देवस्य महामोहद्रुहो

विवेकस्य दृष्टप्रत्ययो नाम दूतः । आवेद्यतां महाराजाय ।

(प्रविश्य)

प्रतिहारीः — देव, प्रतिरुद्धप्रवेशस्तिष्ठति बाह्यद्वारे विवेकदूतः ।

महामोहः --- प्रवेश्यताम् ।

प्रतिहारीः--- यदादिशति देवः ।

(इति निष्क्रान्तः )

(ततः प्रविशति दूतः )

दूतः --- ( मोहसमीपेनारदमवलोक्य स्वगतम्) अयमसौचण्डालसदनवापिकायां चन्द्र इव प्रतिबिम्बितः समीक्ष्यते देवर्षि विप्रलम्भचक्रवर्ती । अस्तु; असावपि साहायकमाचरिष्यति । 

नारदः --- ( दूरतो दूतं निर्दिशन् ) महाराज,.

[^17]चलघुरुघुरुमालाश्लेषवाचालजङ्घः

शर इव निरपायश्चारुचण्डातकश्रीः ।

अयमिह रुचिराभिः स्रग्भिरुन्नद्धमौलि-

स्त्वरितमुपसमेति स्वेदभिन्नः सुगन्धिः ॥ १० ॥
</details>

<details open><summary>विश्वास-प्रस्तुतिः - ११</summary>

तदयं कोऽसाविति विचारणीयः, उपचरणीयश्च ।

महामोहः --- आस्तामुपचारः ; विचारणीयस्तावत् । दूतः ( उपसृत्य ) इदं महाराजविवेकस्य शासनम् । ( इति भूर्जपत्रं दर्शयति )

महामोहः --- ( अपवार्य) किं महामोहोऽपि केन चिच्छासनीयः ?

नारदः-- -महाराज, किं परीक्षया परिजनोपचाराणाम् ? 

महामोहः – भद्र, तत्स्वयमेव वाचय ।असंस्तुतयुष्मद्दीपलिपयो वयम्

दूतः ( उद्घाट्य वाचयति) ' स्वस्ति श्रीश्वेतद्वीपविहारमण्डपकामातस्थुषा विबुधमहितवृत्तिना महाराजविवेकेन महामोहाय संदिश्यते । प्रसिद्धं खल्विदम् ." नीचाः कलहमिच्छन्ति संधिमिच्छन्ति साधवः" इति ।

महामोहः – किमतः ? स्वनैच्यमेवैतेन सूचयति ।  
दुर्मतिः — भद्द, तो दो ।

( भद्र, ततस्ततः । )

दूतः -( वाचयति ) ' ततश्च ;

दीयन्तामिह दक्षिणापथभुवो यावत्कलेरत्यय-

स्तत्र स्थावरतिर्यगंशमखिलं भुङ्क्ष्व त्वमप्यक्षतः । 

इत्थं नाम कुलक्षयोपशमनापाये त्वया तस्थुषा

संधिः सत्यगिरामतुच्छमनसामच्छात्मनामस्तु नः ' ॥ ११ ॥
</details>

<details><summary>मूलम् - ११</summary>

तदयं कोऽसाविति विचारणीयः, उपचरणीयश्च ।

महामोहः --- आस्तामुपचारः ; विचारणीयस्तावत् । दूतः ( उपसृत्य ) इदं महाराजविवेकस्य शासनम् । ( इति भूर्जपत्रं दर्शयति )

महामोहः --- ( अपवार्य) किं महामोहोऽपि केन चिच्छासनीयः ?

नारदः-- -महाराज, किं परीक्षया परिजनोपचाराणाम् ? 

महामोहः – भद्र, तत्स्वयमेव वाचय ।असंस्तुतयुष्मद्दीपलिपयो वयम्

दूतः ( उद्घाट्य वाचयति) ' स्वस्ति श्रीश्वेतद्वीपविहारमण्डपकामातस्थुषा विबुधमहितवृत्तिना महाराजविवेकेन महामोहाय संदिश्यते । प्रसिद्धं खल्विदम् ." नीचाः कलहमिच्छन्ति संधिमिच्छन्ति साधवः" इति ।

महामोहः – किमतः ? स्वनैच्यमेवैतेन सूचयति ।  
दुर्मतिः — भद्द, तो दो ।

( भद्र, ततस्ततः । )

दूतः -( वाचयति ) ' ततश्च ;

दीयन्तामिह दक्षिणापथभुवो यावत्कलेरत्यय-

स्तत्र स्थावरतिर्यगंशमखिलं भुङ्क्ष्व त्वमप्यक्षतः । 

इत्थं नाम कुलक्षयोपशमनापाये त्वया तस्थुषा

संधिः सत्यगिरामतुच्छमनसामच्छात्मनामस्तु नः ' ॥ ११ ॥
</details>

<details open><summary>विश्वास-प्रस्तुतिः - १२</summary>

महामोहः – (सहस्तास्फालनं विहस्य) तदिदं सहस्रकिरणस्य तेजोवरदानं वैश्रवणस्य वा किमप्यैश्वर्यप्रदानम्; यदाजानसिद्ध-  
निरवधिकवैभवस्य मे विक्लवेन विवेकेन विभूतिविभागभोगलेशाभ्यनु-

ज्ञानम् ।

नारदः --- ( सान्तर्हासं स्वगतम्) हन्त, समापतिता मम चक्षुषोः पारणा । सर्वथा चाहं विवेकमहामोहयोः संधिं प्रतिरोत्स्यामि । (मूर्धानमान्दोलयित्वा विषादमभिनयन् प्रकाशम् ) अहह,

भ्रूभङ्गेषु पृथग्विधेषु बलिनो यस्यायतन्ते जग-

न्त्यासंसारमलङ्घ्यशासनगतेराजन्म धीरात्मनः । 

ब्रह्मस्तम्बभटस्य मुक्तजनकद्रोहस्य मोहस्य ते

तस्यासीदितरेण संधिवचनं किं कस्य वा कथ्यते ॥ १२ ॥
</details>

<details><summary>मूलम् - १२</summary>

महामोहः – (सहस्तास्फालनं विहस्य) तदिदं सहस्रकिरणस्य तेजोवरदानं वैश्रवणस्य वा किमप्यैश्वर्यप्रदानम्; यदाजानसिद्ध-  
निरवधिकवैभवस्य मे विक्लवेन विवेकेन विभूतिविभागभोगलेशाभ्यनु-

ज्ञानम् ।

नारदः --- ( सान्तर्हासं स्वगतम्) हन्त, समापतिता मम चक्षुषोः पारणा । सर्वथा चाहं विवेकमहामोहयोः संधिं प्रतिरोत्स्यामि । (मूर्धानमान्दोलयित्वा विषादमभिनयन् प्रकाशम् ) अहह,

भ्रूभङ्गेषु पृथग्विधेषु बलिनो यस्यायतन्ते जग-

न्त्यासंसारमलङ्घ्यशासनगतेराजन्म धीरात्मनः । 

ब्रह्मस्तम्बभटस्य मुक्तजनकद्रोहस्य मोहस्य ते

तस्यासीदितरेण संधिवचनं किं कस्य वा कथ्यते ॥ १२ ॥
</details>

<details open><summary>विश्वास-प्रस्तुतिः - १३</summary>

दुर्मतिः अय्यउत्त, एव्वं मे राअंकज्जं पडिभाइ -संधिव्ववदेसेण अम्हसआसं [^18]आसाइज्जउ विवेओ । ता[^19] जीवग्गाहं गहिऊण दिढपीडणिज्जो होज्ज ।

( आर्यपुत्र, एवं मे राजकार्य प्रतिभाति संधिव्यपदेशेनास्मत्सकाशमासाद्यतां विवेकः । तत् जीवग्राहं गृहीत्वा दृढपीडनीयो भवेत् ।)

महामोहः ( सोच्चैर्हासम् ) मुग्धे, स्वप्नेऽप्येवंविधं कातरवचनं[^20] मा वोचः । नन्वहं महामोहः । किमिदानीमन्यमेव [^21]मामभिमन्यसे । अथवा न हि कदाचिदपि परिस्फुरन्ति प्रमदाजनानां राजकार्यगतयः । प्रिये, शृणु चैतन्महामोहस्य वीरव्रतम् -

क्रकचैः कृत्तदेहोऽपि दीपितोऽपि दवाग्निना ।

 न सूच्यग्रं प्रदास्यामि न संधास्यामि केनचित् ॥ १३ ॥
</details>

<details><summary>मूलम् - १३</summary>

दुर्मतिः अय्यउत्त, एव्वं मे राअंकज्जं पडिभाइ -संधिव्ववदेसेण अम्हसआसं [^18]आसाइज्जउ विवेओ । ता[^19] जीवग्गाहं गहिऊण दिढपीडणिज्जो होज्ज ।

( आर्यपुत्र, एवं मे राजकार्य प्रतिभाति संधिव्यपदेशेनास्मत्सकाशमासाद्यतां विवेकः । तत् जीवग्राहं गृहीत्वा दृढपीडनीयो भवेत् ।)

महामोहः ( सोच्चैर्हासम् ) मुग्धे, स्वप्नेऽप्येवंविधं कातरवचनं[^20] मा वोचः । नन्वहं महामोहः । किमिदानीमन्यमेव [^21]मामभिमन्यसे । अथवा न हि कदाचिदपि परिस्फुरन्ति प्रमदाजनानां राजकार्यगतयः । प्रिये, शृणु चैतन्महामोहस्य वीरव्रतम् -

क्रकचैः कृत्तदेहोऽपि दीपितोऽपि दवाग्निना ।

 न सूच्यग्रं प्रदास्यामि न संधास्यामि केनचित् ॥ १३ ॥
</details>

<details open><summary>विश्वास-प्रस्तुतिः - १४</summary>

अथवा,

नाहमस्मि महामोहो न च विश्वं जितं मया ।

विभूतिरमिता यस्य विभक्तव्यपदास्पदम् ॥ १४ ॥
</details>

<details><summary>मूलम् - १४</summary>

अथवा,

नाहमस्मि महामोहो न च विश्वं जितं मया ।

विभूतिरमिता यस्य विभक्तव्यपदास्पदम् ॥ १४ ॥
</details>

<details open><summary>विश्वास-प्रस्तुतिः - १५</summary>

नारदः (स्वगतम्) कलह कौतुकिनामस्माकं तपांसि परिणमन्ति । ननु स्वात्मावधिरियं महामोहस्य शवमुष्टिवद् गृहीत ग्राहिता । ( प्रकाशम्) देवि दुर्मते, परमकृत्यमध्यवसितं प्रियतमेन ते । अथ तु निर्धारणीयः संदेशवाक्यशेषः ।

महामोहः —— ( अनादरातिशयं नाटयन् ) किं नश्छिन्नम् ?

शृणुमस्तावत् । दूत, ततस्ततः ।

दूतः ( वाचयति ) ' ततश्च यदि नः संधिः यथास्थानं पुनरवस्थास्यामहे । यदि विग्रहः, तदा तु  
निष्कामक्रोधलोभं निपतितकुहनादम्भदर्पाभिमानं

निर्धूतेर्ष्याभ्यसूयामदविहृति जहन्मत्सरस्तम्भजाढ्यम् ।

अद्य श्वो वा विदध्यादपि चरमयुगे विश्वमक्षुद्रसत्त्वं

वेलातीत प्रसर्पन्मधुमथनदयादत्तसेको विवेकः ' ॥ १५ ॥
</details>

<details><summary>मूलम् - १५</summary>

नारदः (स्वगतम्) कलह कौतुकिनामस्माकं तपांसि परिणमन्ति । ननु स्वात्मावधिरियं महामोहस्य शवमुष्टिवद् गृहीत ग्राहिता । ( प्रकाशम्) देवि दुर्मते, परमकृत्यमध्यवसितं प्रियतमेन ते । अथ तु निर्धारणीयः संदेशवाक्यशेषः ।

महामोहः —— ( अनादरातिशयं नाटयन् ) किं नश्छिन्नम् ?

शृणुमस्तावत् । दूत, ततस्ततः ।

दूतः ( वाचयति ) ' ततश्च यदि नः संधिः यथास्थानं पुनरवस्थास्यामहे । यदि विग्रहः, तदा तु  
निष्कामक्रोधलोभं निपतितकुहनादम्भदर्पाभिमानं

निर्धूतेर्ष्याभ्यसूयामदविहृति जहन्मत्सरस्तम्भजाढ्यम् ।

अद्य श्वो वा विदध्यादपि चरमयुगे विश्वमक्षुद्रसत्त्वं

वेलातीत प्रसर्पन्मधुमथनदयादत्तसेको विवेकः ' ॥ १५ ॥
</details>

<details open><summary>विश्वास-प्रस्तुतिः - १६</summary>

महामोहः --- ( सरोषसंरम्भं दन्तान् कटकटापयन् ) भगवन्, आः कष्टम् । अश्रुतपूर्वमिदं श्रुतम् । वाचिकशेषस्तु भवतु वा, मा वा । कः कोऽत्र भोः ! हन्यतामयं वार्ताहरः ।

नारदः --- राजन् दूतः किल ।

महामोहः --- तर्हि व्यङ्गीकृत्य निष्कास्यताम्[^22] ।  
दूतः :---स्वयमहमपसर्पामि । ( इति तिरस्करिणीमास्थाय स्वगतम्) विदितवृत्तान्तशेषः प्रतिगमिष्यामि ।

X६८५

नारदः --- ( अनाहतदृष्टिरवलोकयन् इङ्गितेन दूतमभिनन्दति ) 

महामोहः ( सक्रोधनिर्वेदं समधिकताम्राक्षः पादेन पादपीठीमाहत्य दन्तेनाधरमापीडयन् )

धिग्ब्रह्माण्डकरण्डगह्वरकुटी कर्पूरपूरं यशो

धिक्प्रह्नत्रिदशेन्द्रफालफलकस्पष्टोपसृष्टं पदम् । 

धिग्दोर्विक्रममद्भुतं मम पुनर्धिग्वादमेवास्तु धिक्

सोढा वैरिकथामपि स्वयमहं नीचाय मह्यं नमः ॥ १६ ॥
</details>

<details><summary>मूलम् - १६</summary>

महामोहः --- ( सरोषसंरम्भं दन्तान् कटकटापयन् ) भगवन्, आः कष्टम् । अश्रुतपूर्वमिदं श्रुतम् । वाचिकशेषस्तु भवतु वा, मा वा । कः कोऽत्र भोः ! हन्यतामयं वार्ताहरः ।

नारदः --- राजन् दूतः किल ।

महामोहः --- तर्हि व्यङ्गीकृत्य निष्कास्यताम्[^22] ।  
दूतः :---स्वयमहमपसर्पामि । ( इति तिरस्करिणीमास्थाय स्वगतम्) विदितवृत्तान्तशेषः प्रतिगमिष्यामि ।

X६८५

नारदः --- ( अनाहतदृष्टिरवलोकयन् इङ्गितेन दूतमभिनन्दति ) 

महामोहः ( सक्रोधनिर्वेदं समधिकताम्राक्षः पादेन पादपीठीमाहत्य दन्तेनाधरमापीडयन् )

धिग्ब्रह्माण्डकरण्डगह्वरकुटी कर्पूरपूरं यशो

धिक्प्रह्नत्रिदशेन्द्रफालफलकस्पष्टोपसृष्टं पदम् । 

धिग्दोर्विक्रममद्भुतं मम पुनर्धिग्वादमेवास्तु धिक्

सोढा वैरिकथामपि स्वयमहं नीचाय मह्यं नमः ॥ १६ ॥
</details>

<details open><summary>विश्वास-प्रस्तुतिः - १७</summary>

( विचिन्त्य सनिश्वासम् ) प्रिये, विपक्षप्रतार्यमाणं पितर-

मनुचिन्त्य भृशं दूये ।

गतजलसेतुबन्धगजयूथपशौचकथा-

गगनतलानुलेपगणिकापरिणीतिनिभैः । 

व्यथितमतिर्विवेकहतकस्य विचारशतैः

कुलपतिरद्य नः कथमसौ भविता पुरुषः ॥ १७ ॥
</details>

<details><summary>मूलम् - १७</summary>

( विचिन्त्य सनिश्वासम् ) प्रिये, विपक्षप्रतार्यमाणं पितर-

मनुचिन्त्य भृशं दूये ।

गतजलसेतुबन्धगजयूथपशौचकथा-

गगनतलानुलेपगणिकापरिणीतिनिभैः । 

व्यथितमतिर्विवेकहतकस्य विचारशतैः

कुलपतिरद्य नः कथमसौ भविता पुरुषः ॥ १७ ॥
</details>

<details open><summary>विश्वास-प्रस्तुतिः - १८</summary>

नारदः --- महाराज, किमत्र चिन्त्यते ? न कुतश्चिदव्ययमन्यथा भविष्यति ।  
महामोहः --- (सक्रोधकम्पम् ) भगवन्, पापीयान् खल्वसावशेष [^23] भोगनिर्मूलनोद्यतो विवेकहतकः । ( आकाशे लक्ष्यं बद्धा) आः पाप दुराचार विश्वविद्वेषदूषित मूढ विवेकापशद,

[^24]मोघारम्भक्षपितमनसा मोहवीरस्त्रिलोकी-

[^25]वेलाभेदस्वरसरसिको विभ्रमप्राणमित्रम् ।

ब्रह्मस्तम्वप्रसृत निगमस्तोमशाखाविभङ्ग-

क्रीडाचण्डः कृपण भवता किं न दृष्टः श्रुतो वा ॥ १८ ॥
</details>

<details><summary>मूलम् - १८</summary>

नारदः --- महाराज, किमत्र चिन्त्यते ? न कुतश्चिदव्ययमन्यथा भविष्यति ।  
महामोहः --- (सक्रोधकम्पम् ) भगवन्, पापीयान् खल्वसावशेष [^23] भोगनिर्मूलनोद्यतो विवेकहतकः । ( आकाशे लक्ष्यं बद्धा) आः पाप दुराचार विश्वविद्वेषदूषित मूढ विवेकापशद,

[^24]मोघारम्भक्षपितमनसा मोहवीरस्त्रिलोकी-

[^25]वेलाभेदस्वरसरसिको विभ्रमप्राणमित्रम् ।

ब्रह्मस्तम्वप्रसृत निगमस्तोमशाखाविभङ्ग-

क्रीडाचण्डः कृपण भवता किं न दृष्टः श्रुतो वा ॥ १८ ॥
</details>

<details open><summary>विश्वास-प्रस्तुतिः - १९</summary>

नारदः --- महाराज, न श्रुतं न दृष्टं वा केन भवदपदानम् ? आसंसारं प्रसिद्धवैभवः खल्वसि ।

महामोहः --- ( सक्रोधम् ) भगवन्, इदमपि भवन्तमनुस्मारयामि--

पुरा किल निराकृतस्वपरभेदनिर्धारणे

रणे विहरता मया रदनयन्त्रितश्चन्द्रमाः । 

अपर्वणि सुपर्वणामधिपतेः समक्षं क्षणा-

दरुंतुदविधुंतुदग्रसनवेद नामन्वभूत् ॥ १९ ॥
</details>

<details><summary>मूलम् - १९</summary>

नारदः --- महाराज, न श्रुतं न दृष्टं वा केन भवदपदानम् ? आसंसारं प्रसिद्धवैभवः खल्वसि ।

महामोहः --- ( सक्रोधम् ) भगवन्, इदमपि भवन्तमनुस्मारयामि--

पुरा किल निराकृतस्वपरभेदनिर्धारणे

रणे विहरता मया रदनयन्त्रितश्चन्द्रमाः । 

अपर्वणि सुपर्वणामधिपतेः समक्षं क्षणा-

दरुंतुदविधुंतुदग्रसनवेद नामन्वभूत् ॥ १९ ॥
</details>

<details open><summary>विश्वास-प्रस्तुतिः - २०</summary>

नारदः --- ( सान्तर्हासं स्वगतम्) किमसावुन्मत्तदशां प्राप्तः ? यदयं जरद्गवादिवाक्यवदपार्थं किमपि जल्पति ; उपस्थितमहाविपत्तिरपि दुर्मतिमेव पुरस्कृत्य शृङ्गारगर्ते निमज्जति । ( प्रकाशम् ) महाराज, सोऽयमिदानीं पश्चिमे पारावारे सांध्यमिव नियमविधि चिकीर्षुरम्बर तलादवलम्बते मयूखमाली । तदहं साधयामि कालोचितकर्मणे ।

( इति निष्क्रान्तः)  
महामोहः --- प्रिये, संप्रति संसारसंततिनिदानभूतसंभोगारम्भसमयसूचिका प्रजापतिपरिभुक्तपूर्वा प्रवर्तते पितृप्रसूरियमपरा संध्या । इह हि -

क्षीयन्ते सवितुः क्षणं क्षितिधरैरुत्तंसिता दीप्तयः

श्रूयन्ते यजतां तृतीयसवनब्रह्मप्रणादोर्मयः । 

लीयन्ते पतगाः कुलायतरुषु प्रत्युद्वजत्पोतकाः

स्त्यायन्ते च तमश्छटास्तत इतः श्रीकण्ठकण्ठत्विषः ॥ २० ॥
</details>

<details><summary>मूलम् - २०</summary>

नारदः --- ( सान्तर्हासं स्वगतम्) किमसावुन्मत्तदशां प्राप्तः ? यदयं जरद्गवादिवाक्यवदपार्थं किमपि जल्पति ; उपस्थितमहाविपत्तिरपि दुर्मतिमेव पुरस्कृत्य शृङ्गारगर्ते निमज्जति । ( प्रकाशम् ) महाराज, सोऽयमिदानीं पश्चिमे पारावारे सांध्यमिव नियमविधि चिकीर्षुरम्बर तलादवलम्बते मयूखमाली । तदहं साधयामि कालोचितकर्मणे ।

( इति निष्क्रान्तः)  
महामोहः --- प्रिये, संप्रति संसारसंततिनिदानभूतसंभोगारम्भसमयसूचिका प्रजापतिपरिभुक्तपूर्वा प्रवर्तते पितृप्रसूरियमपरा संध्या । इह हि -

क्षीयन्ते सवितुः क्षणं क्षितिधरैरुत्तंसिता दीप्तयः

श्रूयन्ते यजतां तृतीयसवनब्रह्मप्रणादोर्मयः । 

लीयन्ते पतगाः कुलायतरुषु प्रत्युद्वजत्पोतकाः

स्त्यायन्ते च तमश्छटास्तत इतः श्रीकण्ठकण्ठत्विषः ॥ २० ॥
</details>

<details open><summary>विश्वास-प्रस्तुतिः - २१</summary>

X६९१

कादम्बन्ति जलाशयेषु वितताः कालाम्बुदन्त्यम्बरे

 मातङ्गन्ति महीधरेषु मधुपस्तोमन्ति मल्लीषु च ।

 स्पृष्ट्वा निश्चिनु पाणिना कुवलयापीडन्ति ते कुन्तले

धम्मिल्लन्ति दिशामुखेषु[^26] सुमुखि स्त्यानास्तमः पङ्क्तयः ॥ २१ ॥
</details>

<details><summary>मूलम् - २१</summary>

X६९१

कादम्बन्ति जलाशयेषु वितताः कालाम्बुदन्त्यम्बरे

 मातङ्गन्ति महीधरेषु मधुपस्तोमन्ति मल्लीषु च ।

 स्पृष्ट्वा निश्चिनु पाणिना कुवलयापीडन्ति ते कुन्तले

धम्मिल्लन्ति दिशामुखेषु[^26] सुमुखि स्त्यानास्तमः पङ्क्तयः ॥ २१ ॥
</details>

<details open><summary>विश्वास-प्रस्तुतिः - २२</summary>

दुर्मतिः --- अय्यउत्त, पबतमेहिं विवेअप्पमुहेहिं पक्कंदजुद्धस्स तुह संभोअसम अवण्णणं किं अणरण पवृत्तं ? अह्न वा अइवीरत्तणेण ?

(आर्युपुत्र, प्रबलतमैर्विवेकप्रमुखैः प्रक्रान्तयुद्धस्य तव संभोगसमयवर्णनं किमनयेन प्रवृत्तम् ! अथवा अतिधीरत्वेन ?)  
महामोहःअयि महामोहपति[^27], किं बिभेति भवती कृपणाद्विवेकहतकात् ? किं न वेद ?

वश्यं तिष्ठति षड़िधं मम बलं मायाविनः सैनिका

मोहः सोऽहमभङ्गुरो मुनिमनःप्रक्षोभदक्षोदयः ।

 आस्तामन्यदनङ्गतन्त्र निपुणैरङ्गीकृतः सांप्रतं

सेतुर्घोरविवेकसिन्धुतरणे शृङ्गारदेवार्चनम् ॥ २२ ॥
</details>

<details><summary>मूलम् - २२</summary>

दुर्मतिः --- अय्यउत्त, पबतमेहिं विवेअप्पमुहेहिं पक्कंदजुद्धस्स तुह संभोअसम अवण्णणं किं अणरण पवृत्तं ? अह्न वा अइवीरत्तणेण ?

(आर्युपुत्र, प्रबलतमैर्विवेकप्रमुखैः प्रक्रान्तयुद्धस्य तव संभोगसमयवर्णनं किमनयेन प्रवृत्तम् ! अथवा अतिधीरत्वेन ?)  
महामोहःअयि महामोहपति[^27], किं बिभेति भवती कृपणाद्विवेकहतकात् ? किं न वेद ?

वश्यं तिष्ठति षड़िधं मम बलं मायाविनः सैनिका

मोहः सोऽहमभङ्गुरो मुनिमनःप्रक्षोभदक्षोदयः ।

 आस्तामन्यदनङ्गतन्त्र निपुणैरङ्गीकृतः सांप्रतं

सेतुर्घोरविवेकसिन्धुतरणे शृङ्गारदेवार्चनम् ॥ २२ ॥
</details>

<details open><summary>विश्वास-प्रस्तुतिः - २३</summary>

अथवा किमिहान्येन दैवतेनार्चितेन मे । 

त्वामेव शरणं यामि कामतन्त्राधिदेवताम् ॥ २३ ॥
</details>

<details><summary>मूलम् - २३</summary>

अथवा किमिहान्येन दैवतेनार्चितेन मे । 

त्वामेव शरणं यामि कामतन्त्राधिदेवताम् ॥ २३ ॥
</details>

<details open><summary>विश्वास-प्रस्तुतिः - २४</summary>

तदेतां रात्रिं वासगृहे त्वया सह निर्वेष्टव्यमखिलं निर्विश्य प्रभाते संयतिष्ये शत्रुविजयाय ।

(इति सभार्यो निष्क्रान्तः)

(ततः प्रविशति नभोयानेन तन्त्रीविनोदतरलकरपल्लवो नारद-

स्तुम्बुरुश्च)

नारदः --- सखे, सुप्रभातं त्रैलोक्यस्य, यन्महामोहविजिगीषया सत्यसंधो विवेकः सपदि संयतिष्यते । अहह, सूच्यते संप्रति विवेकाभ्युदयः । यतः,  
इदं पुरः स्वयमुदयक्षमाभृति प्रबोधनं प्रबलतमोविमोचनम् ।

 विवेचितस्थिरचरभेदमद्भुतं त्रयीमयं किमपि महो विजृम्भते ॥ २४ ॥
</details>

<details><summary>मूलम् - २४</summary>

तदेतां रात्रिं वासगृहे त्वया सह निर्वेष्टव्यमखिलं निर्विश्य प्रभाते संयतिष्ये शत्रुविजयाय ।

(इति सभार्यो निष्क्रान्तः)

(ततः प्रविशति नभोयानेन तन्त्रीविनोदतरलकरपल्लवो नारद-

स्तुम्बुरुश्च)

नारदः --- सखे, सुप्रभातं त्रैलोक्यस्य, यन्महामोहविजिगीषया सत्यसंधो विवेकः सपदि संयतिष्यते । अहह, सूच्यते संप्रति विवेकाभ्युदयः । यतः,  
इदं पुरः स्वयमुदयक्षमाभृति प्रबोधनं प्रबलतमोविमोचनम् ।

 विवेचितस्थिरचरभेदमद्भुतं त्रयीमयं किमपि महो विजृम्भते ॥ २४ ॥
</details>

<details open><summary>विश्वास-प्रस्तुतिः - २५</summary>

तुम्बुरुः --- भगवन्, वयमिव नूनं महासमरसंदर्शनकुतूहली त्वरितमुत्तिष्ठते मयूखमाली । अद्य हि,

प्राचीनाचलतुङ्गशृङ्गनिकटप्रक्रीडदैरावण-

क्षोभोदीरितधातुधूलिपटलीपर्यायधुर्योदयाः ।

 व्योमारण्यतमालबीथिमलिनामुन्मूलयन्तस्तमी-

मुन्मीलन्त्यरविन्दगर्भसुहृदो भानोरमी भावनः ॥ २५ ॥
</details>

<details><summary>मूलम् - २५</summary>

तुम्बुरुः --- भगवन्, वयमिव नूनं महासमरसंदर्शनकुतूहली त्वरितमुत्तिष्ठते मयूखमाली । अद्य हि,

प्राचीनाचलतुङ्गशृङ्गनिकटप्रक्रीडदैरावण-

क्षोभोदीरितधातुधूलिपटलीपर्यायधुर्योदयाः ।

 व्योमारण्यतमालबीथिमलिनामुन्मूलयन्तस्तमी-

मुन्मीलन्त्यरविन्दगर्भसुहृदो भानोरमी भावनः ॥ २५ ॥
</details>

<details open><summary>विश्वास-प्रस्तुतिः - २६</summary>

नारदः --- सखे, व्यक्तमिव विवेक वैभवं सूच्यते । तथाहि-

दिवि च भुवि च विष्वग्दृष्टिरोधे निसृष्टं

मुकुलितनिखिलाशामण्डलं मोहवृत्त्या । 

[^28]मलिनमिह महीयो मङ्क्ष्वमोघैः करौघैः

कवलयति तमिस्राकश्मलं रश्मिमाली ॥ २६ ॥
</details>

<details><summary>मूलम् - २६</summary>

नारदः --- सखे, व्यक्तमिव विवेक वैभवं सूच्यते । तथाहि-

दिवि च भुवि च विष्वग्दृष्टिरोधे निसृष्टं

मुकुलितनिखिलाशामण्डलं मोहवृत्त्या । 

[^28]मलिनमिह महीयो मङ्क्ष्वमोघैः करौघैः

कवलयति तमिस्राकश्मलं रश्मिमाली ॥ २६ ॥
</details>

<details open><summary>विश्वास-प्रस्तुतिः - २७</summary>

तदिह रामरावणरणावलोकनरसश्चिरातिवृत्तोऽपि[^30] नियतिवृत्त्या पुनरिदानीमस्माकं प्रादुर्भविष्यति । यदिह महामोहदम्भदर्पादयो विवेकव्यवसायादिभिर्योत्स्यन्ते । अद्य चातिगाढवैर मूलस्याहवानोकहस्य फलं हस्तापचेयं भविष्यति विवेकस्य । तथाहि-

देवा कल्पित देवदानवचमूनासीरमासीदतो-

रारब्धे तु विवेकमोहनृपयोरायोधनैकोत्सवे 

वैलक्षण्यनिरूपणप्रहरणो बिभ्रत्प्रमाकङ्कटं

जेतासौ जगदन्धकारमितरं देवो विवेकेश्वरः ॥ २७ ॥
</details>

<details><summary>मूलम् - २७</summary>

तदिह रामरावणरणावलोकनरसश्चिरातिवृत्तोऽपि[^30] नियतिवृत्त्या पुनरिदानीमस्माकं प्रादुर्भविष्यति । यदिह महामोहदम्भदर्पादयो विवेकव्यवसायादिभिर्योत्स्यन्ते । अद्य चातिगाढवैर मूलस्याहवानोकहस्य फलं हस्तापचेयं भविष्यति विवेकस्य । तथाहि-

देवा कल्पित देवदानवचमूनासीरमासीदतो-

रारब्धे तु विवेकमोहनृपयोरायोधनैकोत्सवे 

वैलक्षण्यनिरूपणप्रहरणो बिभ्रत्प्रमाकङ्कटं

जेतासौ जगदन्धकारमितरं देवो विवेकेश्वरः ॥ २७ ॥
</details>

<details open><summary>विश्वास-प्रस्तुतिः - २८</summary>

ततश्च,

विद्याभेदैरुपचयवतां वेदकल्पद्रुमाणां

[^31]व्यक्तोल्लासद्विजपरिबृढव्याप्तशाखाशतानाम् । 

श्रेयोमार्गप्रतिभयजितः[^32] श्रीविवेकस्य मौलौ

भूयो भूयः सपदि भविता भूयसी पुष्पवृष्टिः ॥ २८ ॥
</details>

<details><summary>मूलम् - २८</summary>

ततश्च,

विद्याभेदैरुपचयवतां वेदकल्पद्रुमाणां

[^31]व्यक्तोल्लासद्विजपरिबृढव्याप्तशाखाशतानाम् । 

श्रेयोमार्गप्रतिभयजितः[^32] श्रीविवेकस्य मौलौ

भूयो भूयः सपदि भविता भूयसी पुष्पवृष्टिः ॥ २८ ॥
</details>

<details open><summary>विश्वास-प्रस्तुतिः - २९</summary>

तुम्बुरुः--भगवन्, अव्यवस्थिता हि युद्धसिद्धिः । तत्कथमेवं संप्रधार्यते ?

नारदः --- ( सहर्षम् ) सखे,

कथ्यते न मया मिथ्या किं वा संद्रक्ष्यसे स्वयम् । 

दर्पणं किमपेक्षन्ते कङ्कणस्य निरीक्षणे ॥ २९ ॥
</details>

<details><summary>मूलम् - २९</summary>

तुम्बुरुः--भगवन्, अव्यवस्थिता हि युद्धसिद्धिः । तत्कथमेवं संप्रधार्यते ?

नारदः --- ( सहर्षम् ) सखे,

कथ्यते न मया मिथ्या किं वा संद्रक्ष्यसे स्वयम् । 

दर्पणं किमपेक्षन्ते कङ्कणस्य निरीक्षणे ॥ २९ ॥
</details>

<details open><summary>विश्वास-प्रस्तुतिः - ३०</summary>

(नेपथ्ये महान् कलकलः ; उभौ [^33]सचमत्कार कौतुकमाकर्णयतः )

नारदः ( सहर्षम् ) सखे, आगतोऽयमनेकधा कर्णास्वादः ।यदुत,

पणवमड्डुकमद्दलजर्झरीमुरखडिण्डिमदुन्दुभिसंभवः ।

त्रिदिवगोपुरसंधिविभेदनः प्रसभमुत्पतति ध्वनिरद्भुतः ॥ ३० ॥
</details>

<details><summary>मूलम् - ३०</summary>

(नेपथ्ये महान् कलकलः ; उभौ [^33]सचमत्कार कौतुकमाकर्णयतः )

नारदः ( सहर्षम् ) सखे, आगतोऽयमनेकधा कर्णास्वादः ।यदुत,

पणवमड्डुकमद्दलजर्झरीमुरखडिण्डिमदुन्दुभिसंभवः ।

त्रिदिवगोपुरसंधिविभेदनः प्रसभमुत्पतति ध्वनिरद्भुतः ॥ ३० ॥
</details>

<details open><summary>विश्वास-प्रस्तुतिः - ३१</summary>

तुम्बुरुः --( सहर्ष कौतुकम् ) अहो, समरारम्भस्य संदर्शनीयता । अत्र हि -

नीरन्धं व्योमरन्ध्रं भवति कुलगिरिस्तोमतुङ्गैः शताङ्गै-

र्जाघट्यन्ते मदान्धा दिशि दिशि करिणः कल्पजीमूतकल्पाः । 

घोराणां घोटकानां खुरपुटरटितैस्त्रुट्यतीव त्रिलोकी

प्रत्युड्डीयन्त एते प्रतिगतिषु[^34] मिथः पत्तयस्त्यक्तदेहाः[^35] ॥ ३१ ॥
</details>

<details><summary>मूलम् - ३१</summary>

तुम्बुरुः --( सहर्ष कौतुकम् ) अहो, समरारम्भस्य संदर्शनीयता । अत्र हि -

नीरन्धं व्योमरन्ध्रं भवति कुलगिरिस्तोमतुङ्गैः शताङ्गै-

र्जाघट्यन्ते मदान्धा दिशि दिशि करिणः कल्पजीमूतकल्पाः । 

घोराणां घोटकानां खुरपुटरटितैस्त्रुट्यतीव त्रिलोकी

प्रत्युड्डीयन्त एते प्रतिगतिषु[^34] मिथः पत्तयस्त्यक्तदेहाः[^35] ॥ ३१ ॥
</details>

<details open><summary>विश्वास-प्रस्तुतिः - ३२</summary>

अपिच महानयं प्रवृत्तः शस्त्रसंपातः । एकीभूते इव च मिथः प्रतिरोधाद्विवेकमोहवाहिन्यौ । निर्वर्त्यते चायमाकालिको निशीथः[^36] । यतः,  
सूचिभेद्यतिमिरोपलम्भने मेदिनीरजसि मेघमेदुरे । 

श्रूयते [^37]कलकलं महीयसी वाहिनी रणखलापवाहिनी ॥ ३२ ॥
</details>

<details><summary>मूलम् - ३२</summary>

अपिच महानयं प्रवृत्तः शस्त्रसंपातः । एकीभूते इव च मिथः प्रतिरोधाद्विवेकमोहवाहिन्यौ । निर्वर्त्यते चायमाकालिको निशीथः[^36] । यतः,  
सूचिभेद्यतिमिरोपलम्भने मेदिनीरजसि मेघमेदुरे । 

श्रूयते [^37]कलकलं महीयसी वाहिनी रणखलापवाहिनी ॥ ३२ ॥
</details>

<details open><summary>विश्वास-प्रस्तुतिः - ३३</summary>

किंच,

क्षतजमधु रणस्थैर्दत्तमुत्तम्भिताभ्र[^38]ध्वजपटपुनरुक्तस्वर्धुनीकैरनीकैः ।

पलभुज इह जाग्रन्नन्दथूनां वधूनां पृथुकरटिकरोटीकर्परैरर्पयन्ति ॥ ३३ ॥
</details>

<details><summary>मूलम् - ३३</summary>

किंच,

क्षतजमधु रणस्थैर्दत्तमुत्तम्भिताभ्र[^38]ध्वजपटपुनरुक्तस्वर्धुनीकैरनीकैः ।

पलभुज इह जाग्रन्नन्दथूनां वधूनां पृथुकरटिकरोटीकर्परैरर्पयन्ति ॥ ३३ ॥
</details>

<details open><summary>विश्वास-प्रस्तुतिः - ३४</summary>

नारदः --- सखे, न तृप्यत्यद्य मे किमिदमिति कुतूहलोल्लसितं चक्षुः । इह हि-

पत्तीनुद्यद्विपत्तींस्त्रुटितपृथुशिरःकन्धरान्सिन्धुरेन्द्रान्

वाहानाकीर्णदेहान् व्यतिहनन मिथः खण्डिताङ्गाञ्शताङ्गान् । 

शस्त्राशस्त्रिप्रसङ्गप्रभवचटचटारावघोरप्रचाराः

कुर्वन्त्युद्दामगर्वाः कृतिन इह रणे विक्रमैरक्रमेण ॥ ३४ ॥
</details>

<details><summary>मूलम् - ३४</summary>

नारदः --- सखे, न तृप्यत्यद्य मे किमिदमिति कुतूहलोल्लसितं चक्षुः । इह हि-

पत्तीनुद्यद्विपत्तींस्त्रुटितपृथुशिरःकन्धरान्सिन्धुरेन्द्रान्

वाहानाकीर्णदेहान् व्यतिहनन मिथः खण्डिताङ्गाञ्शताङ्गान् । 

शस्त्राशस्त्रिप्रसङ्गप्रभवचटचटारावघोरप्रचाराः

कुर्वन्त्युद्दामगर्वाः कृतिन इह रणे विक्रमैरक्रमेण ॥ ३४ ॥
</details>

<details open><summary>विश्वास-प्रस्तुतिः - ३५</summary>

अपिच,

एतस्य संभृतविवेकविमोहभूम्नः

सेनायुगस्य समराङ्कणसंभ्रमेण ।

प्रायेण संप्रति विकल्पितया स्ववृत्त्या

दोलाधिरोहणरसं लभते जयश्रीः ॥ ३५ ॥
</details>

<details><summary>मूलम् - ३५</summary>

अपिच,

एतस्य संभृतविवेकविमोहभूम्नः

सेनायुगस्य समराङ्कणसंभ्रमेण ।

प्रायेण संप्रति विकल्पितया स्ववृत्त्या

दोलाधिरोहणरसं लभते जयश्रीः ॥ ३५ ॥
</details>

<details open><summary>विश्वास-प्रस्तुतिः - ३६</summary>

तुम्बुरुः – (सबीभत्सम् ) अयमिह कश्चित् क्रव्यादडिम्भो डिम्भमाकर्षन्नित्थं भाषते -

शोहर शुभ शहाए [^39]एलिशलोहाइमालणशमत्थे ।

एशे अशुलहशोलहल हिलशुहाशालशीअले शंखे' 

इति ।

(शोभते सुमतिसहाय ईदृशलोभादिमारणसमर्थः । एषोऽसुलभ सौरभरुधिरसुधासारशीतले संख्ये ॥ ) ॥ ३६ ॥
</details>

<details><summary>मूलम् - ३६</summary>

तुम्बुरुः – (सबीभत्सम् ) अयमिह कश्चित् क्रव्यादडिम्भो डिम्भमाकर्षन्नित्थं भाषते -

शोहर शुभ शहाए [^39]एलिशलोहाइमालणशमत्थे ।

एशे अशुलहशोलहल हिलशुहाशालशीअले शंखे' 

इति ।

(शोभते सुमतिसहाय ईदृशलोभादिमारणसमर्थः । एषोऽसुलभ सौरभरुधिरसुधासारशीतले संख्ये ॥ ) ॥ ३६ ॥
</details>

<details open><summary>विश्वास-प्रस्तुतिः - ३७</summary>

.  
इयं च काचन पिशाची [^40]संतोषादेवमाह -

' पणममि विवेअदेव्वं पकुविदपडिपक्खपडिमहणप्पहणम् ।

सोणिअणवमहुपत्र हे सुज्जं व समग्गलग्गपडिमाणम् ' ॥

इति ।

(प्रणमामि विवेकदेवं प्रकुपितप्रतिपक्षप्रतिमथनप्रधनम् । 

शोणितवमधुप्रवाहे सूर्यमिव समग्र प्रतिमानम् ॥      )॥ ३७ ॥
</details>

<details><summary>मूलम् - ३७</summary>

.  
इयं च काचन पिशाची [^40]संतोषादेवमाह -

' पणममि विवेअदेव्वं पकुविदपडिपक्खपडिमहणप्पहणम् ।

सोणिअणवमहुपत्र हे सुज्जं व समग्गलग्गपडिमाणम् ' ॥

इति ।

(प्रणमामि विवेकदेवं प्रकुपितप्रतिपक्षप्रतिमथनप्रधनम् । 

शोणितवमधुप्रवाहे सूर्यमिव समग्र प्रतिमानम् ॥      )॥ ३७ ॥
</details>

<details open><summary>विश्वास-प्रस्तुतिः - ३८</summary>

नारदः --( दूरतो निर्दिशन् ) सखे, द्वन्द्वयुद्धमिह नूनमुप-

क्रम्यते । अत्र हि -

अभिलाषरथारूढः सुभटो लोभलुब्धकः । 

एकस्त्वरितमाधावत्येकलव्य इवापरः ॥ ३८ ॥
</details>

<details><summary>मूलम् - ३८</summary>

नारदः --( दूरतो निर्दिशन् ) सखे, द्वन्द्वयुद्धमिह नूनमुप-

क्रम्यते । अत्र हि -

अभिलाषरथारूढः सुभटो लोभलुब्धकः । 

एकस्त्वरितमाधावत्येकलव्य इवापरः ॥ ३८ ॥
</details>

<details open><summary>विश्वास-प्रस्तुतिः - ३९</summary>

तुम्बुरुः अहह,

दुरध्वविहृतिक्षमो दुरपनोददुर्वासना-

सहस्रपृतनौघवानभिनिवेश सत्सारथिः । 

विरुद्धमतिशस्त्रिकाविषमदत्तमूर्च्छादशा-

लुठत्प्रतिभटः परिभ्रमति लोभवीरो युधि ॥ ३९ ॥
</details>

<details><summary>मूलम् - ३९</summary>

तुम्बुरुः अहह,

दुरध्वविहृतिक्षमो दुरपनोददुर्वासना-

सहस्रपृतनौघवानभिनिवेश सत्सारथिः । 

विरुद्धमतिशस्त्रिकाविषमदत्तमूर्च्छादशा-

लुठत्प्रतिभटः परिभ्रमति लोभवीरो युधि ॥ ३९ ॥
</details>

<details open><summary>विश्वास-प्रस्तुतिः - ४०</summary>

नारदः (सान्तसम्)

द्रविणपरिणामरूपं जगदिदमविभज्य लब्धमप्येषः ।

बनन् कुसीदकुहनां बहुगुणयितुमीहते भूयः ॥ ४० ॥
</details>

<details><summary>मूलम् - ४०</summary>

नारदः (सान्तसम्)

द्रविणपरिणामरूपं जगदिदमविभज्य लब्धमप्येषः ।

बनन् कुसीदकुहनां बहुगुणयितुमीहते भूयः ॥ ४० ॥
</details>

<details open><summary>विश्वास-प्रस्तुतिः - ४१</summary>

तुम्बुरुः --- भगवन्, दृष्टमिदानीमप्यस्य दुःशकदुरन्तविषय-

विजिगीषोद्योगेन ।

नारदः -सखे, आश्चर्यमाश्चर्यम् । अदोषागमसमयेऽप्यमृतकिरणसंदोहेन संप्लुतमिव त्रिभुवनमखिलमवलोक्यते । नूनं कयाचिदवदातप्रकाशया देवतया प्रादुर्भूतया भवितव्यम् । (सूक्ष्मं निर्वर्ण्य) आलक्षितोऽयमाश्चर्यसंभवः । यथा—

सैषा पञ्चमुखी तुष्टिः शेषसृष्टिरिवापरा । 

अतर्कितमुपस्थाय ग्रसते लोभमूषकम् ॥ ४१ ॥
</details>

<details><summary>मूलम् - ४१</summary>

तुम्बुरुः --- भगवन्, दृष्टमिदानीमप्यस्य दुःशकदुरन्तविषय-

विजिगीषोद्योगेन ।

नारदः -सखे, आश्चर्यमाश्चर्यम् । अदोषागमसमयेऽप्यमृतकिरणसंदोहेन संप्लुतमिव त्रिभुवनमखिलमवलोक्यते । नूनं कयाचिदवदातप्रकाशया देवतया प्रादुर्भूतया भवितव्यम् । (सूक्ष्मं निर्वर्ण्य) आलक्षितोऽयमाश्चर्यसंभवः । यथा—

सैषा पञ्चमुखी तुष्टिः शेषसृष्टिरिवापरा । 

अतर्कितमुपस्थाय ग्रसते लोभमूषकम् ॥ ४१ ॥
</details>

<details open><summary>विश्वास-प्रस्तुतिः - ४२</summary>

तुम्बुरुः --- ( सहर्षम् ) भगवन् संप्रति लोभविध्वंसनेन लुप्तलोकायतमिव लोकमवलोकयामि । अद्य हि,  
प्रशस्तिं विन्दन्ति प्रशमसुखदिव्यामृतरस-

प्रलीनोदन्यानां परिषदि न संपत्तिसरितः । 

अमित्रोपक्षेपक्षणविगलदात्मीयपृतना-

दृढामर्दत्रस्यद्द्रमिडभटजङ्घाजवभृतः ॥ ४२ ॥
</details>

<details><summary>मूलम् - ४२</summary>

तुम्बुरुः --- ( सहर्षम् ) भगवन् संप्रति लोभविध्वंसनेन लुप्तलोकायतमिव लोकमवलोकयामि । अद्य हि,  
प्रशस्तिं विन्दन्ति प्रशमसुखदिव्यामृतरस-

प्रलीनोदन्यानां परिषदि न संपत्तिसरितः । 

अमित्रोपक्षेपक्षणविगलदात्मीयपृतना-

दृढामर्दत्रस्यद्द्रमिडभटजङ्घाजवभृतः ॥ ४२ ॥
</details>

<details open><summary>विश्वास-प्रस्तुतिः - ४३</summary>

अपिच,

प्रशमितलोभ मिदानीं प्रौढविवेकप्रयुक्तया तुष्ट्या। 

धनमनघनीतिसिद्धं जातं सर्वत्र दत्तभुक्तफलम् ॥ ४३ ॥
</details>

<details><summary>मूलम् - ४३</summary>

अपिच,

प्रशमितलोभ मिदानीं प्रौढविवेकप्रयुक्तया तुष्ट्या। 

धनमनघनीतिसिद्धं जातं सर्वत्र दत्तभुक्तफलम् ॥ ४३ ॥
</details>

<details open><summary>विश्वास-प्रस्तुतिः - ४४</summary>

नारदः --नन्वसावपरीक्षितलोकवृत्तान्तानामविवेकिनामेव लुप्तसर्वगुणो लोभः ।

ब्रह्मायुतायुतविभूतिरपि [^41]ह्यपूर्णः

कल्पायुतायुतशतायुरपि व्यतीयात् ।

नागायुतायुतसहस्रवलोsपि बाध्यः

किं तद्भवेद्यदिह किंचन लोभयोग्यम् ॥ ४४ ॥
</details>

<details><summary>मूलम् - ४४</summary>

नारदः --नन्वसावपरीक्षितलोकवृत्तान्तानामविवेकिनामेव लुप्तसर्वगुणो लोभः ।

ब्रह्मायुतायुतविभूतिरपि [^41]ह्यपूर्णः

कल्पायुतायुतशतायुरपि व्यतीयात् ।

नागायुतायुतसहस्रवलोsपि बाध्यः

किं तद्भवेद्यदिह किंचन लोभयोग्यम् ॥ ४४ ॥
</details>

<details open><summary>विश्वास-प्रस्तुतिः - ४५</summary>

अद्य तु लोभविध्वंसादवधीरितलाभान्तरा परिहृतप्रत्यूहा बुद्धिः परमपुरुषपदकमलपरिचरणमेव परं धनमभिनिविशते ।

अपिच,

नलनहुषमुखानां नाकलोकेश्वराणा-

मपि नलिनभवानामस्मदग्राह्यभून्नाम् । 

अगणितमुपनन्त्रीमापदं प्रेक्ष्य विभ्यत्

कचिदिह न विधत्ते कौतुकं जातु कश्चित् ॥ ४५ ॥
</details>

<details><summary>मूलम् - ४५</summary>

अद्य तु लोभविध्वंसादवधीरितलाभान्तरा परिहृतप्रत्यूहा बुद्धिः परमपुरुषपदकमलपरिचरणमेव परं धनमभिनिविशते ।

अपिच,

नलनहुषमुखानां नाकलोकेश्वराणा-

मपि नलिनभवानामस्मदग्राह्यभून्नाम् । 

अगणितमुपनन्त्रीमापदं प्रेक्ष्य विभ्यत्

कचिदिह न विधत्ते कौतुकं जातु कश्चित् ॥ ४५ ॥
</details>

<details open><summary>विश्वास-प्रस्तुतिः - ४६</summary>

किंच,

अपैति पुरुषायुषं निमिषनिर्विशेषं नृणां

तृणाग्रजलविन्दुवत्प्रतिकलं गलन्ति श्रियः ।

तथापि नृपमन्दिरप्रघणसीम्नि संक्षीयते

महानहह देहिनां द्रविणमोहदाहज्वरः ॥ ४६ ॥
</details>

<details><summary>मूलम् - ४६</summary>

किंच,

अपैति पुरुषायुषं निमिषनिर्विशेषं नृणां

तृणाग्रजलविन्दुवत्प्रतिकलं गलन्ति श्रियः ।

तथापि नृपमन्दिरप्रघणसीम्नि संक्षीयते

महानहह देहिनां द्रविणमोहदाहज्वरः ॥ ४६ ॥
</details>

<details open><summary>विश्वास-प्रस्तुतिः - ४७</summary>

तद्वयं च नैराश्यमेव परमं सुखमुपतिष्ठामः[^42] । ततश्च,

 उत्ताल द्विपकर्णतालतरलप्रस्थानदुःस्थासिका-

नित्यातङ्कतरङ्गितं विजहतस्त्रैविष्टपानां पदम् । 

प्रत्यूढापद नन्तसंपदुदयं पद्मापतेस्तत्पदं

प्रत्यादिष्टपुनर्भवं परिहृतावद्यं प्रपद्येमहि ॥ ४७ ॥
</details>

<details><summary>मूलम् - ४७</summary>

तद्वयं च नैराश्यमेव परमं सुखमुपतिष्ठामः[^42] । ततश्च,

 उत्ताल द्विपकर्णतालतरलप्रस्थानदुःस्थासिका-

नित्यातङ्कतरङ्गितं विजहतस्त्रैविष्टपानां पदम् । 

प्रत्यूढापद नन्तसंपदुदयं पद्मापतेस्तत्पदं

प्रत्यादिष्टपुनर्भवं परिहृतावद्यं प्रपद्येमहि ॥ ४७ ॥
</details>

<details open><summary>विश्वास-प्रस्तुतिः - ४८</summary>

तुम्बुरुः --- ( ससंभ्रममवलोक्य) भगवन्, अयमिह पुनः कश्चिदसह्यवेगो महावीरः प्रशिथिलसंघटितपलायमानां लोभवाहिनीं मुखरितहरिता घोषेण मुहुर्मुहुः प्रत्याश्वासयन् मुग्धामध्याप्रगल्भाभिवरूथिनीभिरनुगतो[^43]' विवेकाभिमुख उपसर्पति । कतमः कीदृशो ऽयमिति न विजानामि ।

नारदः --- सखे, 

महितमधुप्रदिष्टमधुदिग्धविचित्रशरः

परभृतवन्दिमान् भ्रमरसंहतिगीतगुणः । 

मलयमरुत्सखो मकरलक्षण केतुरसौ

[^44]धृतधनुरभ्युपैति मदनः प्रमदापृतनः ॥ ४८ ॥
</details>

<details><summary>मूलम् - ४८</summary>

तुम्बुरुः --- ( ससंभ्रममवलोक्य) भगवन्, अयमिह पुनः कश्चिदसह्यवेगो महावीरः प्रशिथिलसंघटितपलायमानां लोभवाहिनीं मुखरितहरिता घोषेण मुहुर्मुहुः प्रत्याश्वासयन् मुग्धामध्याप्रगल्भाभिवरूथिनीभिरनुगतो[^43]' विवेकाभिमुख उपसर्पति । कतमः कीदृशो ऽयमिति न विजानामि ।

नारदः --- सखे, 

महितमधुप्रदिष्टमधुदिग्धविचित्रशरः

परभृतवन्दिमान् भ्रमरसंहतिगीतगुणः । 

मलयमरुत्सखो मकरलक्षण केतुरसौ

[^44]धृतधनुरभ्युपैति मदनः प्रमदापृतनः ॥ ४८ ॥
</details>

<details open><summary>विश्वास-प्रस्तुतिः - ४९</summary>

पश्य पश्य सखे, प्रसूनत्राणस्य पारिपार्श्विकसमृद्धिम् । 

काचित्क्रीडति पद्मिनीह पुरतः काप्यन्यतश्चित्रिणी

शङ्खिन्यप्यपरत्र काचिदितरा हस्तिन्यसावन्यतः ।

 तस्यैतस्य समृद्धिमेति सरसप्रेक्षा निरूढोदयं

चित्रं मन्त्रिचतुष्टयं त्रिभुवनावस्कन्दिनो धन्विनः ॥ ४९ ॥
</details>

<details><summary>मूलम् - ४९</summary>

पश्य पश्य सखे, प्रसूनत्राणस्य पारिपार्श्विकसमृद्धिम् । 

काचित्क्रीडति पद्मिनीह पुरतः काप्यन्यतश्चित्रिणी

शङ्खिन्यप्यपरत्र काचिदितरा हस्तिन्यसावन्यतः ।

 तस्यैतस्य समृद्धिमेति सरसप्रेक्षा निरूढोदयं

चित्रं मन्त्रिचतुष्टयं त्रिभुवनावस्कन्दिनो धन्विनः ॥ ४९ ॥
</details>

<details open><summary>विश्वास-प्रस्तुतिः - ५०</summary>

तुम्बुरुः -भगवन्, अत्यासन्नवृत्तिरयमसौ विवेकरथस्य ।

ऋतुस्नाता नृत्तम्लपिततनुरध्वश्रमवती

मदक्षीवा क्रुद्धप्रसदनवती भिन्नघटिता

इदंपूर्वेत्येवंविधयुवतियूथेन सहितो

[^45]युयुत्सत्युन्मत्तः स्मर इह विवेकेन महता ॥ ५० ॥
</details>

<details><summary>मूलम् - ५०</summary>

तुम्बुरुः -भगवन्, अत्यासन्नवृत्तिरयमसौ विवेकरथस्य ।

ऋतुस्नाता नृत्तम्लपिततनुरध्वश्रमवती

मदक्षीवा क्रुद्धप्रसदनवती भिन्नघटिता

इदंपूर्वेत्येवंविधयुवतियूथेन सहितो

[^45]युयुत्सत्युन्मत्तः स्मर इह विवेकेन महता ॥ ५० ॥
</details>

<details open><summary>विश्वास-प्रस्तुतिः - ५१</summary>

नारदः ( सहासम्[^46]' ) किमस्यानेन दुर्भेदयुवतियूथव्यूहकल्पनेन ?

[^47]स्वायत्तसिद्धिविभवस्य समग्रशक्तेः

स्वच्छन्दचेष्टितभृतः स्वयमेव योद्धुः ।

 किं मुग्धया किमिह मध्यमयात्मयोनेः

किं प्रौढया च जरठापि हि जैत्रमस्त्रम् ॥ ५१ ॥
</details>

<details><summary>मूलम् - ५१</summary>

नारदः ( सहासम्[^46]' ) किमस्यानेन दुर्भेदयुवतियूथव्यूहकल्पनेन ?

[^47]स्वायत्तसिद्धिविभवस्य समग्रशक्तेः

स्वच्छन्दचेष्टितभृतः स्वयमेव योद्धुः ।

 किं मुग्धया किमिह मध्यमयात्मयोनेः

किं प्रौढया च जरठापि हि जैत्रमस्त्रम् ॥ ५१ ॥
</details>

<details open><summary>विश्वास-प्रस्तुतिः - ५२</summary>

(नेपथ्ये)

विवेकपरिषत्पुरस्कृतविरक्तिवाराङ्गना-

कचग्रहविचक्षणप्रथितगर्वदोर्विक्रमः । 

रतिप्रियतमः स्वयं रणविहारमारिप्सते

विमुक्तिपुरवर्तनी विपरिवर्तिनीतिस्थितिः[^48] ॥ ५२ ॥
</details>

<details><summary>मूलम् - ५२</summary>

(नेपथ्ये)

विवेकपरिषत्पुरस्कृतविरक्तिवाराङ्गना-

कचग्रहविचक्षणप्रथितगर्वदोर्विक्रमः । 

रतिप्रियतमः स्वयं रणविहारमारिप्सते

विमुक्तिपुरवर्तनी विपरिवर्तिनीतिस्थितिः[^48] ॥ ५२ ॥
</details>

<details open><summary>विश्वास-प्रस्तुतिः - ५३</summary>

उभौः--- (कर्णे दत्त्वा ) विकत्थनमिदं [^49]युयुत्सतो विषमास्त्रस्य ।

(पुनर्नेपथ्ये)

स्वभर्तव्यं भार्यादुहितृपितृपुत्रमभृतिकं

विसृज्य प्रव्रज्यामुपनिहितवत्यै भवभृतः[^50] ।

अमुष्ये किं कुर्मो निरवधिकनैर्घृण्यवपुषे

नियत्यै भूयिष्ठं भवतु भगवत्यै नम इदम् ॥ ५३ ॥
</details>

<details><summary>मूलम् - ५३</summary>

उभौः--- (कर्णे दत्त्वा ) विकत्थनमिदं [^49]युयुत्सतो विषमास्त्रस्य ।

(पुनर्नेपथ्ये)

स्वभर्तव्यं भार्यादुहितृपितृपुत्रमभृतिकं

विसृज्य प्रव्रज्यामुपनिहितवत्यै भवभृतः[^50] ।

अमुष्ये किं कुर्मो निरवधिकनैर्घृण्यवपुषे

नियत्यै भूयिष्ठं भवतु भगवत्यै नम इदम् ॥ ५३ ॥
</details>

<details open><summary>विश्वास-प्रस्तुतिः - ५४</summary>

X७१५

नारदः -सखे, विडम्बयति चासौ विपयरसवैमुख्यकारिणीं

[^51]भगवतीं नियतिम् ।

तुम्बुरुः ---भगवन् पश्य पश्य । मुषितव्यवसाय इवासौ संप्रति [^52]समीक्ष्यते मुखवैमुख्येन । परिजनश्चास्य सांग्रामिक्यां सिद्धौ साशङ्क इवाभाति । यदुत,

मधुसमयावरोधवदनासवदोहलिनां

वकुलमहीरुद्दामलघुभिः सुमनोभिरिमाः । 

मदनधनुष्प्रकाण्डगुणनिस्त्रुटनावसर-

प्रतिनिधिशिञ्जिनीं[^53] प्रजनयन्त्यभितः प्रमदाः ॥ ५४ ॥
</details>

<details><summary>मूलम् - ५४</summary>

X७१५

नारदः -सखे, विडम्बयति चासौ विपयरसवैमुख्यकारिणीं

[^51]भगवतीं नियतिम् ।

तुम्बुरुः ---भगवन् पश्य पश्य । मुषितव्यवसाय इवासौ संप्रति [^52]समीक्ष्यते मुखवैमुख्येन । परिजनश्चास्य सांग्रामिक्यां सिद्धौ साशङ्क इवाभाति । यदुत,

मधुसमयावरोधवदनासवदोहलिनां

वकुलमहीरुद्दामलघुभिः सुमनोभिरिमाः । 

मदनधनुष्प्रकाण्डगुणनिस्त्रुटनावसर-

प्रतिनिधिशिञ्जिनीं[^53] प्रजनयन्त्यभितः प्रमदाः ॥ ५४ ॥
</details>

<details open><summary>विश्वास-प्रस्तुतिः - ५५</summary>

नारदः सखे, प्रहसन विनोदनमात्र प्रस्तावकमिदमखिलं प्रायशः प्रभूतव्यवसायसंपदो विवेकस्य । अपिच महतो विवेकाद्विभ्यदप्ययमपरावर्ती मन्मथः प्रवर्तते । तथाहि-  
जगत्क्षिपति चापले ललितचापलेखाधरो

युनक्त्यपथि वाहयन्युगलदेहयन्त्रद्वयम् । 

[^54]द्विगर्भबडिशामिषग्रसनवेधतो बाधते

स एष दृढसाहसः सकलजन्तुचिन्ताभटः ॥ ५५ ॥
</details>

<details><summary>मूलम् - ५५</summary>

नारदः सखे, प्रहसन विनोदनमात्र प्रस्तावकमिदमखिलं प्रायशः प्रभूतव्यवसायसंपदो विवेकस्य । अपिच महतो विवेकाद्विभ्यदप्ययमपरावर्ती मन्मथः प्रवर्तते । तथाहि-  
जगत्क्षिपति चापले ललितचापलेखाधरो

युनक्त्यपथि वाहयन्युगलदेहयन्त्रद्वयम् । 

[^54]द्विगर्भबडिशामिषग्रसनवेधतो बाधते

स एष दृढसाहसः सकलजन्तुचिन्ताभटः ॥ ५५ ॥
</details>

<details open><summary>विश्वास-प्रस्तुतिः - ५६</summary>

अद्य च निरन्तरपरिणमदविद्यया कयाचन शिल्पविद्यया दुर्निरूपघटनया विवेकयूथविघटनमसौ विधातुमभिलषति । ततश्च,  
[^55]रथवारणवाजिभिः प्रहृष्यन्महिलारत्नसमूहनेन सिद्धैः । 

मकरध्वज एष पुष्पधन्वा रणमभ्येति रतिप्रियापदानः ॥ ५६ ॥
</details>

<details><summary>मूलम् - ५६</summary>

अद्य च निरन्तरपरिणमदविद्यया कयाचन शिल्पविद्यया दुर्निरूपघटनया विवेकयूथविघटनमसौ विधातुमभिलषति । ततश्च,  
[^55]रथवारणवाजिभिः प्रहृष्यन्महिलारत्नसमूहनेन सिद्धैः । 

मकरध्वज एष पुष्पधन्वा रणमभ्येति रतिप्रियापदानः ॥ ५६ ॥
</details>

<details open><summary>विश्वास-प्रस्तुतिः - ५७</summary>

तुम्बुरुः --- भगवन्, असहायशूरोऽयं विभ्रममात्रबलाभिरबलाभिरेव संहतान् महाबलान् विवेकव्यवसायशमदमादीन् विजेतुमभिलषति । अपिच,

अङ्कुरत्स्मितमकेवलेक्षणं भङ्गुरभ्रु वदनं नतभ्रुवाम् । 

अञ्चिताघरमवञ्चितादरः पञ्चवाणसुभटः समीक्षते ॥ ५७ ॥
</details>

<details><summary>मूलम् - ५७</summary>

तुम्बुरुः --- भगवन्, असहायशूरोऽयं विभ्रममात्रबलाभिरबलाभिरेव संहतान् महाबलान् विवेकव्यवसायशमदमादीन् विजेतुमभिलषति । अपिच,

अङ्कुरत्स्मितमकेवलेक्षणं भङ्गुरभ्रु वदनं नतभ्रुवाम् । 

अञ्चिताघरमवञ्चितादरः पञ्चवाणसुभटः समीक्षते ॥ ५७ ॥
</details>

<details open><summary>विश्वास-प्रस्तुतिः - ५८</summary>

नारदः -सखे तथैव[^56] खल्वेतमपि विजेतुं विश्वजिद्विवेको विरक्तिनामानं[^57] स्त्रियमेव प्रत्यस्त्रतया प्रयुङ्क्ते ।

(नेपथ्ये)

भोगेषु यौवतानां योगेषु लभेत सारमर्थानाम् ।

कन्देषु कन्दलीनां स्तम्भेषु च क इव राजरम्भाणाम् ॥ ५८ ॥
</details>

<details><summary>मूलम् - ५८</summary>

नारदः -सखे तथैव[^56] खल्वेतमपि विजेतुं विश्वजिद्विवेको विरक्तिनामानं[^57] स्त्रियमेव प्रत्यस्त्रतया प्रयुङ्क्ते ।

(नेपथ्ये)

भोगेषु यौवतानां योगेषु लभेत सारमर्थानाम् ।

कन्देषु कन्दलीनां स्तम्भेषु च क इव राजरम्भाणाम् ॥ ५८ ॥
</details>

<details open><summary>विश्वास-प्रस्तुतिः - ५९</summary>

(उभौ सादरमाकर्णयतः )

(पुनर्नेपथ्ये)

अदभ्रजघनस्तनप्रभृतिमांसविस्फूर्जित-

प्रसक्तविकटव्रणप्रतिपदज्ञया प्रज्ञया । 

स्त्रियस्त्रिगुणवीचिमद्गरलवीचिकाश्चिन्तय-

नसभ्यपरिपाटिकां पठति गाढमूढो जनः ॥ ५९ ॥
</details>

<details><summary>मूलम् - ५९</summary>

(उभौ सादरमाकर्णयतः )

(पुनर्नेपथ्ये)

अदभ्रजघनस्तनप्रभृतिमांसविस्फूर्जित-

प्रसक्तविकटव्रणप्रतिपदज्ञया प्रज्ञया । 

स्त्रियस्त्रिगुणवीचिमद्गरलवीचिकाश्चिन्तय-

नसभ्यपरिपाटिकां पठति गाढमूढो जनः ॥ ५९ ॥
</details>

<details open><summary>विश्वास-प्रस्तुतिः - ६०</summary>

नारदः --- सखे, श्रूयते किलायमायोधनाभिमुखहृदयाया विरक्तेरालापः ।

तुम्बुरुः -( सभयसंभ्रमम् ) भगवन्, अभिपतति चासौ विरक्तिम् हस्तयितुकामः कामः । (क्षणमिव निर्वर्ण्य) अहह,  
स्वमित्रमुपधात्रयप्रथितशुद्धि लोभात्मकं

झटित्य लघुतुष्टिकुक्ष्यनलदग्धमित्याकुलः । 

विरक्तिरणदेवताविपुलदृष्टिवैश्वानरं

प्रविश्य मकरध्वजः पुनरनङ्गतामागतः ॥ ६० ॥
</details>

<details><summary>मूलम् - ६०</summary>

नारदः --- सखे, श्रूयते किलायमायोधनाभिमुखहृदयाया विरक्तेरालापः ।

तुम्बुरुः -( सभयसंभ्रमम् ) भगवन्, अभिपतति चासौ विरक्तिम् हस्तयितुकामः कामः । (क्षणमिव निर्वर्ण्य) अहह,  
स्वमित्रमुपधात्रयप्रथितशुद्धि लोभात्मकं

झटित्य लघुतुष्टिकुक्ष्यनलदग्धमित्याकुलः । 

विरक्तिरणदेवताविपुलदृष्टिवैश्वानरं

प्रविश्य मकरध्वजः पुनरनङ्गतामागतः ॥ ६० ॥
</details>

<details open><summary>विश्वास-प्रस्तुतिः - ६१</summary>

अपिच, शृङ्गारोऽप्ययमनङ्गसमर नासीरयोधी[^58] सर्वतो भङ्गमनुभवन्नभङ्गुरम् हिमशालिना विरक्तिवैभवेन विलय मधिगच्छति ।

इह च,  
निःसंबोधमशेषतो वितनुते देवासुरान्तःपुरं

कर्णेषु प्रचिनोति कामपि सुधां कामागमद्रोहिणाम् । 

क्षिप्रक्षोभितचक्रवाल शिखरिप्राकार रिङ्खारट-

[^59] च्छृङ्गाघातनिरोधपिण्डितपटुः शृङ्गारभङ्गारवः ॥ ६१ ॥
</details>

<details><summary>मूलम् - ६१</summary>

अपिच, शृङ्गारोऽप्ययमनङ्गसमर नासीरयोधी[^58] सर्वतो भङ्गमनुभवन्नभङ्गुरम् हिमशालिना विरक्तिवैभवेन विलय मधिगच्छति ।

इह च,  
निःसंबोधमशेषतो वितनुते देवासुरान्तःपुरं

कर्णेषु प्रचिनोति कामपि सुधां कामागमद्रोहिणाम् । 

क्षिप्रक्षोभितचक्रवाल शिखरिप्राकार रिङ्खारट-

[^59] च्छृङ्गाघातनिरोधपिण्डितपटुः शृङ्गारभङ्गारवः ॥ ६१ ॥
</details>

<details open><summary>विश्वास-प्रस्तुतिः - ६२</summary>

नारदः --- हन्त, जुगुप्सनीयाः संप्रति योषितः संवृत्ताः । 

 [^60]तुम्बुरुः --- उचितमेवैतत् ।

[^61]ब्रह्मेन्द्रपतिनन्द्यानां वपुरप्सरसामपि । 

त्वगसृङ्मांसमेदोऽस्थिमज्जा शुक्लमयं न किम् ॥ ६२ ॥
</details>

<details><summary>मूलम् - ६२</summary>

नारदः --- हन्त, जुगुप्सनीयाः संप्रति योषितः संवृत्ताः । 

 [^60]तुम्बुरुः --- उचितमेवैतत् ।

[^61]ब्रह्मेन्द्रपतिनन्द्यानां वपुरप्सरसामपि । 

त्वगसृङ्मांसमेदोऽस्थिमज्जा शुक्लमयं न किम् ॥ ६२ ॥
</details>

<details open><summary>विश्वास-प्रस्तुतिः - ६३</summary>

किंच,

वर्ष्मेदं सप्तधातु त्रिविधमलमयं योनियुग्मप्रसूतं

चातुर्विध्योपपन्नस्थिरचर विविधाहारसारात्मकं च ।

[^62] इत्थं त्वेऽनन्तदोषाकर इति मुनिभिर्घोषिता योषिदाख्या

मीमांस्या मांसरेतोरुधिर कफवसा निर्मिता चर्मभस्त्रा ॥ ६३ ॥
</details>

<details><summary>मूलम् - ६३</summary>

किंच,

वर्ष्मेदं सप्तधातु त्रिविधमलमयं योनियुग्मप्रसूतं

चातुर्विध्योपपन्नस्थिरचर विविधाहारसारात्मकं च ।

[^62] इत्थं त्वेऽनन्तदोषाकर इति मुनिभिर्घोषिता योषिदाख्या

मीमांस्या मांसरेतोरुधिर कफवसा निर्मिता चर्मभस्त्रा ॥ ६३ ॥
</details>

<details open><summary>विश्वास-प्रस्तुतिः - ६४</summary>

ततश्च,

गर्हणीय बहुदोषगर्भिते[^63] योषितां वपुषि तोषितात्मनः । 

नारकेऽप्यमितदुःखकारके रौरवे भवतु गौरवेण धीः ॥ ६४ ॥
</details>

<details><summary>मूलम् - ६४</summary>

ततश्च,

गर्हणीय बहुदोषगर्भिते[^63] योषितां वपुषि तोषितात्मनः । 

नारकेऽप्यमितदुःखकारके रौरवे भवतु गौरवेण धीः ॥ ६४ ॥
</details>

<details open><summary>विश्वास-प्रस्तुतिः - ६५</summary>

भगवन्, एतावन्तं कालमत्यन्तबहुमतिपदं स एवेदानीमत्यन्तजुगुप्सनीयः संवृत्तः सर्वलोकमौलिवार्यसायकः सयूथो मन्मथः । (सनिर्वेदमिव निश्वस्य )

परिचरति तवासौ पार्श्ववर्ती वसन्तः

किमपि मधुकरीभिर्गीयते नाम[^64] जैत्रम् ।

 तदपि मदन दैन्यं प्रापितस्त्वं नियत्या

क इव कथय दैवं पौरुषेणोपरुन्ध्यात् ॥ ६५ ॥
</details>

<details><summary>मूलम् - ६५</summary>

भगवन्, एतावन्तं कालमत्यन्तबहुमतिपदं स एवेदानीमत्यन्तजुगुप्सनीयः संवृत्तः सर्वलोकमौलिवार्यसायकः सयूथो मन्मथः । (सनिर्वेदमिव निश्वस्य )

परिचरति तवासौ पार्श्ववर्ती वसन्तः

किमपि मधुकरीभिर्गीयते नाम[^64] जैत्रम् ।

 तदपि मदन दैन्यं प्रापितस्त्वं नियत्या

क इव कथय दैवं पौरुषेणोपरुन्ध्यात् ॥ ६५ ॥
</details>

<details open><summary>विश्वास-प्रस्तुतिः - ६६</summary>

भगवन्, अभङ्गुरा खलु देवी नियतिः ; 

संभोगैकान्त्यवादी निरयभयकथाभङ्गसङ्गी निकामं

शस्त्रच्छिन्नार्घदेहद्वयघटनभवद्दिव्यदांपत्यशिल्पी[^65] ।

 प्रख्यातातिक्रमोऽसौ परपुरुषवशैर्र्गोपकन्यासहस्रै-

रेकस्त्रैलोक्यवीरः स्मर इह मृदितः क्वावतिष्ठेत कोपः ॥ ६६ ॥
</details>

<details><summary>मूलम् - ६६</summary>

भगवन्, अभङ्गुरा खलु देवी नियतिः ; 

संभोगैकान्त्यवादी निरयभयकथाभङ्गसङ्गी निकामं

शस्त्रच्छिन्नार्घदेहद्वयघटनभवद्दिव्यदांपत्यशिल्पी[^65] ।

 प्रख्यातातिक्रमोऽसौ परपुरुषवशैर्र्गोपकन्यासहस्रै-

रेकस्त्रैलोक्यवीरः स्मर इह मृदितः क्वावतिष्ठेत कोपः ॥ ६६ ॥
</details>

<details open><summary>विश्वास-प्रस्तुतिः - ६७</summary>

X७२५

नारदः -सखे, मा नाम सहसा [^66]कोपमेवमवमंस्थाः । अयं किल पुरस्ताल्लोभस्य कामस्य च विनिपातमसहमानः समुत्पत्य विश्वलोकप्रथितकीर्तिं विवेकमास्कन्दितुमीहते । तथाहि-

क्षुदिन्धनवसुंधराधरधुरंधरः किं मृषा-

तृषारभसचूषणक्षपित[^67]पञ्चषाम्भोनिधिः । 

[^68]हठत्रुटितहाटकाचलतटीबृहत्कुण्डलः

प्रसर्पति रणाङ्कणं प्रथित एष कोपासुरः ॥ ६७ ॥
</details>

<details><summary>मूलम् - ६७</summary>

X७२५

नारदः -सखे, मा नाम सहसा [^66]कोपमेवमवमंस्थाः । अयं किल पुरस्ताल्लोभस्य कामस्य च विनिपातमसहमानः समुत्पत्य विश्वलोकप्रथितकीर्तिं विवेकमास्कन्दितुमीहते । तथाहि-

क्षुदिन्धनवसुंधराधरधुरंधरः किं मृषा-

तृषारभसचूषणक्षपित[^67]पञ्चषाम्भोनिधिः । 

[^68]हठत्रुटितहाटकाचलतटीबृहत्कुण्डलः

प्रसर्पति रणाङ्कणं प्रथित एष कोपासुरः ॥ ६७ ॥
</details>

<details open><summary>विश्वास-प्रस्तुतिः - ६८</summary>

तुम्बुरुः :---(समयसंभ्रमम् ) अतिघोरचेष्टितः खल्वसावशेषविध्वंसनतर्षवानमर्षः । तथाहि-

अपि वैरिवरूथिनीमशेषामपि शैलानपि सागरानपि क्षमाम् । 

ग्रसितुं प्रभवत्ययं प्रदीप्तः प्रथितः कोपतनूनपादनूनः ॥ ६८ ॥
</details>

<details><summary>मूलम् - ६८</summary>

तुम्बुरुः :---(समयसंभ्रमम् ) अतिघोरचेष्टितः खल्वसावशेषविध्वंसनतर्षवानमर्षः । तथाहि-

अपि वैरिवरूथिनीमशेषामपि शैलानपि सागरानपि क्षमाम् । 

ग्रसितुं प्रभवत्ययं प्रदीप्तः प्रथितः कोपतनूनपादनूनः ॥ ६८ ॥
</details>

<details open><summary>विश्वास-प्रस्तुतिः - ६९</summary>

नारदः --- सखे, पश्य पश्य ; 

जिघांसाजानिनानेन स्थिरत्रसमिदं जगत् । 

वध्यघातकभावेन विभज्य विनियुज्यते ॥ ६९ ॥
</details>

<details><summary>मूलम् - ६९</summary>

नारदः --- सखे, पश्य पश्य ; 

जिघांसाजानिनानेन स्थिरत्रसमिदं जगत् । 

वध्यघातकभावेन विभज्य विनियुज्यते ॥ ६९ ॥
</details>

<details open><summary>विश्वास-प्रस्तुतिः - ७०</summary>

अपिच,

करचरणनखरदन्तप्रभृतिकमपि जगति सहजमितरदपि ।.

प्रतिघसुभटस्य विश्वं प्रहरणमथवा विहर्तुमुपकरणम् ॥ ७० ॥
</details>

<details><summary>मूलम् - ७०</summary>

अपिच,

करचरणनखरदन्तप्रभृतिकमपि जगति सहजमितरदपि ।.

प्रतिघसुभटस्य विश्वं प्रहरणमथवा विहर्तुमुपकरणम् ॥ ७० ॥
</details>

<details open><summary>विश्वास-प्रस्तुतिः - ७१</summary>

अत्र पुनरप्रसह्योत्थानममर्षमुपशमयितुमप्रधृष्योदयां क्षान्तिं पुरस्कृत्य निस्तरङ्गजलधिरिव निरूढधैर्यस्तिष्ठति विवेकः । इह च, 

रुन्धानः सिन्धुघोष[^69] प्रथनमनिभृतं क्रन्दयन्क्ष्माधरेन्द्रान्

भिन्दानः स्कन्धभेदान्सुरपथरथिनां शुष्मणः सारथीनाम् । 

शुद्धालोकेन सद्यः क्षयमुपगमितः क्षान्तिमन्दस्मितेन

क्षुभ्यद्वैधात्र सौधध्वनिगुणितरवः कोऽपि कोपाट्टहासः ॥ ७१ ॥
</details>

<details><summary>मूलम् - ७१</summary>

अत्र पुनरप्रसह्योत्थानममर्षमुपशमयितुमप्रधृष्योदयां क्षान्तिं पुरस्कृत्य निस्तरङ्गजलधिरिव निरूढधैर्यस्तिष्ठति विवेकः । इह च, 

रुन्धानः सिन्धुघोष[^69] प्रथनमनिभृतं क्रन्दयन्क्ष्माधरेन्द्रान्

भिन्दानः स्कन्धभेदान्सुरपथरथिनां शुष्मणः सारथीनाम् । 

शुद्धालोकेन सद्यः क्षयमुपगमितः क्षान्तिमन्दस्मितेन

क्षुभ्यद्वैधात्र सौधध्वनिगुणितरवः कोऽपि कोपाट्टहासः ॥ ७१ ॥
</details>

<details open><summary>विश्वास-प्रस्तुतिः - ७२</summary>

अमी च,

कुलशिखरिगरिष्ठाः क्षोणिधृत्यर्हकुम्भाः

कुलिशकठिनदन्ताः क्ष्वेलसंघातघोराः । 

कतिचन रणरङ्गे कन्तुकीकृत्य मुक्ता

न जहति भयमस्मादन्तिमं दन्तिमल्लाः ॥ ७२ ॥
</details>

<details><summary>मूलम् - ७२</summary>

अमी च,

कुलशिखरिगरिष्ठाः क्षोणिधृत्यर्हकुम्भाः

कुलिशकठिनदन्ताः क्ष्वेलसंघातघोराः । 

कतिचन रणरङ्गे कन्तुकीकृत्य मुक्ता

न जहति भयमस्मादन्तिमं दन्तिमल्लाः ॥ ७२ ॥
</details>

<details open><summary>विश्वास-प्रस्तुतिः - ७३</summary>

तुम्बुरुः --- भगवन्,

अपि विश्वमिदं दिधक्षतोऽस्य [^70]त्रिपुरारातिमुखेषु लब्धभूम्नः । 

मदहस्तिघटावमर्दलीलां मशकामर्शनमात्रमित्यवैमि ॥ ७३ ॥
</details>

<details><summary>मूलम् - ७३</summary>

तुम्बुरुः --- भगवन्,

अपि विश्वमिदं दिधक्षतोऽस्य [^70]त्रिपुरारातिमुखेषु लब्धभूम्नः । 

मदहस्तिघटावमर्दलीलां मशकामर्शनमात्रमित्यवैमि ॥ ७३ ॥
</details>

<details open><summary>विश्वास-प्रस्तुतिः - ७४</summary>

भगवन्, अयमसाविदानीममर्षस्य संप्रति संवर्तधारावरगर्जितगम्भीर भैरवप्रसृतिस्त्रिभुवनमपि बधिरयति कुलगिरिकुहरभरितप्रतिनिवृत्तसंहताकृतिः सिंहनादः । तदाकर्णनसमसमयसमुत्थितया निष्प्रतिक्षेपया क्षमया निरुध्यमानः स्तब्धवृत्तिरयं[^71] संदृश्यते कोपः । तथाहि-

अयमिह क्षमया दलितः[^72] क्षणात्प्रतिमुखेऽपि पराङ्मुखवद्भवन् । 

न खलु याति न तिष्ठति च ह्रिया भवति सप्रतिघः प्रतिघः परः[^73] ॥ ७४ ॥
</details>

<details><summary>मूलम् - ७४</summary>

भगवन्, अयमसाविदानीममर्षस्य संप्रति संवर्तधारावरगर्जितगम्भीर भैरवप्रसृतिस्त्रिभुवनमपि बधिरयति कुलगिरिकुहरभरितप्रतिनिवृत्तसंहताकृतिः सिंहनादः । तदाकर्णनसमसमयसमुत्थितया निष्प्रतिक्षेपया क्षमया निरुध्यमानः स्तब्धवृत्तिरयं[^71] संदृश्यते कोपः । तथाहि-

अयमिह क्षमया दलितः[^72] क्षणात्प्रतिमुखेऽपि पराङ्मुखवद्भवन् । 

न खलु याति न तिष्ठति च ह्रिया भवति सप्रतिघः प्रतिघः परः[^73] ॥ ७४ ॥
</details>

<details open><summary>विश्वास-प्रस्तुतिः - ७५</summary>

( क्षणं निर्वर्ण्य) हन्त भगवन् पश्य पश्य ; 

अपरावर्त्यपि कोपः पश्चादाकृष्टपाद इव भाति ।

नारदः --- ( सान्तर्हासम् )

क्वचिदतिसंकटविषये सुभटानां संमतोऽयमपसर्पः ॥ ७५ ॥
</details>

<details><summary>मूलम् - ७५</summary>

( क्षणं निर्वर्ण्य) हन्त भगवन् पश्य पश्य ; 

अपरावर्त्यपि कोपः पश्चादाकृष्टपाद इव भाति ।

नारदः --- ( सान्तर्हासम् )

क्वचिदतिसंकटविषये सुभटानां संमतोऽयमपसर्पः ॥ ७५ ॥
</details>

<details open><summary>विश्वास-प्रस्तुतिः - ७६</summary>

तुम्बुरुः -( सहर्षसंभ्रमम् )

यस्य त्रासनतर्जनप्रभृतयः क्रूरोद्धता वृत्तयो

यस्योन्मेषनिमेषयोस्त्रिभुवनं निद्राति जागर्ति च । 

आबध्यैनमवैध हिंसनमहासंरम्भसंभावित-

क्रीडोड्डामरबाहुदण्डलडहं[^74] क्रोधं निहन्ति क्षमा ॥ ७६ ॥
</details>

<details><summary>मूलम् - ७६</summary>

तुम्बुरुः -( सहर्षसंभ्रमम् )

यस्य त्रासनतर्जनप्रभृतयः क्रूरोद्धता वृत्तयो

यस्योन्मेषनिमेषयोस्त्रिभुवनं निद्राति जागर्ति च । 

आबध्यैनमवैध हिंसनमहासंरम्भसंभावित-

क्रीडोड्डामरबाहुदण्डलडहं[^74] क्रोधं निहन्ति क्षमा ॥ ७६ ॥
</details>

<details open><summary>विश्वास-प्रस्तुतिः - ७७</summary>

अपिच,

गुरुवधमुखक्रूरक्रीडाकठोरपराक्रमः

प्रथितमहितध्वंसो दक्षाध्वरप्रभृतिष्वसौ । 

स्वयमिह सुखारातिः स्वर्गापवर्गविघातकः

क्षणरुचिपदं क्षान्त्या गच्छत्यमर्षहुताशनः ॥ ७७ ॥
</details>

<details><summary>मूलम् - ७७</summary>

अपिच,

गुरुवधमुखक्रूरक्रीडाकठोरपराक्रमः

प्रथितमहितध्वंसो दक्षाध्वरप्रभृतिष्वसौ । 

स्वयमिह सुखारातिः स्वर्गापवर्गविघातकः

क्षणरुचिपदं क्षान्त्या गच्छत्यमर्षहुताशनः ॥ ७७ ॥
</details>

<details open><summary>विश्वास-प्रस्तुतिः - ७८</summary>

नारदः --- सर्वगुणातिशायिनी खल्वियं क्षान्तिः । यन्न किंचिदपि खावष्टब्धं केनाप्यवद्येन योजयति । तथाहि-

विबुधमहिते मेरावैरावणः करटी मुहुः

कषतु करटं कण्डूलं स्वं क्षरन्मदकर्दमम् 

भजतु च [^75] तटाघातं क्रीडाभिसंधिरसौ दृढं

न तु मलिनता नापि क्षोभः[^76] क्षमाभृति संभृतः ॥ ७८ ॥
</details>

<details><summary>मूलम् - ७८</summary>

नारदः --- सर्वगुणातिशायिनी खल्वियं क्षान्तिः । यन्न किंचिदपि खावष्टब्धं केनाप्यवद्येन योजयति । तथाहि-

विबुधमहिते मेरावैरावणः करटी मुहुः

कषतु करटं कण्डूलं स्वं क्षरन्मदकर्दमम् 

भजतु च [^75] तटाघातं क्रीडाभिसंधिरसौ दृढं

न तु मलिनता नापि क्षोभः[^76] क्षमाभृति संभृतः ॥ ७८ ॥
</details>

<details open><summary>विश्वास-प्रस्तुतिः - ७९</summary>

X७३१

तुम्बुरुः -भगवन्, दुर्जयोऽसौ कोपः कथं नाम निर्जित इति विस्मयाविद्धं मामकं चेतः ।

नारदः

न वयमिह विस्मयामहे । यतः,

न शापो नाभिचरणं न वह्निर्न विषं तथा ।

नास्त्राणि न च शस्त्राणि यथा तीक्ष्णतमा क्षमा ॥ ७९ ॥
</details>

<details><summary>मूलम् - ७९</summary>

X७३१

तुम्बुरुः -भगवन्, दुर्जयोऽसौ कोपः कथं नाम निर्जित इति विस्मयाविद्धं मामकं चेतः ।

नारदः

न वयमिह विस्मयामहे । यतः,

न शापो नाभिचरणं न वह्निर्न विषं तथा ।

नास्त्राणि न च शस्त्राणि यथा तीक्ष्णतमा क्षमा ॥ ७९ ॥
</details>

<details open><summary>विश्वास-प्रस्तुतिः - ८०</summary>

ततश्च,

अहार्येण कदाप्यन्यैरसंहार्येण कैरपि[^77] ।

तितिक्षाकवचेनैव[^78] सर्वं जयति संवृतः ॥ ८० ॥
</details>

<details><summary>मूलम् - ८०</summary>

ततश्च,

अहार्येण कदाप्यन्यैरसंहार्येण कैरपि[^77] ।

तितिक्षाकवचेनैव[^78] सर्वं जयति संवृतः ॥ ८० ॥
</details>

<details open><summary>विश्वास-प्रस्तुतिः - ८१</summary>

प्रतिघोऽयमसह्यविस्फुलिङ्गः[^80] प्रलयोदीर्णहुताशनप्रकाशः । अमृतोदधिसंप्लुतिप्रथिन्ना क्षमया क्षिममभूदसावलक्ष्यः 

॥ ८१ ॥
</details>

<details><summary>मूलम् - ८१</summary>

प्रतिघोऽयमसह्यविस्फुलिङ्गः[^80] प्रलयोदीर्णहुताशनप्रकाशः । अमृतोदधिसंप्लुतिप्रथिन्ना क्षमया क्षिममभूदसावलक्ष्यः 

॥ ८१ ॥
</details>

<details open><summary>विश्वास-प्रस्तुतिः - ८२</summary>

(विचिन्त्य) कथमिह विवेकभूभृतः सांग्रामिकविहारशेषः

संपत्स्यते ? अथवा,

मदनक्रोधलोभानां निपाते मोहभूपतिः ।

योधयिष्यति यं कंचित्स्वयं वा योद्धुमर्हति[^81] ॥ ८२ ॥
</details>

<details><summary>मूलम् - ८२</summary>

(विचिन्त्य) कथमिह विवेकभूभृतः सांग्रामिकविहारशेषः

संपत्स्यते ? अथवा,

मदनक्रोधलोभानां निपाते मोहभूपतिः ।

योधयिष्यति यं कंचित्स्वयं वा योद्धुमर्हति[^81] ॥ ८२ ॥
</details>

<details open><summary>विश्वास-प्रस्तुतिः - ८३</summary>

तुम्बुरुः --- भगवन्, अलङ्घनीयस्वभावः खल्वभिनिवेशः, येन प्रत्यक्षितबलपराक्रमेऽपि विवेके प्रतिहतमनोरथस्यापि महामोहस्य पुनः पुनर्विजिगीषा विजृम्भते । श्रुतं किल महाभारते “ हते भीष्मे" इत्यादि । (अन्यतो निर्वर्ण्य ) ।

कामादिनिधने दृष्टे कैमुत्यमपरामृशन् ।

क इवासीदति क्षुद्रः कश्चिदेष रणाङ्कणम् ॥ ८३ ॥
</details>

<details><summary>मूलम् - ८३</summary>

तुम्बुरुः --- भगवन्, अलङ्घनीयस्वभावः खल्वभिनिवेशः, येन प्रत्यक्षितबलपराक्रमेऽपि विवेके प्रतिहतमनोरथस्यापि महामोहस्य पुनः पुनर्विजिगीषा विजृम्भते । श्रुतं किल महाभारते “ हते भीष्मे" इत्यादि । (अन्यतो निर्वर्ण्य ) ।

कामादिनिधने दृष्टे कैमुत्यमपरामृशन् ।

क इवासीदति क्षुद्रः कश्चिदेष रणाङ्कणम् ॥ ८३ ॥
</details>

<details open><summary>विश्वास-प्रस्तुतिः - ८४</summary>

नारदः --- सखे, प्रख्यातनामा खल्वसावगणितपरहृदय[^83] शल्यः शल्य इव संनह्यति । तथाहि-

अवधीरयिता महत्तराणामवलेपोऽयमयन्त्रितस्वभावः । 

परकीर्तिवधूवशी चिकीर्षासुभगं भाबुकबाहुरुज्जिहीते ॥ ८४ ॥
</details>

<details><summary>मूलम् - ८४</summary>

नारदः --- सखे, प्रख्यातनामा खल्वसावगणितपरहृदय[^83] शल्यः शल्य इव संनह्यति । तथाहि-

अवधीरयिता महत्तराणामवलेपोऽयमयन्त्रितस्वभावः । 

परकीर्तिवधूवशी चिकीर्षासुभगं भाबुकबाहुरुज्जिहीते ॥ ८४ ॥
</details>

<details open><summary>विश्वास-प्रस्तुतिः - ८५</summary>

सर्वथा तावन्मोघोद्योग एव भविष्यत्ययमपि मोहसचिवः ।

तथाहि-

दर्पस्येहदृढप्रतिष्ठितमदोदग्रैर्विवेकाग्रतो

डिम्भक्षोभकडम्वरस्थपुटितारम्भैरलं संभ्रमैः । 

मृग्यं केसरिणो विधित्सितरणे रङ्कौ परं कौतुकं

क्रीडाखण्डितचण्डवारणघटातन्त्र स्वतन्त्रश्रियः ॥ ८५ ॥
</details>

<details><summary>मूलम् - ८५</summary>

सर्वथा तावन्मोघोद्योग एव भविष्यत्ययमपि मोहसचिवः ।

तथाहि-

दर्पस्येहदृढप्रतिष्ठितमदोदग्रैर्विवेकाग्रतो

डिम्भक्षोभकडम्वरस्थपुटितारम्भैरलं संभ्रमैः । 

मृग्यं केसरिणो विधित्सितरणे रङ्कौ परं कौतुकं

क्रीडाखण्डितचण्डवारणघटातन्त्र स्वतन्त्रश्रियः ॥ ८५ ॥
</details>

<details open><summary>विश्वास-प्रस्तुतिः - ८६</summary>

तुम्बुरुः --- (साश्चर्यम्) भगवन् किमयमिदानीं मेघनाद इव तिरस्करणीं विद्यामास्थितः ? यदसाविदानीमेवास्माभिर्दृष्टः क्षणान्तरे न दृश्यते ।

नारदः --- ( सहर्ष विहस्य) तस्यैव मेघनादस्य लक्ष्मणेनेव परप्रयुक्ता खल्वियमस्य तिरस्करणी । तथाहि-

अभिजनधन विद्यावृत्तदाक्ष्यादिरूपै-

रुपधिभिरयमेकोऽनेकधा जृम्भमाणः ।

पृथुमहिमविवेकप्रेक्षणादुत्पतन्त्या

प्रसभमधिकदृष्ट्या प्रापितो वीरशय्याम् ॥ ८६ ॥
</details>

<details><summary>मूलम् - ८६</summary>

तुम्बुरुः --- (साश्चर्यम्) भगवन् किमयमिदानीं मेघनाद इव तिरस्करणीं विद्यामास्थितः ? यदसाविदानीमेवास्माभिर्दृष्टः क्षणान्तरे न दृश्यते ।

नारदः --- ( सहर्ष विहस्य) तस्यैव मेघनादस्य लक्ष्मणेनेव परप्रयुक्ता खल्वियमस्य तिरस्करणी । तथाहि-

अभिजनधन विद्यावृत्तदाक्ष्यादिरूपै-

रुपधिभिरयमेकोऽनेकधा जृम्भमाणः ।

पृथुमहिमविवेकप्रेक्षणादुत्पतन्त्या

प्रसभमधिकदृष्ट्या प्रापितो वीरशय्याम् ॥ ८६ ॥
</details>

<details open><summary>विश्वास-प्रस्तुतिः - ८७</summary>

तुम्बुरुः -(ससंभ्रमाद्भुतम् )

का चैषा कलियुगताटकेव भीमा धिक्कष्टं [^84]कृतकलहेयमभ्यसूया । 

आसीदत्यभिपतति स्वयं विवेकं तामेतां द्यति मुदिता समग्रभूमा ॥ ८७ ॥
</details>

<details><summary>मूलम् - ८७</summary>

तुम्बुरुः -(ससंभ्रमाद्भुतम् )

का चैषा कलियुगताटकेव भीमा धिक्कष्टं [^84]कृतकलहेयमभ्यसूया । 

आसीदत्यभिपतति स्वयं विवेकं तामेतां द्यति मुदिता समग्रभूमा ॥ ८७ ॥
</details>

<details open><summary>विश्वास-प्रस्तुतिः - ८८</summary>

नारदः --- ( सहर्षम् ) दर्पनिधनमसहमानेयमसूया राक्षसी देहिनीव भैमरथी रणमुखमागत्य दैवयोगेन दीर्घनिद्रामासादिता ।

 तुम्बुरुः --- अहो, दुर्निरोधा खलु भगवती भवितव्यता । यतः, 

आत्यन्तिकीमभिजनादिभिरप्रधृष्या-

[^85]मीर्ष्यादिभिः प्रियतमाभिरिहोपगूढाः । 

दर्पादयः क्षितितले दधति प्रसुप्तिं

वीराः स्वयं विधिवशादुपशान्तवैराः ॥ ८८ ॥
</details>

<details><summary>मूलम् - ८८</summary>

नारदः --- ( सहर्षम् ) दर्पनिधनमसहमानेयमसूया राक्षसी देहिनीव भैमरथी रणमुखमागत्य दैवयोगेन दीर्घनिद्रामासादिता ।

 तुम्बुरुः --- अहो, दुर्निरोधा खलु भगवती भवितव्यता । यतः, 

आत्यन्तिकीमभिजनादिभिरप्रधृष्या-

[^85]मीर्ष्यादिभिः प्रियतमाभिरिहोपगूढाः । 

दर्पादयः क्षितितले दधति प्रसुप्तिं

वीराः स्वयं विधिवशादुपशान्तवैराः ॥ ८८ ॥
</details>

<details open><summary>विश्वास-प्रस्तुतिः - ८९</summary>

नारदः ----सखे, न खल्विदमद्भुतम्, यन्निरवधिकपौरुषाणामप्यनतिक्रमणीया नियतिरिति । एतस्यैव खल्वियमुदाहृतिः

इतरेतराभ्यधिकभीमविक्रमाः पुनरुच्यमानमधुकैटभादयः । 

प्रविशन्त्युदग्रविगलन्मद[^86] ग्रहास्त इमे विपत्तिमिह मोहमन्त्रिणः ॥ ८९ ॥
</details>

<details><summary>मूलम् - ८९</summary>

नारदः ----सखे, न खल्विदमद्भुतम्, यन्निरवधिकपौरुषाणामप्यनतिक्रमणीया नियतिरिति । एतस्यैव खल्वियमुदाहृतिः

इतरेतराभ्यधिकभीमविक्रमाः पुनरुच्यमानमधुकैटभादयः । 

प्रविशन्त्युदग्रविगलन्मद[^86] ग्रहास्त इमे विपत्तिमिह मोहमन्त्रिणः ॥ ८९ ॥
</details>

<details open><summary>विश्वास-प्रस्तुतिः - ९०</summary>

( अन्यतोऽवलोक्य) अहो, महदिदमापतितमिदानीमप्रतिद्वन्द्वं द्वन्द्वयुद्धम् । इह हि,

अतिबलेन विवेकमहीभृता निरवशेषितमन्त्रिगणः क्षणात् । 

अहह मोहमहीपतिराहवे सपदि राघवशत्रुरिवोत्थितः ॥ ९० ॥
</details>

<details><summary>मूलम् - ९०</summary>

( अन्यतोऽवलोक्य) अहो, महदिदमापतितमिदानीमप्रतिद्वन्द्वं द्वन्द्वयुद्धम् । इह हि,

अतिबलेन विवेकमहीभृता निरवशेषितमन्त्रिगणः क्षणात् । 

अहह मोहमहीपतिराहवे सपदि राघवशत्रुरिवोत्थितः ॥ ९० ॥
</details>

<details open><summary>विश्वास-प्रस्तुतिः - ९१</summary>

अत्र चायमहितबल निर्मूलनसमुन्मीलितसमरसंरम्भः स्वयमिह समायाति सुरगणसंस्तूयमानवैभवः सुमतिवल्लभः । अयं हि-

मर्यादातीतवादद्विरदमृगपतिर्वक्रतर्काद्रिवज्रः

प्रत्यग्वैमुख्यतूलप्रलयदिनमरुद् भ्रान्तिवीरुद्दवाग्निः ।

 कामक्रोधाहितार्क्ष्यः कलिकलुषकथाकालरात्रिप्रभातं

मोहावश्यायभानुर्विहरति समितौ व्यक्तवेगो[^87] विवेकः ॥ ९१ ॥
</details>

<details><summary>मूलम् - ९१</summary>

अत्र चायमहितबल निर्मूलनसमुन्मीलितसमरसंरम्भः स्वयमिह समायाति सुरगणसंस्तूयमानवैभवः सुमतिवल्लभः । अयं हि-

मर्यादातीतवादद्विरदमृगपतिर्वक्रतर्काद्रिवज्रः

प्रत्यग्वैमुख्यतूलप्रलयदिनमरुद् भ्रान्तिवीरुद्दवाग्निः ।

 कामक्रोधाहितार्क्ष्यः कलिकलुषकथाकालरात्रिप्रभातं

मोहावश्यायभानुर्विहरति समितौ व्यक्तवेगो[^87] विवेकः ॥ ९१ ॥
</details>

<details open><summary>विश्वास-प्रस्तुतिः - ९२</summary>

तुम्बुरुः ( सहर्षाद्भुतम् ) भगवन्, इदं पुनरिह महामोहस्य

मौलिताडनम् । अत्र हि---

[^89]निरुद्धरिपुडम्बरो [^90]निगमघोषनिष्पादित-

प्रतिश्रुतिरनुद्धृतप्रलय सिन्धुधीरध्वनिः ।

 त्रिवर्गपुटभेदनप्रथमकम्पकर्णेजपो

विवेकसुभटाग्रतो विजयदुन्दुभिस्ताड्यते ॥ ९२ ॥
</details>

<details><summary>मूलम् - ९२</summary>

तुम्बुरुः ( सहर्षाद्भुतम् ) भगवन्, इदं पुनरिह महामोहस्य

मौलिताडनम् । अत्र हि---

[^89]निरुद्धरिपुडम्बरो [^90]निगमघोषनिष्पादित-

प्रतिश्रुतिरनुद्धृतप्रलय सिन्धुधीरध्वनिः ।

 त्रिवर्गपुटभेदनप्रथमकम्पकर्णेजपो

विवेकसुभटाग्रतो विजयदुन्दुभिस्ताड्यते ॥ ९२ ॥
</details>

<details open><summary>विश्वास-प्रस्तुतिः - ९३</summary>

नारदः --- सखे, नूनमिदानीमत्यासन्नो विवेकस्य मनोरथ-

लाभः । अत्र हि-

दुराशादुर्मानच्छलनमदमात्सर्य कुहना-

परीवादद्रोहप्रभृतिपरिवार स्तुतगतिः ।

मनीषासारथ्यप्रमुदितविवेकप्रतिमुखं

महामोहः क्रूरः स्वयमुपसमायाति समरम् ॥ ९३ ॥
</details>

<details><summary>मूलम् - ९३</summary>

नारदः --- सखे, नूनमिदानीमत्यासन्नो विवेकस्य मनोरथ-

लाभः । अत्र हि-

दुराशादुर्मानच्छलनमदमात्सर्य कुहना-

परीवादद्रोहप्रभृतिपरिवार स्तुतगतिः ।

मनीषासारथ्यप्रमुदितविवेकप्रतिमुखं

महामोहः क्रूरः स्वयमुपसमायाति समरम् ॥ ९३ ॥
</details>

<details open><summary>विश्वास-प्रस्तुतिः - ९४</summary>

अपिच,

प्रत्यासन्नं प्रतिभटमिह प्रत्युदेता विधत्ते

गाढामर्षस्फुरणकुटिलान् कार्मुके दृष्टिपातान् । 

दूरोद्भूतस्वपरनियतिं[^91] दुर्मतिं प्रेक्षमाणो

रागाभिख्यं दुरितजलधिं गाहते मोहवीरः ॥ ९४ ॥
</details>

<details><summary>मूलम् - ९४</summary>

अपिच,

प्रत्यासन्नं प्रतिभटमिह प्रत्युदेता विधत्ते

गाढामर्षस्फुरणकुटिलान् कार्मुके दृष्टिपातान् । 

दूरोद्भूतस्वपरनियतिं[^91] दुर्मतिं प्रेक्षमाणो

रागाभिख्यं दुरितजलधिं गाहते मोहवीरः ॥ ९४ ॥
</details>

<details open><summary>विश्वास-प्रस्तुतिः - ९५</summary>

तुम्बुरुः --- (सभयसंभ्रमाद्भुतम् ) भगवन्, अतिघोरप्रवृत्तिरसौ रथयूथवीथिकापथेन रणाङ्गणमवतीर्णः ।

उद्भटकवन्धताण्डवमुन्मदभारुण्डतुण्डहृतमुण्डम्[^92]' । 

रणभूमिमण्डलमसौ मण्डलमिह चरति मोहदण्डेशः ॥ ९५ ॥
</details>

<details><summary>मूलम् - ९५</summary>

तुम्बुरुः --- (सभयसंभ्रमाद्भुतम् ) भगवन्, अतिघोरप्रवृत्तिरसौ रथयूथवीथिकापथेन रणाङ्गणमवतीर्णः ।

उद्भटकवन्धताण्डवमुन्मदभारुण्डतुण्डहृतमुण्डम्[^92]' । 

रणभूमिमण्डलमसौ मण्डलमिह चरति मोहदण्डेशः ॥ ९५ ॥
</details>

<details open><summary>विश्वास-प्रस्तुतिः - ९६</summary>

अपिच,

पातालक्षिप्तसिन्धुः प्रशकलितकुलक्ष्माभृदुत्कीलभूमि-[^93]

र्निर्धूतादित्यचन्द्रद्युतिगणनिविडध्वान्तनीरन्ध्रदिक्कः । 

वेधः सौधप्रभेदी विघटितपवनस्कन्धपर्यस्ततारः

प्रारब्धोऽसौ विवेकप्रतिरथिनि महानाहवे मोहवेगः ॥ ९६ ॥
</details>

<details><summary>मूलम् - ९६</summary>

अपिच,

पातालक्षिप्तसिन्धुः प्रशकलितकुलक्ष्माभृदुत्कीलभूमि-[^93]

र्निर्धूतादित्यचन्द्रद्युतिगणनिविडध्वान्तनीरन्ध्रदिक्कः । 

वेधः सौधप्रभेदी विघटितपवनस्कन्धपर्यस्ततारः

प्रारब्धोऽसौ विवेकप्रतिरथिनि महानाहवे मोहवेगः ॥ ९६ ॥
</details>

<details open><summary>विश्वास-प्रस्तुतिः - ९७</summary>

नारदः ---( सहर्षसंभ्रमम् ) सखे, दिष्ट्या वर्धसे । पश्य पश्य ; 

अप्रत्यूढचरः सुरासुरगणैरक्षोभितो राक्षसै-

रद्यप्रत्यवरुद्धवैरिसमरोत्सेकेविवेकेश्वरे । 

स्वःस्थप्रत्ययितव्यदोषमलिनस्वर्वासदुर्वासना-

मूलच्छेदविलीयमानमहिमा मोहस्य मोघः स्यदः ॥ ९७ ॥
</details>

<details><summary>मूलम् - ९७</summary>

नारदः ---( सहर्षसंभ्रमम् ) सखे, दिष्ट्या वर्धसे । पश्य पश्य ; 

अप्रत्यूढचरः सुरासुरगणैरक्षोभितो राक्षसै-

रद्यप्रत्यवरुद्धवैरिसमरोत्सेकेविवेकेश्वरे । 

स्वःस्थप्रत्ययितव्यदोषमलिनस्वर्वासदुर्वासना-

मूलच्छेदविलीयमानमहिमा मोहस्य मोघः स्यदः ॥ ९७ ॥
</details>

<details open><summary>विश्वास-प्रस्तुतिः - ९८</summary>

अहह,

विवेकाशनिवेगेन महामोहविषद्रुमः ।

पातितः क्ष्मातले दिष्ट्या द्वितीय इव कैटभः ॥ ९८ ॥
</details>

<details><summary>मूलम् - ९८</summary>

अहह,

विवेकाशनिवेगेन महामोहविषद्रुमः ।

पातितः क्ष्मातले दिष्ट्या द्वितीय इव कैटभः ॥ ९८ ॥
</details>

<details open><summary>विश्वास-प्रस्तुतिः - ९९</summary>

तुम्बुरुः --- हन्त,

जागर्त्यद्भुतमुद्भटं यदधुना वीरव्रतैकव्रती

विष्वग्वृत्तिविवेकदेवविशिखस्कन्धैरवस्कन्दितः । 

मोहः प्रापितमूर्च्छनो मुनिगणप्रद्विष्टदैत्यप्रियो

धिक्कष्टश्रुतिघट्टितश्रुतिरसौ बुद्ध्वा पुनर्युध्यते ॥ ९९ ॥
</details>

<details><summary>मूलम् - ९९</summary>

तुम्बुरुः --- हन्त,

जागर्त्यद्भुतमुद्भटं यदधुना वीरव्रतैकव्रती

विष्वग्वृत्तिविवेकदेवविशिखस्कन्धैरवस्कन्दितः । 

मोहः प्रापितमूर्च्छनो मुनिगणप्रद्विष्टदैत्यप्रियो

धिक्कष्टश्रुतिघट्टितश्रुतिरसौ बुद्ध्वा पुनर्युध्यते ॥ ९९ ॥
</details>

<details open><summary>विश्वास-प्रस्तुतिः - १००</summary>

अहह,

नारदः --- -(सहर्षसंभ्रममुत्तरीयाजिनमवधून्वन् [^94]) निपातितः पुनरसौ निष्प्रतिघवृत्तिना महामोहः सुमतिवल्लभेन ।

जितं कार्तयुगैर्धर्मैर्जितं शमदमादिभिः । 

महता यद्विवेकेन महामोहः पराहतः[^95] ॥ १०० ॥
</details>

<details><summary>मूलम् - १००</summary>

अहह,

नारदः --- -(सहर्षसंभ्रममुत्तरीयाजिनमवधून्वन् [^94]) निपातितः पुनरसौ निष्प्रतिघवृत्तिना महामोहः सुमतिवल्लभेन ।

जितं कार्तयुगैर्धर्मैर्जितं शमदमादिभिः । 

महता यद्विवेकेन महामोहः पराहतः[^95] ॥ १०० ॥
</details>

<details open><summary>विश्वास-प्रस्तुतिः - १०१</summary>

भवतु सब्रह्मता भवतु सब्रह्मता ।

( सर्वतः परिक्रामति)

तुम्बुरुः – (सहर्षम् ) 

निखिलसुभटश्लाघारेखाविलङ्घनजाङ्घिको 

निरवधिबलो मोहः क्रीडन्ननुत्तरणे रणे ।

 विविधनिगमग्रामस्थेयाद्विवेकमहीभृतो

विपदमधुना वीरादस्मादिदंप्रथमां गतः ॥ १०१ ॥
</details>

<details><summary>मूलम् - १०१</summary>

भवतु सब्रह्मता भवतु सब्रह्मता ।

( सर्वतः परिक्रामति)

तुम्बुरुः – (सहर्षम् ) 

निखिलसुभटश्लाघारेखाविलङ्घनजाङ्घिको 

निरवधिबलो मोहः क्रीडन्ननुत्तरणे रणे ।

 विविधनिगमग्रामस्थेयाद्विवेकमहीभृतो

विपदमधुना वीरादस्मादिदंप्रथमां गतः ॥ १०१ ॥
</details>

<details open><summary>विश्वास-प्रस्तुतिः - १०२</summary>

अपिच,

दिनकर इव दीव्यन्दृष्टशक्तिस्तथासौ

मुनिपरिषदभीष्टे मोहभङ्गे विवेकः । 

समतनुत यथैकः साधुपीडोद्यतानां

रजनिचरपतीनां राघवो दीर्घनिद्राम् ॥ १०२ ॥
</details>

<details><summary>मूलम् - १०२</summary>

अपिच,

दिनकर इव दीव्यन्दृष्टशक्तिस्तथासौ

मुनिपरिषदभीष्टे मोहभङ्गे विवेकः । 

समतनुत यथैकः साधुपीडोद्यतानां

रजनिचरपतीनां राघवो दीर्घनिद्राम् ॥ १०२ ॥
</details>

<details open><summary>विश्वास-प्रस्तुतिः - १०३</summary>

(नेपथ्ये)

हा महाराअ, हा दुम्मइजीविएसर, हा णिहिलजण संमोहण, कर्हि गओसि ?  
बंदिग्गाहं गहिआहिं णूणं संभरिअगुरुवेराहिं ।

बंदरगाहं गहिदो मम णाहो ताहिं तिअसमहिलाहिं ॥ 

(हा महाराज, हा दुर्मतिजीवितेश्वर, हा निखिलजनमोहन,

कुत्र गतोऽसि ?

बन्दिग्राहं गृहीताभिर्नूनं संभृतगुरुवैराभिः ।

बन्दिग्राहं गृहीतो मम नाथस्ताभिस्त्रिदशमहिलाभिः ॥ )॥ १०३ ॥
</details>

<details><summary>मूलम् - १०३</summary>

(नेपथ्ये)

हा महाराअ, हा दुम्मइजीविएसर, हा णिहिलजण संमोहण, कर्हि गओसि ?  
बंदिग्गाहं गहिआहिं णूणं संभरिअगुरुवेराहिं ।

बंदरगाहं गहिदो मम णाहो ताहिं तिअसमहिलाहिं ॥ 

(हा महाराज, हा दुर्मतिजीवितेश्वर, हा निखिलजनमोहन,

कुत्र गतोऽसि ?

बन्दिग्राहं गृहीताभिर्नूनं संभृतगुरुवैराभिः ।

बन्दिग्राहं गृहीतो मम नाथस्ताभिस्त्रिदशमहिलाभिः ॥ )॥ १०३ ॥
</details>

<details open><summary>विश्वास-प्रस्तुतिः - १०४</summary>

नारदः सखे, हन्त हन्त, प्रतिबुद्धा दुर्मतिः सोरस्ताडं स्वयं विलपति ।

(पुनर्नेपथ्ये)

बाहिअजणेहिं सत्थं दिहमगं तुए पकंतेण ।

दीदसा संततो दइअजणो णाह किंति संचतो  ॥ 

( बाह्यजनैः सार्धं दीर्घमार्ग त्वया प्रकान्तेन ।

दीनदशा संतप्तो दयितजनो नाथ किमिति संत्यक्तः ।)॥ १०४ ॥
</details>

<details><summary>मूलम् - १०४</summary>

नारदः सखे, हन्त हन्त, प्रतिबुद्धा दुर्मतिः सोरस्ताडं स्वयं विलपति ।

(पुनर्नेपथ्ये)

बाहिअजणेहिं सत्थं दिहमगं तुए पकंतेण ।

दीदसा संततो दइअजणो णाह किंति संचतो  ॥ 

( बाह्यजनैः सार्धं दीर्घमार्ग त्वया प्रकान्तेन ।

दीनदशा संतप्तो दयितजनो नाथ किमिति संत्यक्तः ।)॥ १०४ ॥
</details>

<details open><summary>विश्वास-प्रस्तुतिः - १०५</summary>

नारदः – सखे, अश्रुतपूर्वमिदमद्भुतमाकर्णितम्।-

तुम्बुरुः --- भगवन्, अयं खलु सुरासुरसमरनाटकसूत्रधारस्य भगवतः सूत्ररचनापरिपाकः ।

नारदः ---

हतजीवजीवितेशां विषादमूर्च्छादिलुप्तनिश्वासाम् ।

तृष्णादयः सकुल्या दुर्मतिमभितो निपत्य विलपन्ति ॥ १०५ ॥
</details>

<details><summary>मूलम् - १०५</summary>

नारदः – सखे, अश्रुतपूर्वमिदमद्भुतमाकर्णितम्।-

तुम्बुरुः --- भगवन्, अयं खलु सुरासुरसमरनाटकसूत्रधारस्य भगवतः सूत्ररचनापरिपाकः ।

नारदः ---

हतजीवजीवितेशां विषादमूर्च्छादिलुप्तनिश्वासाम् ।

तृष्णादयः सकुल्या दुर्मतिमभितो निपत्य विलपन्ति ॥ १०५ ॥
</details>

<details open><summary>विश्वास-प्रस्तुतिः - १०६</summary>

दुष्प्रतिघातः खल्वयं दारुणो नियतिपरिणामः ।

यतः, 

आकर्ण्य चामरभृताममराङ्गनानां

मञ्जूनि तानि[^97]'मणिकङ्कणशिञ्जितानि ।

शृण्वन्नसौ विलपितानि निजप्रियाणां

मोहः प्रयात्यपुनरुन्मिषिताय निद्राम् ॥ १०६ ॥
</details>

<details><summary>मूलम् - १०६</summary>

दुष्प्रतिघातः खल्वयं दारुणो नियतिपरिणामः ।

यतः, 

आकर्ण्य चामरभृताममराङ्गनानां

मञ्जूनि तानि[^97]'मणिकङ्कणशिञ्जितानि ।

शृण्वन्नसौ विलपितानि निजप्रियाणां

मोहः प्रयात्यपुनरुन्मिषिताय निद्राम् ॥ १०६ ॥
</details>

<details open><summary>विश्वास-प्रस्तुतिः - १०७</summary>

तुम्बुरुः --- भगवन्, महाप्राणोऽसावद्यापि निद्राति मूर्च्छति [^98]निमिषति वेति संशयडोलामधिरूढोऽस्मि ।

नारदः --- भवतु दृष्टं तावदेतावत् । शिष्टमपि यथागमं द्रक्ष्यामः । अयं पुनरत्र मधुकैटभादिमहासुरनिरसनप्रकाशितप्रभावो महापुरुष इव विजितमहामोहो विबुधपतिभिरभिष्टूयते सुमतिपतिः[^99]’।

तुम्बुरुः – भगवन्, इदमस्य विक्रमप्रीणितवियच्चरगणप्रयुक्तं वीराभिषेकमङ्गलम् । यदेतत्

अमुष्य दृढविक्रमद्रुत निपीतमोहाम्बुधे-

र्विवेकनृपतेरसौ विनयसंनते मूर्धनि । 

परप्रणिधिपक्त्रिम स्थिरसुखापवादोद्गति-

प्रतिप्रसवसौरभा पतति पुष्पवृष्टिर्दिवः ॥  
नारदः --- सखे, संप्रति चिरप्रार्थितमहासमरसंदर्शनेन संतोषितं चक्षुः । तदिह भवता परिविवाहयिषितहर्षप्रकर्षेण विश्वेषु भुवनेषु विवेकविजयो विश्रावयितव्यः । अहं तु प्रशमितप्रतिपक्षं स्ववशीकृतहृषीकगणं सुमतिसहायं महाराजं समयोपनतसार्वभौमपदाभिषेकं सौस्नातिकवृत्त्या संभाव्य समाधिसप्ततन्तु साहाय्यकेन संतोषयितुमात्मानमिच्छामि ।

( इति निष्क्रान्तौ)

इति कवितार्किक सिंहस्य सर्वतन्त्र स्वतन्त्रस्य श्रीमद्वेंकटनाथस्य वेदान्ताचार्यस्य कृतिषु संकल्पसूर्योदये मोहादिपराजयो नामाष्टमोऽङ्कः ।॥ १०७ ॥
</details>

<details><summary>मूलम् - १०७</summary>

तुम्बुरुः --- भगवन्, महाप्राणोऽसावद्यापि निद्राति मूर्च्छति [^98]निमिषति वेति संशयडोलामधिरूढोऽस्मि ।

नारदः --- भवतु दृष्टं तावदेतावत् । शिष्टमपि यथागमं द्रक्ष्यामः । अयं पुनरत्र मधुकैटभादिमहासुरनिरसनप्रकाशितप्रभावो महापुरुष इव विजितमहामोहो विबुधपतिभिरभिष्टूयते सुमतिपतिः[^99]’।

तुम्बुरुः – भगवन्, इदमस्य विक्रमप्रीणितवियच्चरगणप्रयुक्तं वीराभिषेकमङ्गलम् । यदेतत्

अमुष्य दृढविक्रमद्रुत निपीतमोहाम्बुधे-

र्विवेकनृपतेरसौ विनयसंनते मूर्धनि । 

परप्रणिधिपक्त्रिम स्थिरसुखापवादोद्गति-

प्रतिप्रसवसौरभा पतति पुष्पवृष्टिर्दिवः ॥  
नारदः --- सखे, संप्रति चिरप्रार्थितमहासमरसंदर्शनेन संतोषितं चक्षुः । तदिह भवता परिविवाहयिषितहर्षप्रकर्षेण विश्वेषु भुवनेषु विवेकविजयो विश्रावयितव्यः । अहं तु प्रशमितप्रतिपक्षं स्ववशीकृतहृषीकगणं सुमतिसहायं महाराजं समयोपनतसार्वभौमपदाभिषेकं सौस्नातिकवृत्त्या संभाव्य समाधिसप्ततन्तु साहाय्यकेन संतोषयितुमात्मानमिच्छामि ।

( इति निष्क्रान्तौ)

इति कवितार्किक सिंहस्य सर्वतन्त्र स्वतन्त्रस्य श्रीमद्वेंकटनाथस्य वेदान्ताचार्यस्य कृतिषु संकल्पसूर्योदये मोहादिपराजयो नामाष्टमोऽङ्कः ।॥ १०७ ॥
</details>

