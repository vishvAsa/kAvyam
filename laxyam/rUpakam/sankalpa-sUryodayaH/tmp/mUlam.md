+++
title = "मूलम्"

+++
  
सङ्कल्पसूर्योदयः

षष्ठोऽङ्कः

शुद्धविष्कम्भः

(ततः प्रविशति कञ्चुकी)

कञ्चुकी – अहं हि देवस्य महामोहस्य दर्पसंभवः स्तम्भो

नाम सदागमप्रतिरोधकः प्रतिहारी । मम च,

बलिभिरविरलाभिर्वर्ष्म सोपानकल्पं

द्रुतपदमधिरूढा दुर्निवारा जरेयम् ।

तदपि नियतिभूम्ना तादृशी वेत्रयष्टिः

सह चरति मयासौ शैशवे संगृहीता ॥ १ ॥  
किंच,

निःशङ्कसंचरणविघ्नविधायिनीभ्यां

निष्पीडितोऽस्मि [^1]'जरसा च नृपाज्ञया च ।

मध्योपलक्षितमनोरथभङ्गदीना

वाञ्छा न शाम्यति वयः सकलं प्रशान्तम् ॥ २ ॥  
आस्तां तावदशेषदेहसाधारणागतिर्जरा[^2] । " न हि जानपदं दुःखमेकः शोचितुमर्हति " इति नीतिविदः[^3] । नृपाज्ञा तु

निष्ठुरतरा ;

तरतु विवित्सयाब्धिमधिरोहतु शैलतटीम्

धमतु च धातुवर्गमभिगच्छतु शस्त्रमुखम् ।

 तदिदमरुंतुदं यदुत बह्नवधाय भिया

धनमदमेदुरक्षितिभृदङ्कणचङ्क्रमणम् ॥ ३ ॥  
आः कष्टम् ;

प्रत्यङ्गकम्पपरिनर्तितकञ्चुकेऽस्मिन्

[^4]पर्याप्त रूढपलिते परतन्त्रपिण्डे । 

अक्षीणरागमजरामरजीविताशं

मामेव हन्त हसतीव ममान्तरात्मा ॥ ४ ॥  
(सनिश्वासं विचिन्त्य) निरधिकारतैव नूनं सुखस्याधिकारः । अथवा, किमनेन महामोहपरवशस्य मे मुधा निर्वेदेन ? स्वतन्त्रस्य तीक्ष्णदण्डस्य स्वामिनः प्रेषणे[^5] स्थातव्यम् । अतिनिपुणपरिजनो- चितं च नित्यमाचरितव्यम् । अद्य खलु देवो महामोहश्चारचक्षुषा[^6] विपक्षवृत्तान्तं[^7] दिदृक्षमाणो विपक्षभूमिषु कल्मषप्रवर्तनाय सर्वधर्मनिर्मूलने कलौ प्रस्थापिते, प्रतिबलभेदनोपायकोविदं पाकशासनादिषु पशुपक्ष्यादिषु चाविशेषेण निरङ्कुशगतिं विघ्ननामान[^8]'मपसर्पमपसर्प्य सदसद्वायं किं वदिष्यतीति संदेहदोलाधिरोहतरलिताशयस्तत्प्रत्यागतिमावेदितुमावेदयितुं च मामादिशत् । स चायं विघ्नः सत्वरपरिक्रान्तयमनियमादिस्थानपञ्चकः,[^9]'तत्र तत्र संनिहितैः  
कुशलाचारैः सर्वतः प्रतिहतगतिः संप्रति [^10]संयमारम्भसंभृतसंरम्भं "्[^11]देवं विवेकं स्यन्दने दवीयानेव दृष्ट्रा प्रत्यागतः स्वामिसंदर्शनसमयप्रतीक्षः समया शुद्धान्तमवतिष्ठते । यथादृष्टार्थवादी चासौ । तथा चेदानीं तदुक्तमध्यक्षेण [^12]संवदते । यदुत -

मनोरथरथारूढो विवेकस्तर्कसारथिः ।

दिदृक्षुः संयमस्थानमितः समभिवर्तते[^13] ॥ ५ ॥ 

तदहमपि यथादिष्टमाचरामि ।

(इति निष्क्रान्तः)

शुद्धविष्कम्भः  
(ततः प्रविशति यथानिर्दिष्टो विवेकः )

विवेकः - अये सूत, आहार्यहेतुमुखेनाप्यन्ततः सूनृत -  
वादिना निष्प्रतिघवृत्तिना नियमभूयिष्ठेन [^14]परानुकूल्यं त्यजता तद् निष्टप्रसञ्जकेन तद्विपर्यय पर्यवसायिना त्वयासौ मे मनःपूर्वी रथः सुपथा संचरते ।

तर्कः - देव, अहमपि खलु त्वदायत्तप्रसरः । अपिच, 

स्वपक्षपरपक्षादीन् विविङ्क्ते यदि न त्वया । 

कृत्याकृत्यविवेकान्धः किं करिष्यति पूरुषः ॥ ६ ॥  
विवेकः - वयं खलु सूत, इदानीं वशीकृतसर्वेन्द्रियस्य पुरुषस्य धारणादिसिद्धिसाधकं स्थानमन्वेषयन्तः सर्वलोकपरिक्रमक्रमेण मध्यमलोकावलोकनाय मेरुशिखरमधिरूढाः ।

(समन्ततोऽवलोक्य)

स्फुरदर परिपाटी चारुशैले विशाले

गुरुणि धरणिचक्रे चक्रवालाद्रिनेमौ । 

दधति जलधयोऽमी सप्त संपूर्णवृत्ताः

प्रचितविविधपट्टस्पष्टसंख्यामभिख्याम् ॥ ७ ॥  
इदं हि त्रिगुणमरुकान्तारगतागतखेदनिर्वेदविधुराणां काम- कामानां किमपि विश्रमस्थानम् । अयं च ---

भुजगपतिनालविधृते भूपद्मे कर्णिकारूपः ।

विलसति केसरभूधरपरिवृततनुरत्र काञ्चनक्ष्माभृत् ॥ ८ ॥  
असाविह समंततो [^15]निपतदलिपटलविरुतमुखर परिसरा [^16]प्रफुल्लवकुलमुकुलप्रणालिका मुखगलितमधुरमधुधाराधोरणीपूर्यमाणमूलालवाला प्रत्यासीदति विबुधसिन्धु' [^17]सविधवनतरुवाटिका ।[^18]' इह च

निष्प्रत्यूहसमुन्नमन्मदसिराकण्डूलगण्डस्थली-

हेलावूनन धूतभृङ्गपटली मूर्च्छन्मृषाचामरः । 

मन्दान्दोलितमन्दराचलतटीनिष्ठ्यूतधातुच्च्छटा-

सिन्दूरद्युतिबन्धुरो [^19]विहरति स्तम्बेरमग्रामणीः ॥ ९ ॥  
अपिच,

क्षरत्यारादैरावणकरटिशुण्डाचुलकिता

कथंचित्संतानद्रुम किसलयासादितलया । 

स्मरस्मेरोत्कण्ठाविहरदमरीलोलकबरी-

जरीजृम्भन्मालामधुलवहरा[^20] वातलहरी ॥ १० ॥  
तर्कः---- - (स्वगतम्) रत्नसानुरामणीयकलग्नचित्तं महाराजं प्रक्रान्तकार्ये संत्वरयामि[^21] । ( प्रकाशम्) देव, किमसौ केसराय- माणकेसरशैलपरिवृतकाञ्चनशिखरिकर्णिकास्थितेन भवता सर्वतः समीक्षितः क्षितिपद्मः ?

विवेकः--- सत्पथवर्तिना[^22] भवता प्रदर्शितः समीक्षित एव सामस्त्येन[^23] । प्रस्तुतानुगुण्याय तु [^24]प्रतीकशो विवेक्तव्यः । अथवा,

द्विसप्तभुवनात्मक दुहिणगह्वरप्रेक्षणे

क्षितिस्तु परिशिष्यते तदिह सर्वधर्मास्पदे । 

त्रिवर्गपुटभेदनत्रिदशयोग्यवर्षत्यजं[^25]

प्रवर्तय रथोत्तमं सपदि भारतैकोन्मुखम् ॥ ११ ॥  
तर्कः - यदाज्ञापयति देवः ।-

( इति वेगतो रथं प्रवर्तयति)

विवेकः अये, तिष्ठ तिष्ठ । यावदयमनङ्गविजयिनो भवानीपतेरावासः कलधौतगिरिरवलोक्यते[^26] ।

तर्कः - (रथवेगं स्थापयति)

विवेकः - ( परितो दत्तदृष्टिः परामृश्य )

 विजितमनोभवेन विभुनाधिगतोऽपि सदा

निरुपधिसंयमस्य न पदं कलधौतगिरिः ।

 गजमुख गण्डशैलघनदानकलिन्दसुता-

लहरिझलंझलाबहलकज्जलकम्बलितः[^27] ॥ १२ ॥  
तर्कः ---- ( अग्रतो रथं प्रवर्त्य ) पश्य देव, गन्धर्वयूथसेवितं[^28] गन्धमादनम् ।

विवेकः ---- ( [^29]सकौतुकं दृष्टा )

एतं गिरिवरं सूत मन्ये विश्वमनोहरम् ।

आगामि स्वर्गसृष्टीनामादिकन्दमिव स्थितम् ॥ १३ ॥

अयमपि [^30]खलु सिद्धैरासेव्यो[^31]' न साधकानामावासः । अपिच,

 सहचरभव्यदिव्यशबरीकबरीविकस-

न्मदनमहेषुजालमधुसौरभसारभृतः ।

इह मरुतो वहन्ति मददन्तुरदन्तिघटा-

करटकटाहवाहिघनशीकरशीभरिताः ॥ १४ ॥  
तर्कः -- इतस्तर्हि दिव्ये तपोवने दीयतां दृष्टिर्देवेन ।

विवेकः - ( दूरतः पश्यन् ) 

स्वकल्पितरघूद्वहप्रथनकेलिगाथाशत-

प्रयुक्तिपथशिक्षणप्रवणसिद्धवृन्दान्वितः[^32] ।

 क इत्थमुपसर्पति स्थिरकठोरवीरव्रणः

कपिः कदलिकावनं कनकशैलशृङ्गाकृतिः ॥ १५ ॥  
तर्कः - अवधारयतु देवः ।

 परिणतफलग्रासश्रद्धाजिघृक्षितभास्करः

पवनगरुडस्पर्धादानप्रवीणजवोल्वणः ।

 दशमुखपुरीदाहोत्सिक्तखवालधिवैभवो

रघुपतिरणारम्भक्रीडारथोऽयमुपस्थितः ॥ १६ ॥  
विवेकः - ( सादरचमत्कारमवलोकयन् ) अयमिह श्रोतृजनकर्णामृतायमानं [^33]वर्णनातिशायिवैभवं किमपि गायति-

'भगवति भरद्वाजे भुक्तिस्तथा शबरीगृहे

प्रभुरनुसृतो विश्वामित्रः प्लवङ्गपतिस्तथा[^34] । 

भृगुपतितपो लूनं दृष्टिः खगस्य च दक्षिणा

जयति ललितोत्तुङ्गा वृत्तिर्दशास्यरिपोरिति ' ॥ १७ ॥  


परिणमति जनानां संविदानन्दरूपा

निखिलमपि विहाय स्निह्यतीवात्तरागम्' ।

स्वरपरिणतिचित्रां मूर्छनां भूषयद्भिः

श्रुतिसुरभिततन्त्रीझंकृतैः स्वैरगीतैः ॥ १८ ॥

(विमृश्य) [^35]'विजिताक्षतया [^36] विज्ञातस्याप्यमुष्यानवरत जोघुष्यमाणदुन्दुभिवीणावेणुमृदङ्गैः, अङ्गीकृतलास्यताण्डवैः, अनुपमगान्धारग्रामगीतरसिकैः, [^37]गन्धर्वदंपतिभिरावृतस्य [^38]सत्त्वोत्तरेऽपि तपोवने संयमसिद्धिंम् न श्रद्दधे । पश्यामि च परितः सरसगीता स्वादसमाकृष्टावस्थितमपूर्वं सजीवं चित्रम् । इह च,  
अशक्यश्च संनिधौ परित्यागः संयमारम्भविरोधिनां विषयाणाम् ।-

अहत्वा विक्रीणन्निह मदनहस्ते त्रिभुवनं

वरस्त्रीमञ्जीरध्वनिरपि किमालोकितमुखैः । 

यदृच्छासंपन्नो यमिनमनघं मुक्तमपि वा

विकर्तुं पर्याप्तो विजितकलहंसी कलरवः ॥ १९ ॥  
अपिच,

कठिननियमोsपि पुरुषः सहसा नवनीतकुम्भवद्भवति । 

वरयुवतिवह्निकुण्डे संनिहिते सपदि लीयमानमतिः ॥ २० ॥

तर्कः- अस्त्वेवम् । तथापि सर्वधातुरत्नचित्रितं सर्वौषधिसंभवस्थानं सर्वोर्वीधरसमधिकमहिमवन्तं हिमवन्तमवलोकयतु देवः ।

एष मैनाकजनको धरणीधेनुतर्णकः ।

त्रिदशाचलजामाता त्र्यम्बकश्वशुरो गिरिः ॥ २१ ॥  
विवेकः - ( सर्वतो दृष्टिं प्रसार्य ) इयमिह भगवती भागीरथी । अत्र च,

वाहिन्यः कति सन्ति वन्यमहिषश्रेणीविषाणाहति-

क्षुभ्यद्दुर्दमकर्दमाङ्कपयसस्तत्संमितिं [^39]क्षाम्यति । 

वारिक्रीडितवल्गिताङ्गवलभिच्छुद्धान्तसीमन्तिनी-

[^40]वक्षोजक्षरदङ्गरागसुभगोत्सङ्गा न गङ्गापगा ॥ २२ ॥

अयमिह विषयस्तपोधनानां न भवति संयमिनां निवासयोग्यः । 

हरिचरणनदीनिपातघोषैर्मुखरितकाननगह्वरो हिमाद्रिः ॥ २३ ॥  
( ससंभ्रमाद्भुतम् ) अये, कथमिहाचिन्तितोपस्थितं घ्राणस्पर्शनोन्मादनम् ? इह हि

उद्यानायातविद्याधर मिथुन रतिश्रान्त्यपक्रान्तिहेतु-

स्तिम्यद्गात्रस्तुषारैस्त्रिदशयुवतिनिःश्वासविश्वासभूमिः । 

नीहारत्विट्कलङ्क प्रतिवदनपदन्यस्तकस्तूरिकोद्य-

न्नेपालीगण्डपाली परिमलललितः स्पन्दते गन्धवाहः ॥ २४ ॥ 

अतस्त्वरितमार्यावर्ताय प्रवर्त्यतां रथः । यत्र च[^41]', 

नवयौवनदुर्मदान्धनारीदुरितोपप्लवदूषितापि जातिः । 

अनपायपतिव्रताप्रवाहैरधुनापि प्रलयं न याति सत्सु ॥ २५ ॥  
तर्कः - प्रविष्टमिदं विविधतीर्थ तपोवननिरन्तरं विन्ध्य हिमवतोरन्तरम् । अत्र च तीर्थयात्रा चरितार्थः सार्थवाहसार्थश्विर- तरोपोषितस्य चक्षुषः परां पारणां पूरयन्, अनवधिकधर्मलाभसंतोषेण गन्धसिन्धुरस्कन्धमधिरूढ इवेतस्ततः प्रसर्पति । ( सर्वतोऽवलोक्य सविषादम् ) हन्त, निरङ्कुशकलिबलसंकुचितनिगमवर्त्मनि चास्मिन् देशे प्राच्योदीच्यपाश्चात्त्यपाषण्डिगणकरम्बिते भग्नचरणत्रये च  
भगवति धर्मे प्रायशः [^42]परीक्ष्यमाणं न किंचित् स्थानमवशिष्यते । तथापि मुरभिदवतारमुषितकलुषोऽयं संदृश्यतां साकेतजनपदः-

अयोध्या दिव्येयं वहति सरयूरत्र विरजा

विभोरेते यूपा विधिनियमनिर्मुक्तपशवः[^43] । 

अकुण्ठस्वातन्त्र्यः स्वपदमधिरोहन्नवसरे

सहानैषीदत्र[^44] स्थिरचरमशेषं रघुपतिः ॥ २६ ॥  
विवेकः -- ( सर्वतो दृष्टि प्रसार्य )

उपवनशुकबृन्दैरुद्गृणद्भिस्त्रिवेदीं

प्रतिकलमनुमेयप्राच्यधर्मानुबन्धम् ।

 चिरगतजनघोषं तीरमेतत्सरय्वा

रघुकुलनृपतीनां शोभते रत्नयूपैः ॥ २७ ॥

 (सहर्ष पुलकोद्गममनुस्मृत्य ) 

विषयिभिरसौ वक्त्रैर्घोरं मनोरजनीचरं

प्रशमयति यो युञ्जानानां प्रबोधशरोत्करैः । 

जनकसुतया देव्या जुष्टो दिशत्यभयं सतां

दशरथसुतो देवः श्रीमान्दयामृतवर्षुकः[^45] ॥ २८ ॥  
(सकौतुकमञ्जलिं बध्नन् )

नमस्तस्मै कस्मैचन भवतु निष्किंचनजन-

स्वयंरक्षादीक्षासमधिकसमिन्धानयशसे । 

सुराधीशस्वैरक्षणकुपितशापायुधवधू-

दृषत्तादुर्जातप्रशमनपदाम्भोजरजसे ॥ २९ ॥

(विचिन्त्य) 'अये सूत, अयमप्यद्य पाषण्डिमण्डलप्रचार- खण्डितकार्तयुगधर्मो निवृत्तिधर्मनिष्ठैरनिष्ठुरबुद्धिभिः परित्यक्तो देशः ।  
तर्कः—देव, प्रतिपद्यतामियं तर्हि प्रादुर्भावभूमिरपरा ।

विवेकः - ( मधुरां पश्यन् ) अत्र खल्ववतीर्णमवनिभरमपजिहीर्षता सपर्यङ्केन वासुदेवेन । ( सहर्षम् )

नाथायैव नमः पदं [^46]भवतु नश्चित्रैश्वरित्रक्रमै-

भूयोभिर्भुवनान्यमूनि कुहनागोपाय गोपायते । 

कालिन्दीरसिकाय [^47]कालियमणिस्फारस्फटावाटिका-

रङ्गोत्सङ्गविशङ्कचङ्क्रमधुरापर्यायचर्यायते ॥ ३० ॥  
( सर्वतोऽवलोक्य सहर्षम् ) निरङ्कुशाः खल्वत्र भगवतः परिहसनवृत्तयः । स खलु,

हर्तुं कुम्भे विनिहितकरः स्वादु हैयंगवीनं

दृष्ट्वा दामग्रहणचटुलां मातरं जातरोषाम् । 

पायादीषत्प्रचलितपदो नापगच्छन्न तिष्ठन्

मिथ्यागोपः सपदि नयने मीलयन्विश्वगोप्ता ॥ ३१ ॥

अपिच,

वासो हृत्वा दिनकरसुधासंनिधो वल्लवीनां

लीलास्मेरो जयति ललितामास्थितः कुन्दशाखाम् । 

सव्रीडाभिस्तदनु वसने ताभिरभ्यर्थ्यमाने

कामी कश्चित्करकमलयोरञ्जलिं याचमानः ॥ ३२ ॥  
[मूलं नास्ति]  
हन्त सूत, मुरभिदुपभुक्तमुग्धगोपिकावृत्तान्तमुद्घाटयति [^48]संप्रति मधुरा ।

इमामधर्मेण विभाव्य [^49]संप्लुतामुदन्वता द्वारवतीमिवाधुना ।

न भावये संयम संपदास्पदं न कालतः कस्य गुणव्यतिक्रमः ॥ ३३ ॥

तर्कः – (रथं प्राङ्मुखयित्वा ) देव, परमपुरुषप्रादुर्भाव- पवित्रीकृत क्षेत्रद्वयविप्लवे क्षेत्रान्तरेषु का प्रत्याशा ? तथापि स्वाभाविक सुदर्शन चिह्नभूषितशिलाकलापसूचितभगवदभिमानविशेषः प्रागुत्तरः [^50]प्रेक्ष्यतां देशः-  
पुनरुपजनिभीतैः पुण्डरीकादिभिस्तै-

श्चिरपरिचितपूर्वं श्रीहरिक्षेत्रमेतत् । 

सकृदपि विमलेऽस्मिन्मज्जतश्चक्रतीर्थे

भवजलनिधिगर्तात्क्षिप्रमुन्मज्जनं स्यात् ॥ ३४ ॥

विवेकः - ( दूरतःपश्यन् )

पुण्यतमोऽप्यसौ भूभागोनेदानीं मम चेतसे रोचते । यतः,

अयमुपहतः सालग्रामोपलान्तरवस्थित-

द्रविणकणिकालुब्धैर्देशो मलिम्लुचलुब्धकैः । 

बहुगुणपरब्रह्मप्रेक्षासुधाब्धिमनोरथै-[^51]

र्मुहुरुपनतप्रत्यासेधैर्मुमुक्षुभिरुज्झितः ॥ ३५ ॥  
तर्कः - इदं तर्हि भागीरथीतरङ्गधौतपर्यन्तभागभावितनियमैः परमर्षिभिरुपसेवितं भवत्कटाक्षपात्रं भवतु [^52]वारानसीनामकनदीद्वयपरिगतोपकण्ठं वसुमतीललामभूतं वाराणसीक्षेत्रम् ।

विवेकः - (सबहुमानमवलोक्य)



लब्ध्यापि मूर्तिमधरीकृतपूर्वरूपां

रत्या समेत्य च रथाङ्गभृतः प्रसादात् । 

धर्मोपरोधमिह नेच्छति पुष्पधन्वा

त्रैयम्बकात्प्रचकितो[^53] नयनात्तृतीयात् ॥ ३६ ॥  
अपिच,

इह पुरुषमजानतां पुराणं[^54] नियतिवशेन निमीलतां दयालुः । 

उपदिशति पतिः स्वयं पशूनामुपनिषदामपि दूरगं रहस्यम् ॥ ३७॥ 

अद्यत्वे पृनरतिचिरसमुपचितदुरितावलीमलीमसैः, अनाघ्रातभागवतधर्मैः, अवैदिकयवनतुरुष्काद्यभिन्नजातीयदेशाधिपतिसंनिधानलुप्तशौचाचारैः पुरुषैरविशेषितत्रिचतुरसाधुसमेतामेतां वाराणसीं समाधिसौधाधिरोहसोपानभूतधारणाध्यानसमाधीनां सिद्धिस्थानमिति न मन्यते चेतः । तथाहि-  
सा काशीति न चाकशीति भुवि सायोध्येति नाध्यास्यते 

सावन्तीति न कल्मषादवति सा काञ्चीति नोदञ्चति ।

 धत्ते सा मधुरेति[^56]'नाग्रिमधुरां नान्यापि मान्या पुरी

या वैकुण्ठकथासुधारसभुजां रोचेत नो चेतसे ॥ ३८ ॥  
(विचिन्त्य) अहो, दुर्विलसितं महामोहस्य ।

विटविदूषकगायकवैशिकैर्विषमितेव विभाति वसुंधरा ।

क्व नु निवेशमुपेत्य परं पदं विमृशता भवितव्यमिह क्षणम् ॥ ३९ ॥

तर्कः — देव, भवन्तमन्तरेण को नाम सदसत्परीक्षार्हः ? आस्तामयमाजानशुद्धोऽप्यन्तिमयुगसंक्षोभगलितमौभाग्यो मध्यमदेशः । दक्षिणापथस्तु निरीक्षणीयः । तत्र हि मरुधादिमहानदी- सेवितेषु श्रीरङ्गादिषु तेषु तेषु स्थानेषु नारायणपरायणा महान्तः सांप्रतमपि संभवन्तीति पौराणिकाः पठन्ति ।  
विवेकः - सूत, प्रमाणानुगुणवृत्तिः खल्वसि । किंत्ववधारितधर्मविप्लवमनार्यजनभूयिष्ठमचिरादेव विन्ध्याचल परिसरमतिलङ्घयेम । पश्य —

मिषतो विलोभयन्ती मृगतृष्णाभिस्तरङ्गिताभिरसौ ।

 मरुभूमिरुज्झितरसा दुर्जनपरिषदिव दूरपरिहार्या ॥ ४० ॥

अयं चात्र हुतवहज्वालामध्यमध्यासीन इव दृश्यते पथिकः । आः कष्टम् ;

अतिमथनगृहीतानन्धकूपस्य पान्थः

कतिचन जलबिन्दून् कुण्डिकापीतशेषान् । 

करचरणकपोलेष्वर्पयन् गाढतापः

कथमपि [^58]मरुभूमिं क्रामति क्लान्तदेहः ॥ ४१ ॥

अपिचात्र कतिचिदधिगतकुसीदवृत्तयः कृच्छ्रलब्धधनमुदितकृपणतर मानसाः [^59] कीकटाः पुरुषाः,

न धर्ममनुवर्तन्ते न कामं नापुनर्भवम् ।

अर्थमेकमुपाश्रित्य दुःखमेवोपभुञ्जते ॥ ४२ ॥  
एष चैषामाधिपत्यमधिरूढो[^60]' नवधनमूढः-

 प्रलपति घूर्णति स्खलति मुह्यति हुंकुरुते

न च पदवीमवैति न च धाम न च त्रपते । 

विकृतिशत प्रसूतिविषमाशयदोषभुवा

धनमदिरामदेन धमतीव धरावलयम् ॥ ४३ ॥ 

अपिच,

अभिजनवयोविद्यावृत्तैरकिल्बिषकर्बुरै-

रतिशयभृतस्तृप्यन्[^61] मत्वा तृणाय महीयसः । 

नवधनमदक्षीबः क्षुद्रो नटप्रकृतिः क्रमा-

न्नरकिगणनालेख्यारूढं[^62] न किं[^63] प्रतिपत्स्यते ॥ ४४ ॥  
हन्त, निरर्थिका[^64] खल्वीदृशपुरुषसृष्टिरीश्वरस्य । अथवा

महतामुपकाराय । तथाहि-

विदधातु धाम तमसा कृतेन किं

यदि वा न वेत्ति न विधिर्न वा वयम् ।

प्रथमोपकारि चरमं यतस्ततः

प्रतियोगिनो भवति [^65]हन्त सार्थता ॥ ४५ ॥

,  
तर्कः - (रथवेगमभिनीय)

अतिक्रान्तो विन्ध्यः शबरगणभूयिष्ठगहनः

पुरस्तात्किष्किन्धावनमथ च पश्चादपसृतम् । 

असह्यप्रारम्भा परिपतति सह्याद्रिशिखरा-

दसौ कावेर्याख्या सरिदमरसिन्धोरधिगुणा ॥ ४६ ॥  
विवेकः - (परितोऽवलोक्य सविषादम् )

इमां मधुरपानीयां दक्षिणापथजाह्नवीम् ।

चोरैः परिवृतां मन्ये विद्यां कुमतिविप्लुताम्[^66] ॥ ४७ ॥

1

इह हि परित्यक्तपरिग्रहा अपि परिसरभाजः पाटच्चरगणजनितरणरणकचटुलचेतसः प्रवातकदलीन्यायेन वर्तन्ते । अपिचामी कलियुगधर्मसंचया इव कतिचन पुरुषा वसुमतीसुतनुहारायमाणानग्रहारानुपघ्नन्ति । तथाहि-

मुक्ताहारनिषेविता अपि न तद्वृत्त्यै दिशन्त्यन्तरं

बन्धे गाढविमर्दनेऽपि न जहत्यन्योन्यसंपीडनम् । 

उष्णे शीतलतामुपेत्य शिशिरे प्राप्ते भजन्त्युष्णतां

कामान्तःपुरचेटिकाकुचतटीकाठिन्यवन्तः खलाः[^67] ॥ ४८ ॥  
तर्कः - देव, अयं पुनरमुष्याः परिसरे पुरुहूतपुरोहिताभ्यधिकबुद्धिभिः पुराणपुरुषचरणारविन्दमधुकरायमाणमानसैर्मनीषिभिरधिष्ठितो यदुकुलसार्वभौमस्य भगवतः परिग्रहात् प्रख्यात - गुणसमाख्यो यादवाचलो नाम पर्वतोत्तमः । इह च,  
कपर्दिमतकर्दमं कपिलकल्पनावागुरां

दुरत्ययमतीत्य तद् द्रुहिणतन्त्रयन्त्रोदरम् ।

 कुदृष्टिकुहनामुखे[^68] निपततः परब्रह्मणः

[^69]करग्रहविचक्षणो जयति लक्ष्मणोऽयं मुनिः ॥ ४९ ॥

अपिच बादरायणादिभिरभ्यर्चिते दक्षिणबदरिकाश्रमे नारायणगिरौ,

लक्ष्मीकौस्तुभलक्षणेन वपुषा वाचं विनैव स्वयं

श्वेतद्वीपनिवासिनामिव दिशन्संतोषमन्तर्मुखम् ।

 विद्यावीचिसहस्रसंभ्रममिलद्दुग्धार्णवाडम्बरे

स्थानं संयमिसार्वभौमविजयस्थाने विधत्ते हरिः ॥ ५० ॥  
[^70]अमुं च

[^71]कटाक्षलहरीमुहुः कबलितामृतस्तोमया

विलोचनयुगश्रिया विवृतसर्वदानव्रतम् । 

शुकादिभिरुपासितं शुभचरित्रभाजो जनाः

समस्तभयवारणं शरणयन्ति नारायणम् ॥ ५१ ॥  
विवेकः ( सकौतुकमवलोक्य सविमर्शम् ) सूत, सह्यपर्वत - प्रत्यासत्तेरसह्यपवनसंक्षोभसंत्रासितस्य दुर्बलबुद्धेः कथमत्रावकाशः ?

यद्वा तावदयं भवेदधिगुणो वासो[^72] यदुक्ष्माधरः

कर्णालंकृतिविभ्रमं भजति यः कर्णाटदेशश्रियः ।

 अन्यान्यप्यरविन्दलोचनपदानुध्यानमेधाविनां

स्थानान्यालप कौतुकं मम पुनः सर्वत्र निर्वर्तते ॥ ५२ ॥

तदन्यतो रथं प्रवर्तय ।  
- (तथा कृत्वा) देव, दृश्यतामसौ दम्भोदिदारुणपरशुदारितदुष्टराजन्यरुधिरझरभरितबहुमहाहृदतर्पित पितृगणस्य पात्रसात्कृत- भूमण्डलस्य भगवतो भार्गवस्य दिव्यप्राय निवासदेशः । अत्र हि,

नाहं नापि च मत्सुतो न च सुराः सर्वे न चामी सदा

ध्यानारोपितचेतसां मुनिगणा जानन्ति विष्णोः पदम् । 

इत्थं नाभिसरोजशायिपृथुकव्याहारमाकर्णयन्-

शेते पन्नगसार्वभौमशयने श्रीपद्मनाभः श्रिया ॥ ५३ ॥  

विवेकः - ( दृष्ट्वा सहर्षमञ्जलिं बध्नन् )

क्रोधाग्निं जमदग्निपीडनभवं संतर्पयिष्यन्क्रमा-

[^73]'दक्षत्रामभिसंततक्ष य इमां त्रिः सप्तकृत्वः क्षितिम् ।

 दत्वा [^74]कर्मणि दक्षिणां क्वचन तामास्कन्द्य सिन्धुं वसन्न-

ब्रह्मण्यमपाकरोतु भगवानाब्रह्मकीटं मुनिः ॥ ५४ ॥

(विचिन्त्य) अयं खलु मलयाचलवासिनां महर्षीणां निवृत्ति धर्ममुपदिश्य यथाधिकारं परिमितमतीनामिह प्रवृत्तिधर्मं प्रवर्तयन्ना स्ते । अपिच,  

बुभुक्षाभिक्षाकब्रुवपठितमिथ्यागुणगणा

मुमुक्षूनक्षुद्रानिह मुहुरुपघ्नन्ति परुषैः ।

कदध्वोपानीतद्रविणकणदुर्मानमदिरा-

गुणक्षैब्यक्षुभ्यन्मतिकलहकाकोलकलुषैः ॥ ५५ ॥

तर्कः -- मलय एव तर्हि विलोक्यतां देवेन ।

विन्ध्यस्तम्भप्रकटमहिमा विष्वगाचान्तसिन्धुः

कुम्भीसूनुर्दनुजकबलग्रासदीप्तोदराशिः ।

नाकाधीशन्नहुषभुजगीकारदुर्वारशक्ति-

ब्रह्मापत्यं मुनिरिह वसन्भ्राजते मुक्तकल्पः ॥ ५६ ॥

विवेकः - उक्तमुपलालयन् स कथमस्माभिः[^75] सुप्रेक्षः ?

निरवधिमहिमा निरुद्ध विन्ध्यो निगममहार्णवनित्यकर्णधारः । 

[^76]सुचरितमिव नः स्वयं [^77]स काले कतकनिभांशुरुदेति चेत्समीक्ष्यः ॥ ५७॥  
तर्कः - देव तस्येदमाश्रमपदम् ।

तापोन्मुक्तं दिवसमखिलं शर्वरी नातिशीता

शाखारूढाः स्वयमिह शुकास्तत्त्वविद्यां पठन्ति । 

सिंहः सार्धं विहरति गणः सैन्धुरः शान्तवैर-

स्तन्नः पुण्यैरिव परिणतं स्थानमेतत्समाधेः ॥ ५८ ॥ 

अमी च कुम्भसंभवानुगामिनामन्येषामपि महर्षीणामाश्रमाः

इह प्रशान्तेषु निजाश्रमेषु प्राधीतवेदान्प्रतिपन्नदीक्षान् । 

अन्वासते वह्निमतो यथार्हं छायाः सजीवा इव धर्मदाराः ॥ ५९॥  
विवेकः - ( सर्वतो निर्वर्ण्य) हन्त,

 एलालिङ्गितचन्दना वनभुवो मुक्ताप्रसूतिर्नदी

ताम्बूलीपरिणद्धपूगपटली कच्छोपकण्ठस्थली ।

 काले दक्षिणमारुता विदधते कामाग्निसंधुक्षणं

कुञ्जान्यत्र च भुञ्जते युवतिभिः स्वर्लोकशृङ्गारिणः ॥ ६० ॥

अतो [^78]मनुष्यभोग्यमिदं भौमं त्रिविष्टपम् । अत्र चैवं मनोहरतरे [^79] मन्मथकथापराङ्मुखा [^80]महर्षयश्चरन्तीत्याश्चर्यमेतत् । वयं पुनरन्यदास्पदमन्वेषयेम ।

तर्कः - देव, आलक्ष्यतामयमदूरादेव नलसेतुसंदर्शनोत्सुक- मुनिजनगतागत [^81]विभवताण्डवितवैभवः पाण्ड्यदेशः । अत्र च,  
सारः सारस्वतानां शठरिपुभणितिः [^82]'शान्तिशुद्धान्तसीमा

मायामायामिनीभिः स्वगुणविनतिभिर्बन्धयन्तीधयन्ती ।

 पारं पारंपरीतो भवजलधिभवन्मज्जनानां जनानां

प्रत्यक्प्रत्यक्षयेन्नः प्रतिनियतरमासंनिधानं निधानम् ॥ ६१ ॥  
[^83]विवेकः -- ( सहर्षभक्ति पुलकोद्गमम् )

 निरञ्जनमयं जनः किमपि नेत्रमुन्निद्रयन्-

नमस्यति शठद्विषे नरकवैरिजीवातवे ।

 अगस्त्यगिरिनिम्नगासुभगवीचिकासोदर-

स्वलक्षणसरस्वतीसुरभिकेसरश्लाघिने ॥ ६२ ॥  
X५८५

[^84]तर्कः--- अन्यदपि किंचिदिहावलोकनीयं महाराजेन ;

अग्रे पश्य वृषाचलं क्षितिभृतामग्र्यं यदग्रे हरे-

र्मञ्जीरोदकमा बिभर्ति महतीं मन्दाकिनीसंपदम् ।

 नृत्यच्चन्दनगन्धवाह नियतव्यालोलचूडाटवी-

शाखाताडितचन्द्रमश्च्युतसुधाधाराभिसंवर्धितम् ॥ ६३ ॥  
[^85]विवेकः अहह, अत्र सर्वतः प्रसर्पिणी खल्वियं वृषगिरिपतेरनुकम्पा । ( साञ्जलिबन्धम् )

त्वया दृष्टस्तुष्टिं भजति परमेष्ठी निजपदे

वहन्मूर्तीरष्टौ विहरति मृडानीपरिवृढः । 

बिभर्ति स्वाराज्यं वृषशिखरिशृङ्गारकरुणे

शुनासीरो देवासुरसमरनासीरसुभटः ॥ ६४ ॥  
(दक्षिणतोऽवलोक्य)

[^86]नलहस्त निवेशितैरुदग्रैः हिमवन्मन्दर मेरुविन्ध्यशृङ्गैः ।

 [^87]हरिचक्रपदक्रमैरसीदन्नुदधेरूर्मिगणं रुणद्धि सेतुः ॥ ६५ ॥(विमृश्य) नवसेतुनिबन्धनयन्त्रितधरणीधरशिखरनिकरास्फालनमुखरतरदक्षिणोदन्वदूर्मिघोषजर्झरितजानपद{जन}कर्णरन्ध्रे

नास्मिन्नपिदेशे समाधिसंभवं संभावयामि । तदितः प्रागुत्तरं तु रथः प्रवर्त्यताम् । 

तर्कः - (तथा कृत्वा) देव, इयं पुनरविरलनालिकेर पङ्क्ति- परिवृतक्रमुकवनकुहलिकापरिमलानुरञ्जितपान्थजनहृदया चोलभूमिः ।

विवेकः -- ([^88] परितोऽवलोक्य सोद्वेगम् )  
इतस्त्वरितमन्यतः प्रहिणु सारथे मद्रथं

यदत्र कवयश्चरन्त्यपटुचित्तपाटच्चराः । 

द्रुतप्रचरणक्वणद् द्रुहिणसुन्दरीनूपुर-

ध्वनिप्रचयसूचनासुभगसूक्तिविष्फूर्तयः ॥ ६६ ॥

इह खलु संयमसिद्धिमिच्छतः पुरुषस्य सिद्धमपि विनङ्क्ष्यति । तथा च वृद्धिमिष्टवतो [^89]मूलस्यापि नाशवदपहास्यता[^90] ।

तर्कः- ( अग्रतो निर्दिश्य ) देव, कथमिह निखिलनिगम- हृदयान्तरङ्गमभङ्गुरप्रसरया भगवदनुकम्पया तरङ्गितवैभवं रङ्गमपि नावलोकयसि ?  
विवेकः - ( विलोक्य) सूत, अनवरत विकसितकल्हारपरि- मलानुबन्धादुल्लो कम हिमशालिनीभिश्चोल भूपवनलहरीभिश्चुलकितसर्वेन्द्रियवृत्तिना परमापातदृष्टिविश्रान्तेन न खलु मया द्रागेव सम्यगवधारितम् । (सान्तस्तोषम् )

[^91]निरातङ्का रङ्गाध्युषित' [^92]ललितोदारपुलिनां

चिरक्लिष्टा दृष्टिचुलकयति मे चोलतटिनीम् । 

यदृच्छानिद्राणत्रियुगशयनीयद्विरसन-

प्रतिच्छायान्तर्वत्पृथुमधुरवीचीपरिगताम् ॥ ६७ ॥  
(साञ्जलिबन्धम् )

घनकरुणारसौघभरितां परितापहरां

नयनमहश्छटां मयि तरङ्गय रङ्गपते ।

दुरितहुताशनस्फुरितदुर्दमदुःखमषी-

मलिनितविश्वसौधदुरपह्नववर्णसुधाम् ॥ ६८ ॥

अपिच,

दास्यं लास्यवतानुमत्य मनसा रङ्गेश्वर त्वत्पदे

नित्यं किंकरवाण्यहं न तु पुनः कुर्यां कदर्याश्रयाम् ।

मीलच्चक्षुषि वेल्लितभ्रुणि मुहूर्दत्तावमानाक्षरे

भीमे कस्यचिदाढ्यकस्य वदने भिक्षाविलक्षां दृशम् ॥ ६९ ॥  
( विचिन्त्य) अये सूत, अस्तु तावदिदमाद्यं स्थानम् । किमन्यदप्यावेदयिष्यसि ?

तर्कः - ( उत्तरतो निर्दिश्य ) देव, इयं पुनरिहाखण्डभुवन-

शिखण्डकायमानं तुण्डीराभिधानं मण्डलम् । अत्र च,  
किमपि विबुधमुख्यैः सेवितं क्षेत्रमेत-

द्भवभयशमनार्हं भाति सत्यव्रताख्यम् । 

निजसुतहयमेधे यत्र दिव्येन पुंसा

क्षितिकलुषमशेषं क्षेप्तुमाविर्बभूवे ॥ ७० ॥

अयं खलु एतद्देशवासिनामन्ववायसिद्धो निर्णयः - 

“आत्मैक्यं देवतैक्यं [^93]त्रिकसमधिकता तुल्यतैक्यं त्रयाणा-

मन्यत्रैश्वर्यमित्याद्यनिपुणभणितीराद्रियन्ते न सन्तः ।

 त्रय्यन्तैरेककण्ठैस्तदनुगुणमनुव्यास मुख्योक्तिभिश्च

श्रीमान्नारायणो नः पतिरखिलतनुर्मुक्तिदो मुक्तभोग्यः “ ॥ ७१ ॥

इति ।  
[मूलं नास्ति}  
इह च मुनिपरिषदनुगृहीतो मुक्तप्रायः कश्चिदाधित्सित-

वह्निमनुजानाति -

' इह बहुविधिसिद्धैः शोधकैरिन्दिरेशं

प्रणिपतनमुखैश्च प्राज्यभक्तिः प्रसाद्य ।

[^94]प्रभुतरपरिपूतः कर्मयोग्यः प्रजाना-

मनुपधिसुहृदग्नीनाधीथा यजेथाः ' ॥ ७२ ॥इति ।  
विवेकः - (सहर्पत्रहुमानमञ्जलिं बद्ध्वा)

द्विरदशिखरिसीम्ना समवान्पद्मयोने-

स्तुरगसवनवेद्यां श्यामलो हव्यवाहः ।

 कलशजलधिकन्यावल्लरीकल्पशाखी

[^95]कलयतु कुशलं नः कोऽपि कारुण्यराशिः ॥ ७३ ॥  
(मुहूर्तमनुचिन्त्य )

संसारावर्तवेगप्रशमन[^96]शुभ हग्देशिकप्रेक्षितोऽहं'

संत्यक्तोऽन्यैरुपायैरनुचितचरितेष्वद्य शान्ताभिसंधिः । 

निःशङ्कस्तत्त्वदृष्ट्या निरवधिकदयं [^97]प्रार्थ्य संरक्षकं त्वां

न्यस्य त्वत्पादपद्मे वरद निजभरं निर्भरो निर्भयोऽस्मि ॥ ७४॥  
W  
(सूतमवलोक्य) दृष्टमेव खलु निखिलं द्रष्टव्यम् ।

तर्कः -- इतश्च दीयतां दृष्टिर्देवेन । अयं किलाधिगतपरावर-[^98]'तत्त्वयाथार्थ्यैर्महात्मभिरध्यक्षितमिव परमपदमनेकदेशदर्शनप्रयासपरिश्रान्तयोरावयोर्विश्रान्तिभूमिरिव भगवता स्वयमेव निर्मितो दूरा- दवलोक्यमानविकटतरहाटककूट विराजमानदश दिशावकाशः कलिबल - प्रसारितसकलसंकटप्रशमनो वेंकटाद्रिरालक्ष्यते ।

पारेभृङ्गमिहादिपुरुषपदप्रस्यन्दिपाथस्विनी-

पाथः पातपरंपराद्भुतमहारण्ये शरण्ये सताम् । 

पारावर्यविवेकपक्त्रिमधियः सत्त्वाश्च तत्त्वं परं

पश्यन्तः प्रचरन्ति हन्त सुखिनः सर्वेऽपि निर्वैरतः ॥ ७५ ॥  
इह खलु कश्चिदनादिपापवासनाजलधिकुक्षिंभरीमादिपूरुषकृपां भगवतीमनवरतमभिष्टौति-

'मृदुहृदये दये मृदितकामहितेमहिते

घृतविबुधे [^99]निहितात्मधुरे मधुरे ।

वृषगिरिसार्वभौमदयिते मयि ते महतीं

भवुकनिधे निधेहि भवमूलहरां लहरीम् ' ॥ ७६ ॥

इति ।  
अन्यदप्येतदनवरतमावर्तयति -

निषादानां नेता कपिकुलपतिः कापि शबरी

कुचेलः कुब्जा सा व्रजयुवतयो माल्यकृदिति । 

अमीषां निम्नत्वं वृषगिरिपतेरुन्नतिमपि

प्रभूतैः स्रोतोभिः प्रसभमनुकम्पे समयसि[^100] ॥ ७७ ॥”इति ।  
विवेकः - ( सबहुमानमवलोक्य प्रणमति )

तर्कः – (सर्वतो निर्दिश्य)

श्रीरङ्गं वृषभाचलः करिगिरिर्दृष्टानि देव त्वया

दीव्यन्ति द्रमिडेष्वमी च कतिचिद्देशाः प्रजेशार्चिताः । 

प्रत्यग्रोदितघोरपश्चिमयुगप्रक्षोभविक्षोभके-



ष्वेतेषु क्वचिदस्तु संयमविधिस्वास्थ्यं त्रिवर्गत्यजः ॥ ७८ ॥  
विवेकः सूत, सांप्रतमेव[^101] त्वया सांप्रतं प्रदर्श्यते ।

स्मर्यते च मुनिभिः-

निगृहीतेन्द्रियग्रामो यत्र यत्र वसेन्नरः ।

तत्र तत्र कुरुक्षेत्रं नैमिशं पुष्कराणि च ॥

इति । अपिच,

परिक्रान्ता पृथ्वी प्रणिधिपदमन्विष्य बहुधा

कलिक्षोभग्रस्ते जगति न गतिः कापि सुलभा ।

अथापि द्रष्टव्यं पुनरिह किमप्यादिमयुग-

क्रियायोग्यं किंचित्कथमपि मया स्थानमनघम् ॥ ७९ ॥  
संभवन्ति सर्वत्र श्रेयसामन्तरायाः । शमयितव्याश्च ते

सर्व निर्वोढारमेकमेव शरणमुपगच्छद्भिः । अपिच स्वयमेवाह भगवान्- " मामेव ये प्रपद्यन्ते मायामेतां तरन्ति ते " इति ।

अथवा,

बहिर्भूतैरेतैर्विविध विनिपातस्थपुटितै-

र्यदृच्छासंवाद प्रचितगुणविख्यातिभिरलम् ।

प्रतिक्षिप्तावद्यं प्रवरगुणभूयिष्ठमधुना

नियच्छाम्यन्तःस्थं किमपि यमिनः संयमपदम् ॥ ८० ॥  
मूलं नास्ति  
किंच,

पुरुषस्य पुराणस्य पुंसश्च शरणार्थिनः ।

अपृथक्सिद्धयोरेकमदूष्यं स्थानमान्तरम् ॥ ८१ ॥ 

इदमपि सारथे, मन्वीथाः-

 शुद्धाचारतपोवनैकनियतः प्रज्ञानशैलाश्रयः

पद्माकान्तपदस्पृहासुरनदीनित्याभिषेकोज्ज्वलः । 

अध्यात्मश्रुतिचिन्तनेन तपसा निर्धूतदोषः पुमान्

कस्मै कुत्र गमिष्यति[^102] स्थितमिदं कस्मै च निर्देक्ष्यति ॥ ८२ ॥  
अपिच,

गङ्गासेतुसरस्वतीरविसुतागोदावरीनर्मदा-

तुङ्गाशोणमरुद्द्धाप्रभृतिभिस्तीर्थैरलं प्रार्थितैः ।

 नित्यासन्नमशेषतापशमनं[^103]' निःश्रेयसप्रापकं

ग्रीष्मे शीतमिव हृदं बहुगुणं ब्रह्म प्रविष्टो मुनिः ॥

 तद्वयं शुभाश्रयनिर्धारणेन धारणादिकक्ष्यासु विशदतमां वृत्तिं पुरुषस्य विभावयामः ।

( इति ससूतो निष्क्रान्तः )

इति कवितार्किकसिंहस्य सर्वतन्त्र स्वतन्त्रस्य श्रीमद्वेकटनाथस्य वेदान्ता- चार्यस्य कृतिषु संकल्पसूर्योदये स्थानविशेषसंग्रहो नाम षष्ठोऽङ्कः ।॥ ८३ ॥