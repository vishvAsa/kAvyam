+++
title = "मूलम्"

+++
  
(ततः प्रविशति श्रद्धा विचारणा च ) 

विचारणा -- [^1]हला, सम अल बिंदुणिअरणिब्भासिअणिडाल[^2]- अला वच्चदंसणूसुआ वञ्चलेव तूरंती वट्टसि । 

(हला, श्रमजलबिन्दुनिकरनिर्मासित ललाटतला वत्सदर्शनोत्सुका वत्सलेव त्वरमाणा वर्तसे ।) 

मुहचंदसंदिअसुहासुहआ छविफुल्लमल्लिमअरंदणिहा । णवसोम्मजोव्वणलआकलिआसिरिमुव्वहंति तुह सेअकणा ॥ 

(मुखचन्द्रस्यन्दितसुधासुभगाश्छविफुल्लमल्लिमकरन्दनिभाः । नवसौम्ययौवनलताकलिकाश्रियमुद्वहन्ति तव स्वेदकणाः ॥ १ ॥  
श्रद्धा-पिअसहि, [^3]दाणि किल एकमुहम्पडिठ्ठाविअसुइसिर- सिद्धंतस्स पडिपक्खपडिक्खेवभाविअपडिण्णस्स भत्तुणो विवेअस्स सहधम्मआरिणी[^4] देवी सुमई पक्कंदणिव्वहणदोहलेण [^5]पडिगहि- अमंगलाआरा [^6]पमआवणपारिसरअणसेलं आसिदा कमलावइचलण- कमलसमच्चणजोग्गाइ कंचनपदुमाइ उवहरिढुं आणविऊण[^7] सोह- क्कताणहिअआ सुहं ठाई[^8] । ता झत्ति उवसप्पेमि पंक आसणव- अणपंकअ अहंसिं मारई विअ पसण्णप्पवाहं भाईरई ।  
( प्रियसखि, इदानीं किलैकमुखप्रतिष्ठापितश्रुतिशिरःसिद्धान्तस्य प्रतिपक्षप्रतिक्षेपभावितप्रतिज्ञस्य भर्तुर्विवेकस्य सहधर्मचारिणी देवी सुमतिः प्रक्रान्तनिर्वहणदोहलेन प्रतिगृहीतमङ्गलाचारा प्रमदावनपार्श्वरत्नशैलमाश्रिता कमलापतिचरणकमलसमर्चनयोग्यानि काचनपद्मानि उपहर्तुमाज्ञाप्य शोभनैकतानहृदया सुखं तिष्ठति । तत् झटित्युपसर्पामि पङ्कजासनवदनराजहंसीं भारतीमिव प्रसन्नप्रवाहां भागीरथीम् ।) 

(अध्वश्रममभिनीय) 

कच्छुत्तंसिअकप्परुक्ख सिहभासंतवासंतिआ- 

गंधुग्गारफुरंत सोम्मलहरी सोहंत रोहंतरा । 

अम्हो दूसहजम्मसंचरसमासिद्धाइ सुद्धाकिदी 

दुखाई कइआ णु काहिर सअं मंदाइ मंदाइणी ॥

(कच्छोत्तंसितकल्पवृक्ष शिखरोद्भासमानवासन्तिका- 

गन्धोद्गारस्फुरत्सौम्यलहरीशोभमानरोधोन्तरा । 

अम्हो दुःसहजन्मसंचरश्रमासिद्धानि शुद्धाकृति - 

र्दुःखानि कदा नु करिष्यति स्वयं मन्दानि मन्दाकिनी ॥ २ ॥)  
विचारणा - ( अग्रतो निर्दिश्य) एसा खु सा अम्हाणं आसण्णअरा । ता[^9] इमस्सि सजणहिअअसी अलमंदमारुअंदोलिअ- मंदारदुमकुसुमम अरंदसोरहभरिअमहुमहणपअसरिआपुलिणमाह वीलआघरे[^10] खलवअणतिण्डुण्हअर किरणसंदावं उवसमिऊण खणंतरे गमिस्ससि । 

( एषा खलु सा अस्माकमासन्नतरा । तदेतस्मिन् सज्जनहृदय- शीतलमन्दमारुतान्दोलितमन्दारद्रुमकुसुममकरन्दसौरभ भरितमधुमथनपदसरित्पुलिन माधवीलतागृहे खलवचनतीक्ष्णोष्णकर किरणसंतापमुपशमय्य क्षणान्तरे गमिष्यसि ।)  
जत्थ अ[^11]  

एदे णिग्भरणिच्च[^12] सोरह सुहावन्भारविभाइअं 

माणुल्लुंछणमीणलंछणमद्दाधाणुकबाणुकरं । छायालीणमहिंदवार वणिआधम्मिल्लमल्लोइअं 

साहग्गेहि मुअंति पुप्फणिअरं रुक्खा मरुवखोहिआ ॥ ३ ॥

( यत्र च 

एते निर्भर नित्य सौरभ सुधाप्राग्भारविभ्राजितं 

मानोल्लुञ्छनमीनलाञ्छनमहाधानुष्कवाणोत्करम् । 

छायालीन महेन्द्रवारवनिताधम्मिल्लमाल्योचितं 

शाखायैर्मुञ्चन्ति पुष्पनिकरं वृक्षा मरुत्क्षोभिताः ।  
श्रद्धा-जह रोअइ पिअसहीए । 

( यथा रोचते प्रियसख्यै) 

(उभे [^13]सललितमासाते) 

श्रद्धा - हला विआरणे, तुमं उण किं णिमित्तं इमं पदेसं 

आअदा ? 

(हला विचारणे, त्वं पुनः किं निमित्तमिमं प्रदेशमागता ?)  
विचारणा-सुअउ पिअसहीए । अज्ज खु विवेअमहारा- अस्स ववसाअसेणावइसहाअस्स संणाहं सुणिऊण[^14] क् कुविएण रण्णा महामोहेण बुद्धणिप्पमुहसिद्धं तठावणप्पवीणा कुहअवाइणो कुमइगणेहिं सह पुरिसोत्तमपअपदुमणिअमिअचित्तं पुरिसं हाल- अजंबु अदंसण[^15] 'ण्णाएण अत्यंतरप्पसँगेण पआरेढुं आदिट्ठा उप- सप्पतित्ति किंवअंतीं आअण्णअंतीए भट्टिणीए सुमईए विपक्ख[^16] - उत्तंतं एअंते सेणावइणो विण्णवेढुं आणत्ता महाराएण विवेएण[^17] सह मंतणप्पउत्तं तं एव्व दट्ठ उवट्ठिअम्हि । 

( श्रूयतां प्रियसख्या । अद्य खलु विवेकमहाराजस्य व्यवसायसेनापतिसहायस्य संनाहं श्रुत्वा कुपितेन राज्ञा महामोहेन बुद्धजिन प्रमुखसिद्धान्तस्थापनप्रवीणाः कुहकवादिनः कुमतिगणैः सह पुरुषोत्तमपदपद्मनियमितचित्तं पुरुषं हालिकजम्बुकदर्शन-  
न्यायेनार्थान्तरप्रसङ्गेन प्रतारयितुमादिष्टा उपसर्पन्तीति किंवदन्तीमाकर्णयन्त्या भर्त्र्या सुमत्या विपक्षवृत्तान्तमेकान्ते सेनापतेः विज्ञापयितुमाज्ञप्ता महाराजेन विवेकेन सह मन्त्रणप्रवृत्तं तमेव द्रष्टुमुपस्थितास्मि । ) 

X२०३ 

श्रद्धा-अज्ज उण पिसाअविवाहम्मि गद्दभगाणं संवत्तं, जं महामोहसमीहिदे कज्जे दुव्वाइणं[^18] संणाहो । होदु णाम । ईसक्करं एव्व[^19] परसिद्धं तणिम्मूलणं महाराअस्स । 

( अद्य पुनः पिशाचविवाहे गर्दभगानं संवृत्तम्, यन्महामोहसमीहिते कार्ये दुर्वादिनां संनाहः । भवतु नाम । ईषत्करमेव परसिद्धान्तनिर्मूलनं महाराजस्य ।)  
विचारणा-हला, [^20]बुअप्पइप्पमुहेहिं पडिठ्ठाविआणं पबलाणं बहूणं परिपक्खाणं एक्केण निम्मूलणं तुए कहं आसंसिअं ? (हला, बृहस्पतिप्रमुखैः प्रतिष्ठापितानां प्रबलानां बहूनां प्रतिपक्षाणामेकेन निर्मूलनं त्वया कथमाशंसितम् ?) 

श्रद्धा - जं सच्चं तं एव्व णिचं होइ । जं उण[^21] मिच्चा तं कालेण अलिअं होइत्ति जणवा असंवाइणा बलवंतेण पमाणेण पेक्खिहिसि तुमं एव्व मह वअणसश्चत्तणं ।  
( यत्सत्यं तदेव नित्यं भवति । यत्पुनर्मिर्थ्या तत्काले नालीकं 

भवतीति जनवादसंवादिना बलवता प्रमाणेन प्रेक्षिष्यसे त्वमेव मम 

वचनसत्यत्वम् ।) 

दीसंतो दिअसेसरोव्व बहलं अंधारप ब्भारअं 

दिप्पंतो अदवाणलोव्व विउलं विंझाडवीमंडलं । 

तूरंतो अ पहंजणोव्त्र तुलिअं सेलेण तूलुक्करं  

पेक्खंतो णिहिलं विदुम्मइम भेत्तुं विवेओ पहू ॥ ४ ॥ 

( दृश्यमानो दिवसेश्वर इब बहलमन्धकारप्राग्भारकं 

दीप्यमानश्च दवानल इव विपुलं विन्ध्याटवीमण्डलम् । 

त्वरमाणश्च प्रभञ्जन इव तुलितं शैलेन तूलोत्करं 

प्रेक्षमाणो निखिलमपि दुर्मतिमतं भेत्तुं विवेकः प्रभुः ॥) 

ता विवेअविअअकामस्स महामोहस्स कुमइगण[^22] संग्रहणं साअरलंघणूसुअस्स उवलसहा अण्णेसणं ।  
( तस्माद्विवेकविजयकामस्य महामोहस्य कुमतिगण संग्रहणं सागरलङ्घनोत्सुकस्य उपल सहायान्वेषणम् ।) 

विचारणा - पञ्चादम्हि पिअसहिवअणेण । संता मे विइइच्चा । अविलंबिअकिअप्पेसणं[^23] भट्टिणिं पेक्खामि । 

( प्रत्यायितास्मि प्रियसखीवचनेन । शान्ता मे विचिकित्सा । अविलम्बितकृतप्रेषणां भर्त्रीं प्रेक्षे ।) 

श्रद्धा - हला[^24], समाणचित्तउत्तित्तणं सहित्तणं तुए पआ- सिअं' । अहं अ' कमलाई ओएढुं आरद्धा । तुमं वि राअघरं एव्व पविससु । 

(हला, समानचित्तवृत्तित्वं सखित्वं त्वया प्रकाशितम् । अहं च कमलान्यवचेतुमारब्धा । त्वमपि राजगृहं प्रविश   ) 

( इति निष्क्रान्ते) प्रवेशकः  
(ततः प्रविशति राजा व्यवसायश्च ) 

 

राजा - सेनापते, कठिनतरकर्मपाशकोटिनिबिडयन्त्रितमुधाव्यापारमो मुह्यमानपुरुषमोक्षणव्रत[^25] दीक्षितस्य मम स एष समयः सत्त्वमार्गविषयकृताकृतप्रत्यवेक्षणेन कृत्यशेषनिर्धारणस्य ।  
( मुहूर्तमिव स्थित्वा सविषादम् ) 

जडमतिबहुले[^26]ऽस्मिन्दैव[^27] कोपाज्जनित्वा 

जगति निरपराधे जातनिर्व्याजवैराः ।  
कति कति कलहार्थं क्लृप्तसिद्धान्तभेदाः 

प्रलपनमुखभेदान् पाठयन्ति प्रबन्धान्[^28] ॥ ५ ॥  
आः कष्टम् । व्यामोहजनकविविधसमयोपप्लुते जगति कथ- 

मियमध्यात्मविद्या प्रतिष्ठास्यति ? 

(आकाशे) 

भो भो महामोहापशद, त्रिभुवनसंमोहनेन भवता किं 

नाम लब्धं लप्स्यते वा ? 

अपिच, 

सर्वतः करवीरादीन् सूते सागरमेखला । 

मृतसंजीवनी नित्यं[^29] मृग्यमाणदशां गता ॥ ६ ॥  
तदहमीदृशोपप्लवोपशमनाय भगवन्तमेवाभिगच्छामि- 

(स्मरणमभिनीय) 

स्वतः सिद्धं शुद्धस्फटिकमणिभूभृत्प्रतिभटं 

सुधासध्रीचीभिर्द्युतिभिरवदातत्रिभुवनम्[^30] । 

अनन्तैस्त्रय्यन्तैरनुविहित हेषाहलहलं 

हताशेषावद्यं हयवदनमीडीमहि महः ॥ ७ ॥ 

।  
अपिच, 

समाहारः साम्नां प्रतिपदमृचां धाम यजुषां 

लयः प्रत्यूहानां लहरिविततिर्बोधजलधेः । 

कथादर्पक्षुभ्यत्कथककुल[^31] कोलाहलभवं 

हरत्वन्तर्ध्वान्तं हयवदनहेषाहलहलः ॥ ८ ॥  
सेनापतिः - महाराज, सर्वत्र सिद्धारम्भः खल्वसि । अमोघ एव[^32] खल्वनरण्यशाप इवारण्यकवादो भवत्प्रभावेण[^33] 

महामोह विध्वंसनवादी । अद्य च; 

त्वया त्रय्यन्तविज्ञानं पुरुषस्य विभावितम् ।

श्रद्धावैकल्यमात्रं तु शमनीयमतः परम् ॥ ९ ॥ 

X२१३  
राजा - ( सपरितोषम् ) भद्र, साधु संबोधितोऽस्मि भव्यवृत्तेन भवता । [^34] त्वत्सहायस्य मे कृत्यशेषमपि कृतप्रायमेव निश्चिनोमि । 

शमदममुखास्तिष्ठन्त्वन्ये[^35] शतं शतमुत्थिता 

निरुपधिमहामोहश्रद्धा निवारणलम्पटाः ।  
दनुजमथने विष्वक्सेनो हरेस्तदनन्यधीः 

प्रतिमततमश्छेदे हेतुस्त्वमप्यनघो मम ॥ १० ॥ 

सेनापतिः - देव, प्रहरणनयेन परेषु प्रयोक्तव्यतया पर- 

तन्त्र एवाहं भवतः । 

निष्प्रत्यूहसमुत्थितैरधिगतस्थैर्यः प्रमाणादिभिः 

स्वच्छन्दप्रथमानशौर्यविभवः स्वायत्तसिद्धिर्भवान् ।  
इत्थं सत्यनुपप्लवं परिपतच्चिन्ताफलस्रोतसः 

सत्तावस्थितिवृत्तिषु [^36]ध्रुवमहं छाया समस्तस्य ते ॥ ११ ॥  
तस्मादहं वा सुमतिर्वा जलोद्धृतमत्स्यन्यायेन भवन्तं विना मुहूर्तमपि न जीवावः । 

राजा --- ( विचिन्त्य) सेनापते, पश्य पश्य ; 

असुरादिमोहनविधौ विहिताः प्रमितावतीतसमयाः समयाः । 

तपनापनेय तिमिरक्रमतः प्रचरन्ति हन्त जगदन्तरतः ॥ १२ ॥  
एते च[^37] मधुमथन भुजबलपरिभ्रमितमन्दर महीधर[^38] मथ्यमान- महार्णवनिर्घोषनिर्विशेष निरर्थकविविधवाचो वाचस्पतिमपि वनस्पती- कर्तुमुद्युञ्जते वशिका वावदूकाः । तदमी सावधान संप्रयुक्तारम्भेण प्रकटप्रकाशितसाधनोपालम्भदंष्ट्राङ्कुरेण प्रतिपन्नखरतर तर्कपञ्चकनख- रेणारण्यकारण्यवर्तिना प्रमाणपराक्रमकण्ठीरवेण नियतमकुण्ठशक्तिना  
निरसनीयाः सत्पथविस्रम्भरम्भावनमथन[^39] विहितसंरम्भाः प्रचण्डा[^40] वैतण्डिकवेतण्डाः । 

सेनापतिः — देव, नियुक्तो हि त्वया वादेन सह वेदान्तसिद्धान्तः प्रतिमतनिर्मूलनाय । तदासीदत्यसाविह कथकसंग्राम- सीमाम् । 

(ततः प्रविशतो गुरुशिष्य वेषधारिणौ सिद्धान्तवादौ ) 

गुरुः - आयुष्मन्, अवधारितपरमार्थेन प्रतिभटकथकलङ्का- भटहनूमता भवता[^41] स्थूणानिखननन्यायेन संचालित निष्कम्पमध्या- त्मतत्त्वमवगच्छामि ।  
शिष्यः - (सप्रश्रयम् ) भगवन् दिव्येन यतीन्द्रवेषेण दत्तात्रेय इव संदृश्यसे' योऽसौ महर्षिभिरनुस्मर्यते- \
 इति । \
 काणादशाक्यपाषण्डैस्त्रयीधर्मो विलोपितः । \
 त्रिदण्डधारिणा पूर्व विष्णुना रक्षिता त्रयी ॥ १३ ॥ \  
गुरुः-- आयुष्मन्, असुराः खल्वेते बाह्याः कुदृष्टयश्च ।' तानहं विष्णुरूपमाश्रित्य विजिगीषे । \
 शिष्यः:- भगवन्, विष्णुरूपी सन् विष्णुभावेन नमस्यः खल्वसि । ततश्च, \
 उपवीतिनमूर्ध्वपुण्ड्रवन्तं त्रिजगत्पुण्यफलं त्रिदण्डहस्तम् । शरणागत सार्थवाहकं त्वां शिखया शेखरशालिनं भजामि ॥ १४ ॥ \
 (इति साष्टाङ्गं प्रणमति) \  
गुरुः- आयुष्मन्[^43], 

प्रतिष्ठापितवेदान्तः प्रतिक्षिप्तबहिर्मतः । 

भूयास्त्रैविद्यमान्यस्त्वं भूरिकल्याणभाजनम् ॥ १५ ॥ 

( इति दिव्यशक्तिमयं दर्भपवित्रं ददाति )  
शिष्यः - ( तदादाय शिरसि निधाय दक्षिणहस्ते धारयति) 

गुरुः- 

अविश्रान्तश्रद्धाशतकलहकल्लोलविषमा- 

स्तवाविर्भूयासुर्मनसि मुनिसिद्धादिसुलभाः । 

मधुक्षीरन्यायस्वगुणविभवासंजनकन- 

न्महानन्दब्रह्मानुभवपरिवाहा बहुविधाः ॥ १६ ॥  
शिष्यः - (सप्रश्रयम् ) अमोघाशिषो भगवतः प्रसादेन सिद्धमेव मे सर्वम् समीहितम् । अथ [^44]च भगवन्, यदहमिह किंचित् पृच्छामि तद्यदि श्रावयितुमर्हामि, श्रावयितव्योऽस्मि । 

गुरुः - [^45]भद्र, सम्यगुपसन्नस्य सच्छिष्यस्य समये सति किं न श्रावयितव्यम् ? 

शिष्यः - भगवन्, विगृह्य कथाकरणं महर्षिभिः प्रतिषिध्यते । वादेन ब्राह्मणं जित्वा हृष्टस्य पापिष्ठस्य पादपत्वप्राप्तिश्च प्रतिपाद्यते । तत् कथमिदानीं विजिगीष्यन्ते विपक्षवादिनः[^46] । 

गुरुः - ( सप्रसादम् ) भद्र, साधुबुद्धिना त्वया सम्यगनुयुज्यते । किंतु वर्णाश्रमजातिगोत्रप्रवरकुलचरणदेशकालविषयादि-  
भेदेन व्यवस्थितैव हि विधिनिषेधमर्यादा । तदहमिदानीं परिगृहीत- नियमानुगुणं स्वयं विपक्षनिरसनमकुर्वाणः कौशिक इव राघवं त्वां 

पुरस्कृत्य कुदृष्टीन् बाह्यांश्च निराचिकीर्षामि । तत्र च, 

दूरे भवतु ते वीर जल्पः सह वितण्डया । 

त्वमेव स्थिरवादात्मा निरुन्द्धि परिपन्थिनः ॥ १७ ॥  
अथवा त्वया[^47] मन्निदेशानुवर्तिना कौशिकनियमितेन राघवेणेव साधिकारेण[^48] यथाविधि वीतरागकथानवसरे वेदेश्वरविदूषकाः सर्वे तत्त्वाध्यवसाय संरक्षणार्थमनुज्ञाताभ्यां[^49] बलातिबलाभ्यामिव जल्पवितण्डाभ्यामपि जेतव्याः । 

शिष्यः -- (साञ्जलिबन्धम् ) शिरसा प्रतिगृहीतोऽयं भगवतः समादेशः । अथापि भगवता विश्वाचार्येण[^50] कथमिह मितंपचे मयि कथकभार[^51] आरोप्यते ? 

गुरुः - अवधार्यतामेतत्- 

नित्यक्षिप्तपरस्परेषु समयग्रामेषु निष्णातिनः 

शिष्याः केचन सन्ति नः क्षितितले शिक्षाधिकग्राहिणः ।  
तत्र स्वद्भुत निर्भरप्रसरया बुद्ध्या परिष्कारिण-  

स्त्वत्तः प्रत्ययितो न कश्चिदपरः प्रत्यर्थिभिः प्रार्थितः ॥ १८ ॥  
शिष्यः -- यदादिशति भगवान् । अत्र तु कंचित्[^53] सिद्धान्तमनवलम्ब्य न [^54]कापि कथा प्रवर्तते । अतः[^55] स्वाभिमते कुत्रचिन्मामवस्थापयतु भवान् ।    

गुरुः - भद्र, इह किल सयूथ्य कलहे[^56] समानतन्त्रे त्वया स्थातव्यम् । विपक्षविप्रतिपत्तौ तु वेदान्तसिद्धान्ते । तत्रापि पराशर - पाराशर्यशुकशौनक बोधायनप्रभृतिभिः परिचितं पन्थानमाश्रित्य परमार्थदर्शिदेशिकदत्तदृष्टिभिरस्माभिः परिमितविशद्गम्भीराः पञ्चषाः प्रबन्धाः[^57] प्राबन्धिषत; तेष्ववहितचेतसा त्वया[^58] प्रतिसंहितपरमार्थेन[^59] पारिषदहृदयंगमाः प्रमाणतर्काः प्रयोक्तव्याः ।  
शिष्यः -- भगवति प्रसेदुषि न क्वचित्प्रमाद्यामि । यतः, 

गुरुप्रसदनस्फुरद्गुणगरिम्णि यन्मानसे 

सकृत्स्फुरति वस्तु तन्न हि किमप्यपभ्रश्यति । 

ऋषिस्तदितरोऽपि वा यदि गृणाति गत्यन्तरं[^60] 

विकल्प्य[^61] तदपि क्षणाद्विलयमभ्युपैति स्वयम् ॥ १९ ॥  
गुरुः - भद्र, विश्वव्यामोहनविषमयुक्तिभयात् त्वां नित्य- मवधानेन योजयामि । इह हि - 

कुटिलमतिभिः क्लृप्ता बाह्यः कुदृष्टिभिरप्यसौ 

कथकपरिषद्धौरेयाणामपि क्षणकर्कशा । 

प्रलपनगुणीभूतालीकप्रकाशनपत्रला 

युवतिहृदयक्रूरा युक्तिर्युनक्त्यमितं भयम् ॥ २० ॥  
शिष्यः [^62] भगवन्, मय्यतिस्नेहेन नूनमियमतिशङ्का तत्र- 

भवताम्[^63] । 

त्वया दर्शित सर्वार्थे त्वन्निदेशव्यवस्थिते । 

कथं कथकमानी स्यात्कश्चिदन्यो मयि स्थिते ॥ २१ ॥ 

गुरुः -- भद्र, इदमपि पुनर्मन्वीथाः । 

शिष्यः- अनुगृह्णन्तु भगवन्तः[^64] । 

गुरुः-- 

संक्षिप्तं विस्तृतं वा सरलसमुचितं सावधानप्रियं वा 

प्राधान्येन प्रणीतं परभणितिपरिष्कारवृत्त्या स्थितं वा ।  
शिक्षासौकर्यतुष्टिप्रचितगुरुजनानुग्रहेद्धं सुधीभिः 

श्रद्धेयं [^65]नाथजुष्टश्रुतियुवतिशिरोभूषणं भाषणं नः ॥ २२ ॥  
शिष्यः किमुच्यते ? उपनिषदुपघ्नभूतानि खलु भगवतो 

भाषितानि । तथाहि- 

अनुदिनमनपायस्नेहदत्तावसेकैः 

सुमतिभिरनुभाव्यः शोभनायां दशायाम् । 

शरणमुपगतानां प्रीणनार्थं भवद्भि[^66]- 

र्भवकलुषनिशीथे भावितो भाष्यदीपः ॥ २३ ॥  
अपिच  

असत्तामुच्छेत्तुं [^67]प्रजनयितुमीशप्रसदनं 

तमः क्षेप्तुं तच्चप्रमितिसुखमुच्छृङ्खलयितुम् । 

अमार्गादाहर्तुं पथि च पदमाधातुमिह न- 

स्त्वदादिष्टं शास्त्रं प्रभवति सकृद्भावितमपि ॥ २४ ॥ 

तथापि [^68]पारिप्लवमतिरहमिह किमप्यधिगतप्रमुषितं पृच्छामि । 

गुरुः किं तत् ?  
शिष्यः- 

आदिश्य स्वयमन्यथा नियमयन्नाप्तः कथं कल्पितः १ 

गुरुः - '्[^69]अहो नु खलु सूक्ष्मार्था[^70]नुयोगकुशलता । 

शिष्यः --- 

सामग्रीवशदुर्निवारवृजिने शिष्टा निवृत्तिः कथम् ? 

गुरुः -- [^71]तदपि सूक्ष्मात्सूक्ष्मतरमनुयुज्यते ।  
शिष्यः-  

स्वेच्छाभावितदुष्कृतस्य च कथं दण्डः स्वयं पातितः ? 

गुरुः- 

त्रिष्वप्यत्र न काचिदस्ति विहतिः कर्मोपधौ सावधौ .॥ २५ ॥  
शिष्यः - ( सहर्षम् ) परिमित गहन गम्भीरमिदं पटुमति- 

निर्धारणीयं भाषितं भगवतः । इदमेव सभासदः श्रावयामि - 

इदंप्रथम संभवत्कुमतिजालकूलंकषा 

मृषामतविषानलज्वलितजीवजीवातवः ।  
क्षरन्त्यमृतमक्षरं यतिपुरंदरस्योक्तय- 

श्चिरंतनसरस्वतीचिकुरबन्धसैरन्ध्रिकाः ॥ २६ ॥ 

अपिच, 

चिन्ताशेषदुरर्थदन्तुरचचः कन्थाशतग्रन्थिलाः 

सिद्धान्ता न समिन्धते यतिवरग्रन्थानुसंधायिनि ।  
[^72]मुक्ताशुक्तिविशुद्ध सिद्धतटिनीचूडालचूडापदः  

किं कुल्यां कलयेत खण्डपरशुर्मण्डूकमञ्जूषिकाम् ॥ २७ ॥  
भगवन्, अपरिमितबहुमतावष्टब्धे जगति परिमितमेतद्भवन्मतमिति [^73]पारिषदपार्श्ववर्तिनः केचित्प्रलपन्ति । प्रतिवदामि तावदेतान् । (परिवृत्याक्लोक्य च ) भो भो देवानांप्रियाः, 

कुमतिविहितग्रन्थग्रन्थिप्रभूतमतान्तर- 

ग्रहिलमनसः [^74]पश्यन्त्वल्पां यतीश्वरभारतीम् । 

विकटमुरभिद्वक्षः पीठीपरिष्करणोचितः 

कुलगिरितुलारोहे भावी कियानिव कौस्तुभः ॥ २८ ॥  
अपिच- 

स्थविरनिगमस्तोमस्थेयां यतीश्वरभारतीम्[^75] 

कुमतिभणितिक्षोभक्षीबाः क्षिपन्तु भजन्तु वा ।

रसपरिमल श्लाघाघोषस्फुटत्पुटभेदनं 

लवणवणिजः कर्पूरार्घं किमित्यभिमन्वते ॥ २९ ॥  
( आकाशे कर्णे दत्वा ) किं बूथः नवीनमेतद्भगवतो मत- 

मिति । (सहस्तास्फालनं विहस्य ) 

किंचित्केनापि दृष्टं प्रतिहतविषयं तेन तत्ते च तैस्तै- 

द्वे चोपादायिषातां द्वितयमपि[^76] सदित्यप्रमत्तो न वक्ता ।  
इत्थं सत्येकभक्तैरितरपरिहृतौ न व्यवस्थान सिद्धिः  

प्रत्येतव्यं तदर्थ्यं पटुतरमतिभिः प्राक्तनं नूतनं वा ॥ ३० ॥ 

किंच ; 

तदात्वे नूतनं सर्वमायत्यां च पुरातनम् । 

न दोषायैतदुभयं न गुणाय च कल्पते ॥ ३१ ॥  
गुरुः -- भद्र, किमेतैः किंपचानैः ? अपरे पुनरर्थसंस्पर्श- दोषवादिनः प्रतिक्षिप्यन्ताम् । 

शिष्यः - भगवन्, निरस्तनिखिलदोषगन्धे भगवन्मते कथ- मर्थसंस्पर्शिनो दोषाः स्वप्नेऽपि केनचिदुद्भाव्येरन्[^77] ? इह हि - 

श्रुतिश्रेणीचूडापदबहुमते तावकमते[^78]. 

[^79]स्वपक्षस्थान्दोषान्वितथमतिरारोपयति यः ।

स्वहस्तेनोत्क्षिप्तैः स खलु निजगात्रेषु बहुलं 

गलद्भिर्जम्वालैर्गगनतलमालिम्पति जडः ॥ ३२ ॥  
किंच, अभञ्जनीयः खल्वयमशेषैरपि भगवत्सिद्धान्तः । इह 

किल मोघप्रलापा एव मूढाः प्रतिवावदूकाः । 

निमीलयतु लोचने न हि तिरस्कृतो भास्करः 

श्रवः स्थगयतु स्थिरं[^80] परभृतः किमु ध्वाङ्क्षति । 

स्वयं भ्रमतु बालिशो न खलु बम्भ्रमीति क्षितिः 

कदर्थयतु मुष्टिभिः कथय किं नभः क्षुभ्यते ॥ ३३ ॥  
गुरुः - सूनृतमेव सौम्य, भाषसे । अद्य खलु सर्वप्रति- [^81]कथकसमापनप्रवृत्तस्य ते सभापतिं सभ्यं च विमृशामि । 

( इति ध्यानमभिनयति ) 

राजा -- सेनापते, अयमिहास्मदुपसर्पणावसरः । 

सेनापतिः - मह्यमपि रोचते महाराजस्य मनीषितम् । 

([^82]उभावुपसर्पतः) 

शिष्यः -- संनिहितः खलु भगवन्, सभापतिः सेनापति - 

[^83]द्वितीयः । 

गुरुः - ( परिवृत्यावलोक्य सहर्षबहुमानम् ) 

उदितः सहसा स एष काले व्यवसायातपसेवितो विवेकः । 

विनिवर्तयति स्वयं प्रजानां विचिकित्सारजनीं विलुप्तबोधाम् ॥ ३४ ॥  
अयं च--  

विवेकस्य[^84] गुणश्रेयान् व्यवसायश्चमूपतिः । 

स्वपक्षे तिष्ठमानेभ्यः [^85]स्वयमागत्य तिष्ठते ॥ ३५ ॥ 

राजा - ( सविनयम् ) [^86] उचितमुपचरति विवेक इह ससेना- 

पतिर्भगवन्तम् । 

- 

गुरुः - महाराज, सर्वत्र कुशली भूयाः । अपिच - 

शाक्यौलूक्याक्षपादक्षपणक कपिलामर्त्यवन्द्यप्रधानै- 

रन्यैराम्नायचर्चाकवचधृतिकनद्गोमुखद्वीपिभिश्च ।  
बंहीयः [^87] क्षोभितापि श्रुतिरिह बहुधा जायमानेन गोप्त्रा, 

काले कालेऽभिगुप्ता कलहमतितरन्त्यक्षता[^88] रक्षतात्त्वाम् ॥ ३६ ॥  
राजा - भगवन्, अद्य खलु भगवदवलोकनादेव संमुखी- कृतसकलमङ्गलानामस्माकमधिकोऽयमाशीर्वादः । 

गुरुः - राजन् विमर्शकाले[^89] सुचरितवशात्[^90] सेनापति सेवितः संनिहितोऽसि । तदादिश्यतामयमन्तेवासी समीहितसमर्थनाय सदसस्पतिना महाराजेन ।  
राजा - अत्र भवदभिप्रेतमादिशामि । ( शिष्यमवलोक्य) सौम्य[^92] ब्रह्मन् सम्यगुपसन्नोऽसि सर्वविदं भगवन्तम् । इह च— 

स्वयं त्रय्यन्तसिद्धान्तो विभाति गुरुरेष ते ।

प्रभुः प्रवदतां योऽभूत्स वादस्त्वं मतो[^93] मम ॥ ३७ ॥ 

इदं त्विह भवता प्रथममवधातव्यम् 

शिष्यः - आज्ञापयतु महाराजः । 

राजा- 

[^94]सत्त्वस्थान्निभृतः प्रसादय सतां वृत्तिं व्यवस्थापय

 त्रस्य ब्रह्मविदागसस्तृणमिव त्रैवर्गिकान्भावय ।  
नित्ये शेषिणि निक्षिपन्निजभरं सर्वंसहे श्री सखे  

धर्मं धारय चातकस्य कुशलिन्[^95] धाराधरैकान्तिनः ॥ ३८ ॥  
सेनापतिः — ब्रह्मन्, अवधारितं हि भवता महाराजस्य[^96] वचनम् ।  
शिष्यः -- किमन्यदवधातव्यम्[^97] ? 

[^98]राजा- 

परिचिनु निगमान्तभारतीं परिहर बाह्यजनेन संगमम् । 

परिचर नियमेन सज्जनान् परिभव[^99] मोहमुखान्विरोधिनः ॥ ३९ ॥ 

गुरुः - आयुष्मन्, अवहितमनाः शृणु । 

शिष्यः- महानयं प्रसादः । 

राजा -- ब्रह्मन्, 

प्रमाणपथ[^100] विभ्रष्टप्रधानार्थविमर्दनैः । 

स्थालीपुलाकनीत्यैव निवर्त्याः प्रतिवादिनः ॥ ४० ॥  
न खल्वखिलमपि निघृष्यते सुवर्णखण्डो वर्णनिष्कर्षाय । 

शिष्यः - यदादिशति महाराजः । तदहं[^101] संधुक्षयामि कथासमरसंनाहाय कौतस्कुतान् । किंचिदुच्चैः- 

जयति सकलविद्यावाहिनीजन्मशैलो 

जनपथ परिवृत्तिश्रान्त[^102] विश्रान्तिशाखी । 

निखिलकुमतिमायाशर्वरीबालसूर्यो 

निगमजलधिवेलापूर्णचन्द्रो यतीन्द्रः ॥ ४१ ॥  
(नेपथ्ये) 

तर्कव्याकृतितन्त्रशिक्षितधियः पक्षेषु बाह्येष्वपि 

प्रत्यक्षीकृतपौरुषा वयममी मध्येसभं ब्रूमहे । 

वादाटोपमुपेयुषः प्रतिभटानासेतुहेमाचलं  

तूलायापि तृणाय वा न च तुषच्छेदाय मन्यामहे ॥ ४२ ॥ 

सेनापतिः - आर्य, श्रूयते किल प्रतिभटवादिनां प्रगल्भ-वादः । 

शिष्यः -- ( सक्रोधम् ) अलमलमतिगर्वेण ।  
यतीश्वरसरस्वती सुरभिताशयानां सतां 

वहामि चरणाम्बुजं प्रणतिशालिना मौलिना । 

तदन्यमतदुर्मदज्वलितचेतसां वादिनां 

शिरःसु निहितं मया पदमदक्षिणं लक्ष्यताम् ॥ ४३ ॥ 

राजा — भगवन्, अभङ्गुरस्वामिभक्तेरवसरोपपन्नं हनूमत इवेदमार्यस्य विकत्थनम् ।  
गुरुः --- (स्वगतम्) क इवाभिप्राय इह विकत्थनमुद्घाटयतो विवेकस्य ? (प्रकाशम् ) महाराज, 

श्रुतिसिद्धान्तशूरस्य तद्विरुद्धान्निरुन्धतः[^103] । 

वल्गितं वावदूकस्य कृतिनः किं न शोभते ॥ ४४ ॥ 

X२५७ 

शिष्यः - ( सविनयभयं[^104] स्वगतम् ) अतर्कितोपनत[^105] 'मात्म- श्लाघनदोषमपमार्ष्टुमभिष्टवानि देशिकान् तद्दर्शनं च । (प्रकाशम् )  
हृद्या हृत्पद्मसिंहासनरसिकहयग्रीवहेषोर्मिघोष-। 

क्षिप्तप्रत्यर्थिदृप्तिर्जयति बहुगुणा पङ्क्तिरस्मद्गुरूणाम् । 

दिक्सौधाबद्धजैत्रध्वजपटपवनस्फातिनिर्धूततत्त- 

स्सिद्धान्तस्तोमतूलस्तबकविगमनव्यक्तसद्वर्तनीका ॥ ४५ ॥  
किंच ; 

नाथाश्लेषस[^106]नाथनाच्छ्रतिवधूंवैधव्यवेदच्छिदं 

प्राचीनां नयपद्धतिम् यतिपतिः [^107] प्राचीकशन्नैष चेत् ।  
व्यासो हासरसोचितो [^108]विगलितः प्राचेतसश्चेतसः 

क्लृप्तः केलिशुकः शुकः स च [^109]परं बाधाय बोधायनः ॥ ४६ ॥  
राजा - ( सप्रसादम् ) अभङ्गुरगुरुभक्तेरार्यस्य क इव न 

जेतव्यः १ तथाहि- 

अशिथिलगुरुभक्तिस्तत्प्रशंसादिशीलः 

प्रचुरबहुमतिस्तद्वस्तुवास्त्वादिकेऽपि । 

गुणवति विनियोक्तुं गोपयन्संप्रदायं 

कृतविदनघवृत्तिः किं न विन्देन्निधानम् ॥ ४७ ॥  
शिष्यः -- देव, सिद्धान्तबलादेव विजिगीषे[^110] । तदत्र 

संपश्यतां महाराजः । 

निरावाधा बोधायनभणितिनिष्यन्दसुभगा 

विशुद्धोपन्यासव्यतिभिदुरशारीरकनयाः । 

अकुण्ठैः कल्पन्ते यतिपतिनिबन्धा निजमुखै- 

रनिद्राणप्रज्ञारसधमनिवेधाय सुधियाम् ॥ ४८ ॥  
किंच[^111]  

दृष्टेऽपह्नुत्यभावादनुमितिविषये लाघवस्यानुसारा- 

च्छास्त्रेणैवावसेये विहतिविरहिते नास्तिकत्वप्रहाणात् ।  
नाथोपज्ञं प्रवृत्तं बहुभिरुपचितं यामुनेयप्रबन्धै-  

स्त्रातं साम्यग्यतीन्द्रैरिदमखिलतमः कर्शनं दर्शनं नः ॥ ४९ ॥  
राजा - किमुच्यते[^114] ? 

(नेपथ्ये ' तर्कव्याकृति ' इत्यादि पुनः पठित्वा सप्रतिज्ञं महान् कलकलः । सर्वे समाकर्णयन्ति) 

शिष्यः - (' यतीश्वर' इत्यादि पुनः पठन्नर्धोक्ते विरम्य 

राजानमवलोकयति) 

राजा-पठ्यतां पठ्यताम् । 

शिष्यः - ( शेषं पठति) 

राजा - आर्य, सर्वज्ञाद्भगवतः समासादितसर्वविद्यानिधेरत्रभवतः[^115] संप्रति विपश्चितामपश्चिमैरैतैरापतद्भिः संव्यवहारेण संशयप्रशमनमिच्छामि । 

शिष्यः - ( [^116]सगर्वहासम् ) निशमयतु निपुणमेतन्महाराजः - 

पर्याप्तं पर्यचैषं कणचरणकथामाक्षपादं शिशिक्षे 

मीमांसामांसलात्मा समजनिषि मुहुः सांख्ययोगौ समाख्यम् ।  
इत्थं तैस्तैर्यतीन्द्रत्रुटितबहुमृषातन्त्र कान्तारपान्थै- 

रन्तर्मोहक्षपान्धैरहहकिमिह नश्चिन्तनीयं तनीयः ॥ ५० ॥ 

किंच ; 

यद्येकं[^117] यतिसार्वभौमकथितं[^118] विद्यादविद्यातमः- 

प्रत्यूषं प्रतितन्त्रमन्तिमयुगे कश्चिद्विपश्चित्तमः ।  
तत्रैकत्र झटित्युपैति विलयं तत्तन्मतस्थापना- 

हेवाकप्रथमानहैतुककथाकल्लोलकोलाहलः ॥ ५१ ॥ 

गुरुः -- महाराज, एते मोघप्रलापमुखरसुखदुन्दुभेयः कल- 

हकोलाहल कुतूहलिनः कथकाः ; 

श्वावराहकलहक्रमादमी संपतन्ति निगमान्तरोधकाः । 

तानिमान्युगलवादसिद्धये वारयत्वयमसौ चमूपतिः ॥ ५२ ॥  
शिष्यः (सान्तर्हासम्) 

अध्यक्षम् यच्छ्रुतं वा लघु तदिति भवत्यादिमो वादिमोह- 

स्तत्त्वोदर्का न तर्कास्तदिह[^119] जगति किं मेधया साधयामः ।  
तिष्ठन्त्येते[^120] लघिष्ठाः कतिचन दधतो मानसे मानसेतुं  

हंहो[^121] सभ्यान सभ्य[^122] स्थपुटमुखपुटा दुर्जना निर्जयन्ति ॥ ५३ ॥ 

निशम्यतां [^123]चेतत् सभापतिसेनापतिभ्याम् -- 

बाधादिभिः स्वमतहेतुगणे निरस्ते 

नित्यागमप्रतिहतेषु निजागमेषु ।  
प्रागल्भ्यमात्रशरणाः प्रतिवावदूकाः 

संभूय वादकरणेऽपि न मे प्रभूताः ॥ ५४ ॥ 

( विहस्य [^124]सहस्तास्फालनम् ) 

अहो नु खल्वन्धैरन्धस्य यष्टिः प्रदीयते । पङ्गोर्वा पंगुभिरतिवहनम् । यदेते कर्मान्धकारप्रतिहतमतयः कुमतयो महामोहस्य साचिव्यमाचरन्ति । 

किंच ;

 

वशिकतटिनीवर्षारम्भप्रवाह विडम्बकै- 

रलघुभिरपभ्रश्यद्गुम्भोपलम्भितडम्बरैः ।  
उपकरणयन्त्येते बालानुदग्रकुतूहला- 

नुपलनिकरग्रासप्रायैरुपन्यसनक्रमैः ॥ ५५ ॥ 

अहह अमीषां प्रतिवावदूकानां प्रवादमनुमोदमाना महामोहपक्षपतिनो गर्दभगाने[^125] सृगालविस्मयमनुस्मारयन्ति[^126] । 

राजा - सेनापते, नियम्यन्तामेते निर्भरनिगमान्तवैरविप्लुतप्रतिपत्तयः प्रत्येककथाप्रवर्तनाय ।  
सेनापतिः — नियच्छामि[^127] तानेतान्निरर्थकादाटोपात्[^128] (परिवृत्यावलोक्य) भो भोत्रयीवाह्याः कुदृष्टयश्च, 

अलमिह मिथः श्लाघामाद्यन्मितंपच संमत- 

रनघपरिषत्मत्यादिष्ठैरलीकविकत्थनैः । अवितथकथाधौरेयाणामनुप्रसृतौ सतां 

ध्रुव मिह भवट्टत्तेराविर्भविष्यति पङ्गुता ॥ ५६ ॥ 

शिष्यः -- भगवन्, इतः प्रसार्यतां दृष्टिः । 

माहाराष्ट्रीम्[^129] मागधीं शौरसेनीं लाटीं गौडीमित्थमन्यादृशीं च । 

अङ्गीकुर्वन्त्यागमीकृत्य दत्तां हास्यां भाषां हन्त बुद्धार्हताद्यैः ॥ ५७ ॥  
अहं त्वशेषभाषावेदी तत्तदभ्यस्तभाषयापि तार्किकानेतान्[^130] 'प्रतिक्षेप्स्यामि[^131] । वदन्ति हि पिशाचानां पिशाचभाषयैवोत्तरं देयमिति । 

गुरुः- भद्र, यथारुचि दैवीमदेवीं वा[^132] भाषां[^133] पुरस्कुर्याः । 

अपि तु[^134] दैव्यैव विश्वहृदयंगमा । महाराजोऽपि प्रायशस्त- 

स्यामेव दत्तदृष्टिः । 

राजा - भगवन्, अतिधृष्टोऽयं भवत्प्रसादगोचरो [^135]महानुभावः ।-्  
सेनापतिः - देव, किमत्र चित्रम्[^136] ? 

कथाकलहकौतुकग्रहगृहीतकौतस्कुत- 

प्रथाजलधिसंप्लवग्रसनकुम्भसंभूतयः । 

जयन्ति सुधियो यतिक्षितिभृदन्तिकोपासन- 

[^137]प्रभावपरिपक्त्रिमप्रमिति[^138] भारतीसंपदः ॥ ५८ ॥  
[^139]अपिच, 

विकल्पाटोपेन श्रुतिपथमशेषं विघटयन् 

यदृच्छानिर्दिष्टे यतिनृपतिशब्दे विरमति ।

वितण्डाहंकुर्वत्प्रतिकथकवेतण्डपृतना- 

वियातव्यापारव्यतिमथन संरम्भकलहः ॥ ५९ ॥ 

शिष्यः -- सभापतिसेनापतिसाक्षिकं प्रवृत्तस्य दयारूपदेशिकदृष्टिदृढदंसितस्य[^140] कथाहवेषु कस्त्रासः ? अद्य हि[^141]-  
अर्थ्या तिष्ठति मामिका मतिरसावाजन्म राजन्वती 

पत्या संयमिनामनेन[^142] जगतामत्याहितच्छेदिना । 

यत्सारस्वतदुग्धसागरसुधासिद्धौषधास्वादिनां 

प्रस्वापाय न बोभवीति भगवन्मायामहायामिनी ॥ ६० ॥  
अपिच वयमेतावन्तमनेहसमनेकसाहस्रवैतण्डिकमण्डल[^143]- 

मण्डितेषु तुण्डीर चोलपाण्ड्य केरल कर्णाटनेपालमालवगौडलाटादिकटकेष्वखण्डिताहंकारा निष्कण्टकेन नीतिघण्टापथेन निगमसंचरेषु संचरमाणाः सद्भिरेव जातसख्याः सुख्यामः । किं बहुना ? 

आस्तां नाम यतीन्द्रपद्धतिजुषामाजानशुद्धा[^144] मति- 

स्तच्चान्याजविदग्धमुग्धमधुरं सारस्वतं शाश्वतम् ।  
को वा चक्षुरुदञ्चयेदपि पुरः साटोपतर्कच्छटा- 

शस्त्राशस्त्रिविहारसंभृतरणास्वादेषु वादेषु नः ॥ ६१ ॥ 

[^145]सेनापतिः---- किमुच्यते ?  
एकयैव गुरोर्दृष्टया द्वाभ्यां वापि लभेत यत् । 

न तत्तिसृभिरष्टाभिः सहस्रेणापि कस्यचित्[^146] ॥ ६२ ॥ [^147]अध्यासीनतुरङ्गवक्त्रविलसज्जिह्वाग्रसिंहासना- 

दाचार्यादिह देवतां समधिकामन्यां न मन्यामहे ।  
यस्यासौ भजते कदाचिदजहद्भूमा स्वयं भूमिकां 

मग्नानां भविनां भवार्णवसमुत्ताराय नारायणः ॥ ६३ ॥ 

गुरुः - महाराज, भव्यभाषितेन भवच्चमूपतिना नियमितास्त एते परमतकथक धौरेयाः[^148] । प्रत्येकमुपतिष्ठन्ताम्[^149] । (शिष्यमवलोक्य) शृणु सौम्य, श्रुतिशिरः प्रत्यासन्नतया प्रथमसमुत्थितानां सांख्यानां संप्रति[^150] स्वमतोपन्यासम्[^151] । अमी च[^152],

कपिलासुरिपञ्चशिखादिमुनिप्रतिपादित[^153] सांख्यमतप्रवणाः । 

प्रकृतिं पुरुषं च विभज्य परं पुरुषं न [^154]पठन्त्यवरुद्ध धियः ॥ ६४ ॥  
शिष्यः -- (स्वगतम् ) संप्रवृत्तेऽस्मिन्वादे संवननीयाश्चैते 

प्रथमं सभासदः । (प्रकाशम् ) 

अक्षय्यशान्तिमकरन्दरसप्रसक्ता- 

नभ्यर्थये[^155] मुरभिदङ्घ्रिसरोजभृङ्गान् । 

कामं प्रसीदत यथाहमनन्यभावः 

कर्णामृतानि भवतामवतारयेयम् ॥ ६५ ॥  
[^156](गुरुमवलोक्य सविनयमञ्जलिं बद्धा) भगवन्, भगवदाज्ञया प्रतिक्षिपामि तावत्सांख्यान् । 

प्रधानपुरुषौ यदि प्रकृतियन्त्रितैराहतौ 

परः किमपराध्यति श्रुतिसहस्रचूडामणिः । 

कुतर्कशतकर्कशैर्यदि विभुः प्रतिक्षिप्यते 

भवत्परिगृहीतमप्यपहरन्तु पाटच्चराः ॥ ६६ ॥  
सेनापतिः------- देव, 

 

विश्वपतिमार्यवचसा[^157] सांख्याः संमत्य विगतसंरम्भाः । 

गणयन्ति पञ्चविंशं षड्विंशं सप्तविंशं वा ॥ ६७ ॥ 

राजा- भगवन्, यदि[^158] खल्वेते सेश्वरतामानीताः, भजन्तु तावत् भवत्क्षमागोचराः सांख्यास्त्रय्यन्तपार्श्वम् । 

गुरुः- - महाराज, मैवं वादीः । किंतु अभ्युपगतेश्वराणामपि  
सांख्यानां प्रायिकसंवादयोगसमयसिद्धपरिच्छिन्नैश्वर्येश्वरपक्षप्रणिहित- चक्षुषां [^159]प्रतिवक्तव्यमयमादिश्यतामौपनिषदवादी । 

राजा - आदिष्ट एवायमीदृशेन भगवतो वाक्येन । 

शिष्यः- 

य एते योगाख्ये कतिचिदपतन्त्रे पठितिनः 

प्रजल्पन्त्यैश्वर्यं प्रतिफलनकल्पं भगवतः । 

स्वतः सिद्धान् बोधप्रशकनबलादीन् गुणगणान् 

गृणन्तस्त्रय्यन्ताः प्रतिभणितिरेषामवितथा ॥ ६८ ॥  
सेनापतिः- देव,  

कृतं सांख्यकृतान्तस्थैः कृपणैरथ शिक्षितैः । 

काणादमतभङ्गाय कार्यमार्यस्य शासनम् ॥ ६९ ॥ 

राजा - नियुक्त एवायं भगवता[^160] यथार्हं निगमान्तविपक्ष- 

पक्षप्रतिक्षेपाय । 

 

शिष्यः - महाराज, अनुतिष्ठामि यथानियोगम् । इह हि,  
असद्द्रव्यसृष्टिप्रभृत्यर्थक्लृप्त्या श्रुतिप्रक्रियाणामधिक्षेपतश्च ।

उलूकोपदेशापदेशप्रवृत्तः कथाशेषितोऽसौ कणादप्रणादः ॥ ७० ॥

गुरुः -- (सबहुमानमीक्षते ) 

शिष्यः - (सापहासम् ) आकर्ण्यतामिदमत्यद्भुतं महा-  
राजा - किं तत् ? 

शिष्यः - एते किल कणचरणमतानुवर्तिनः[^161] परमानन्द- 

लक्षणं[^162] परमपुरुषसाम्य[^163]मपहाय पाषाणसाधर्म्यलक्षणं मोक्षमा- चक्षते । तथाच कुम्भकर्ण एव विजयेत[^164] । शाप एव तस्यानुग्रहः 

स्यात् । 

राजा - सत्यमेतत् । 

सेनापतिः - देव, 

अर्धवैनाशिकास्तावदार्येण विमुखीकृताः । 

वैनाशिकगणास्त्वेते विनाश्या वेददूषकाः ॥ ७१ ॥  
राजा - (साशङ्कम् ) आर्य, पर्याप्तोऽसि कुतकेंन्द्रजालको- 

विदानां तथागतानां निरासे ? 

शिष्यः - (सामर्षमिव ) राजन्, अपर्याप्तास्त्वेते त्वदादिष्टस्य ममैकस्यापि प्रतिक्षेपाय । तथाहि- 

कथयति जडो विश्वं वैभाषिकः क्षणभङ्गुरं 

परमनुमितं बाह्यं सौत्रान्तिको मतिचैत्र्यतः । 

तदिदमनृतं योगाचारस्तथा निखिलं परः[^165] 

स्ववचनहताः सर्वे गर्वं त्यजन्ति ममाग्रतः ॥ ७२ ॥  
दन्तादन्तिविधानलम्पटधियो दिङ्नागमुख्या बुधाः[^167] 

शृण्वन्त्वद्य विपद्यते परमियं शिक्षा भवत्पक्षतः ।

 बुद्ध्वा बोध्यमुदाहरन्ति विशदं[^168] बुद्धादयश्चेज्जितं  

नो वेद्धन्त जितं पुनस्तदिह नस्तूर्य तु जोघुष्यते ॥ ७३ ॥  
सेनापतिः -- (सश्लाघम् ) देव, परिमितगम्भीरमक्षोभ्यमिदं पारिषदहृदयंगममार्यवचनमुपश्रुत्य पलायिताः सौगतापशदा दिशि दिशि[^169] प्रविशन्ति । अपितु अयं माध्यमिको नाम बौद्धमतना- सीरवीरः कथितमपि दूषणमनादृत्य[^170] वैयात्यमात्रावष्टम्भेन पाण्डित्यं स्वं[^171] प्रख्यापयति । तदयं विशेषतोऽप्युन्मूलयितव्यः । यश्चैवमुद्घोषयति[^172] 

भाषा वैभाषिकाणां [^173]शुभमनुभवतु स्वस्ति सौत्रान्तिकेभ्यो 

योगाचाराः  [^174]प्रयोगं विजहतु किमु तत्किंकरैः शंकराद्यैः ।  
मिथ्यातत्त्वव्यवस्थाविघटन घटनोद्दण्डशौण्डीर्यचण्डो 

निस्तत्त्वाद्वैतवादी निरुपधिककथादुर्जयो[^175] ' निर्जिहीते .॥ ७४ ॥

इति ।  
राजा -[^176]आर्य, विश्वमिथ्यात्व[^177] व्यवस्थापने[^178] वैतण्डिकपण्डितंमन्यः शून्यवादी पुनः शून्यतां प्रापयितव्यः[^179] । 

गुरुः - भद्र, सावधानमभिदध्याः । 

शिष्यः किमत्रावघातव्यम् । अयं खलु जननीवन्ध्यात्वप्रतिज्ञानसंवादिभिरयथायथ प्रलापैरात्मनोऽपि मौनमाजन्ममरण- 

मुपपिपादयिषति[^180] । अपिच [^181]; 

परस्पर विघट्टन त्रुटिततर्कशस्त्रच्छटा- 

तिरस्कृतचमत्कृतिः स्वयमखण्डि वैतण्डिकः ।  
किमत्र परिशिष्यते किमपि दूषणोद्भावनं 

स्वतो निहतमुद्गरप्रहरणप्रयासायते ।॥ ७५ ॥ 

[^182] ( नेपथ्ये ) पिशाचाः पिशाचाः । 

सेनापतिः 

X२९५ 

देव[^183], मा मैवम् । दिगम्बरास्त्वेते[^184] सौग- 

तमत[^185] निरसन संतोषविषादशवलिताः प्रत्यक्षं परोक्षं च प्रमाणमनु- 

रुन्धानाः प्रतारयन्ति पामरान् ।  
शिथिलोदयसप्तभङ्गिशिक्षा[^186] विषमोपन्यसनव्यथा विलक्षाः । 

मलिनास्त इमे मयूरपिच्छभ्रमणैरेव[^187] विलोभयन्ति मन्दान् ॥ ७६ ॥ 

तत्प्रतिक्षेपार्थमयमनुज्ञायतामार्यः । 

राजा- 

प्रतिक्षिप्तं विदधतां विहितं प्रतिषेधताम् । 

क इवान्यः प्रतिक्षेपः कार्यः स्ववचनादृते ॥ ७७ ॥  
( गुरुमवलोक्य) भगवन्, अमीषामादित्यस्तम्भनपाषाणस्फोटनप्रतिमाजल्पनादि [^188]विप्रलम्भोपायानां भवत्प्रसाद एव प्रति- 

कर्ता । 

X२९७ 

गुरुः --- महाराज, तथाविधकुहकवृत्तीनां राजभिरेव दण्डो 

दातव्यः । 

शिष्यः - ( सापहासम् ) 

भक्ष्याभक्ष्यस्वपरसमय' स्थापनादूषणादि- 

ष्वैकान्त्यं ये जहति विहतिं क्वापि नैते विदन्ति । 

देवैरेषां निगमपदवीदूषणोदीर्णरोषै- 

र्दत्तो नूनं स्थिरशिरसिजोल्लुञ्छनेनैव दण्डः ॥ ७८ ॥ 

शेषं तु भगवति महाराजे चायतते ।  
राजा -- सेनापते, आः कष्टममीषामालोकनम् । उत्सार्यन्ता- 

मेते दृष्टिगोचरात् । 

सेनापतिः देव, भवत्प्रतापतपनप्रतिहतदृष्टयो दिवाभीता[^189] इवानार्याधिष्ठितेषु गिरिगह्वरेषु[^190] निभृतं निलीयन्ते । 

[^191] राजा - के पुनरेते क्षपणकादिवदनैगमिकलिङ्गधारिणः किमप्युग्रं व्रतमास्थाय तापसविडम्बिनस्त्रय्यन्तमुपरुन्धते ? 

गुरुः - प्रमथगणानुकारिणः केचन दुराचाराः । एते च नैगमकर्म कलमोपमर्दिनः कडंगरीया इव [^192]दूरपरिहरणीयाः । 

शिष्यः - स्वयमेवैते दूरीभवन्ति । 

यथा- कपिलकणादबुद्धकचलुञ्छनतन्त्रकथा- 

कलकलकोविदेषु कथकेषु गलन्मतिषु । 

मुनिवरसापराधजनमोहन कौतुकिना 

पशुपतिना यदुक्तमपयान्त्यथ तत्प्रवणाः ॥ ७९ ॥  
सेनापतिः - देव, अमी पुनरार्यवचनमसहमाना दिगम्ब 

रादिवत् केनापि विप्रलम्भोपायेन[^193] 

स्वसिद्धान्तश्रद्धासंवर्धनाय 

यदकाण्ड एव 

प्रयतन्ते । तत्र तावदिमां प्रत्यायनामारचयन्ति --यदकाण्ड एव

वर्पासमयमादर्शयन्ति[^194] । 

(नेपथ्ये) 

पलायध्वम् पलायध्वम् ।  
राजा - किम्, किम् ? 

(इत्यवलोकयति) 

सेनापतिः - नान्यत्किचित् । 

अक्ष्णोरञ्जनवर्तिका यवनिका विद्युन्नटीनामियं 

स्वर्गङ्गायमुना वियज्जलनिधेर्वेलातमालाटवी । 

वर्षाणां कबरी पुरंदरदिशालंकारकस्तूरिका 

कंदर्पद्विपदर्पदानलहरी कादम्बिनी जृम्भते ॥ ८० ॥  
किंच

प्रत्यग्रप्रतिबुध्यमानकलिकानीरन्ध्रनीपाटवी 

निःसाधारणनिःसरन्मधुसुधासौरभ्यसारस्पृशः । 

क्रोडादम्बुमुचां क्षरन्ति कतिचित्क्रोडीकृता दन्तिभि- 

र्धारासिक्तवसुंधरासुरभयो झञ्झासमीराङ्कुराः ॥ ८१ ॥  
(सर्वे ससंभ्रमाद्भुतमवलोकयन्ति) 

राजा - भगवन्, किमस्त्यमीषां प्रतीकारः ? 

गुरुः-- राजन्, किमस्माभिरत्र यतितव्यम् ? 

[^195]स कैटभतमोरविर्मधुपरागजञ्झामरु-[^196] 

द्धिरण्यगिरिदारणस्त्रुटितकालनेमिद्रुमः ।

किमत्र बहुना भजद्भवपयोधिमुष्टिंधयः 

[^197]कथं न भवति स्वयं कपटकर्मनिर्मूलनः ॥ ८२ ॥  
[^198]सर्वे -----(सहर्षविस्मयम् ) प्रसन्नाः खल्वेता दिशो विदिशश्च

[^199]गुरुः -- भक्तजनवत्सले भगवति प्रसेदुषि किं नाम न प्रसीदति ? 

राजा - भगवन्, अमी पुनः सात्त्वतं शास्त्रमधीयानास्त्रय्यन्तवादिभिरैक्यमिवापन्ना बल्बजप्रायबहुविधविद्याजल्पविमुखीकृतमानसा बहिरन्तश्च शुद्धाः श्वेतद्वीपवासिन इव शुभंयवः पुरुषास्तामिमामौपनिषदीं परिषदमुपजिगमिषन्ति । अपिच, 

परमपुरुषप्रत्यासत्त्या विमुक्तपृथग्जना- 

-स्तदभिगमनोपादानाद्यैरवन्ध्यमनोरथाः ।  
[^200]नमति दिविषद्वर्गे नाथप्रभाव समीक्षया 

[^201] जहति त इमे मानाटोपं परस्परजीविताः ॥ ८३ ॥ किमेतन्मते प्रतिवक्तव्यमार्यस्य ? 

गुरुः - (कर्णौ पिधाय) न खलु ; न खलु । 

न बाधः प्रतिरोधो वा वेदसात्त्वतयोर्मिथः । 

कुदृशां तद्भ्रमो वार्यः श्रुत्योरिव परीक्षकैः[^202] ॥ ८४ ॥  
शिष्यः -- तदहं वारयामि । शृण्वन्तु च[^203] परमपुरुषप्रणीते पञ्चरात्रतन्त्रे[^204] तन्त्रान्तरवत् प्रादेशिकदोषोत्प्रेक्षकाः[^205] पण्डितंमन्याः- 

आरोहन्त्वनवद्यतर्कपदवीसीमादृशां मादृशां 

पक्षे कार्तयुगे निवेशितपदाः पक्षे पतद्भ्यः परान् ।  
सर्वानुश्रवसारदर्शिसशिरःकम्पद्विजिह्वाशन- 

[^206]क्रीडाकुण्डलमौलिरत्नघृणिभिः सारात्रिकाः सूक्तयः ॥ ८५ ॥  
निरूपितं हि सात्त्वतप्रामाण्यं निखिलनिगमव्यसनव्यसनिना मतिमन्थान निर्मथितनिगमसिन्धुसमुदितमहाभारतचन्द्रचन्द्रिकानिरवशेषमुषितभुवनभवनोदरतिमिरेण बादरायणेन भगवता नारायणेन । 

तत्र च,  
स्वतः सर्वावेक्षी [^207]श्रुतिशत शिरस्त्राणचरणः 

स्वभृत्यान्नस्त्रातुं यदिदमनघं तन्त्रमकृत । 

इदं श्रेयः पुण्यं[^208] हिततममितीव व्यपदिशन् 

मुनिः पाराशर्यः प्रकटयति मानं तदखिलम् ॥ ८६ ॥  
सेनापतिः- देव, अपर इवायं पाराशर्यः पञ्चरात्रतन्त्रं 

प्रतिष्ठापितवान् । 

राजा - भगवन्, गुरुकुमारिलमतानुसारिणः किमेते निरसनीया भवच्छिष्येण ? 

गुरुः - महाराज, अमी पुनरागमाभिरक्षणे प्रवृत्ता वेदान्तपरित्यागिनस्तोषयितव्या भीषयितव्याश्च[^209] ।  
शिष्यः -- (सापहासम् ) 

निरस्ताखिलदोषेषु निगमान्तेषु सत्स्वमी । 

कथं सदसि मीमांसाकबन्धमनुरुन्धते ॥ ८७ ॥ 

अयं [^210]खल्वखिलवैदिकसदः शिखामणीनामध्यात्मविदां निर्णयः -- पापवत् परित्यक्तकाम्यधर्मैर्नित्यनैमित्तिकानुष्ठान निष्णातैर्विष्णुभक्तैर्भवितव्यमिति । अत एव कर्मब्रह्ममीमांसयोरैकशास्त्यमामनन्ति सन्तः ।  
राजा - ( सपरितोषम् ) भगवन्, यथाश्रुतं [^212]सर्वम् यथाहृदयमुपपाद्य स्वपक्षं रक्षता परपक्षांश्च प्रतिक्षिपता प्रशमितनिगमान्तखेदेन भवदन्तेवासिना स्थूणानिखननन्यायेन स्थिरीकृतमिदं सम्यग्ज्ञानम् । तथाप्यामुक्तनिगमकञ्चुकानाममुक्तवाह्यवर्त्मनां कथं प्रतीकारः ? 

गुरुः – (सान्तर्हासम्) 

नियत्या वैयात्यान्निगमपदवीमुज्झितवतां 

परेषामेतेषां परिहसनगुम्भार्हवचसाम् । 

पुरन्ध्री संभाव्यस्वमतरुचिनीरन्धितधिया- 

महंकारं सोढुं प्रभवति कथंकारमवनिः ॥ ८८ ॥  
शिष्यः - [^213]महाराज, छिन्नमूलाः खल्वेते बाह्यनिरसनेन । 

तथाहि-

गाथा ताथागतानां गलति गमनिका कापिली कापि लीना 

क्षीणा काणादवाणी द्रुहिणहरगिरः सौरभं नारभन्ते ।

क्षामा कौमारिलोक्तिर्जगति गुरुमतं गौरवाद् दूरवान्तं 

का शङ्का शंकरादेर्भजति यतिपतौ भद्रवेदीं त्रिवेदीम् ॥ ८९ ॥  
अथवा पारिप्लवविविधपरिकल्पनाकल्लोल [^214]कलहजनितसिता- 

सितविकल्पविप्लवेन[^215] सिद्धिकामजनमोहनप्रवृत्तांस्तानिमान् प्रति- 

क्षिपामि । (सहस्तास्फालनं विहस्य )  
अविद्यामाहात्म्यादनहमिदमर्थे[^216] जगदिदं 

गृणन्त्येते भातं गगन इव गन्धर्वनगरम् । 

अवन्ध्यैर्व्याघातैरतिपतितविन्ध्यद्रढिमभि- 

र्निबन्ध्यास्ते वन्ध्यासुतनृपतिवैतालिकगणे ॥ ९० ॥  
अपिच, 

निध्यायन्त्वनसूयवः शुभगुणं निर्दोषमाराध्यमि- 

त्यध्वा विश्वविशेष [^217]शून्यकथकैरप्यादितः स्वीकृतः ।  
यद्यर्थस्थितिरेतदेकशरणा सप्रत्यवायो भव- 

त्यध्यक्षादिविरुद्ध निर्गुणकथानिर्वाह गर्वाहवः ॥ ९१ ॥  
अतः स्थाने खलु मेघनादवदङ्कुरितविश्वव्यामोहनेन शंकरदत्तेन केनापि मायातन्त्रेण [^219]समानाधिकरणोपप्लवमाचरतामाचरित- 

;  
तमः प्रवृत्तीनामनवरतकर्बुर प्रकृतीनां कलिब्रह्ममीमांसकानामेतेषां निरासाय लक्ष्मणाचार्यप्रादुर्भावः । हन्त, परिगृहीतपौण्ड्रकाद्वैतानाममीषां नित्यमुक्तवादोऽपि नित्यमुक्तवादतामापादयति । तथाहि-  
मुक्तस्य नित्यमविशिष्टतनोरपूर्वां 

मुक्तिं प्रकल्पयितुमात्तविचारयत्नः । 

स्वप्नप्रसूनमकरन्दरसस्य मन्ये 

स्वादुत्वमन्यदुपपादयितुं क्षमेत ॥ ९२ ॥  
आलक्ष्यतामयं रजनिचरवंशबान्धवानां राहुमीमांसकानां सुभगा भिक्षुकन्यायः, यदेते निगमान्तपरित्यागिनः परानधिक्षिपन्ति, प्रतिक्षिपन्ति च स्वयमेव निगमान्तान् । अतः सभाकम्पा-  
भावप्रतिपादकजडपुरुषप्रयुज्यमानभसापङ्काभाववचनवदपहास्यवच 

साममीषां प्रतिक्षेपेऽप्यपत्रपामहे । श्रुतयस्तु त्रिभुवनसंरक्षणे प्रवृत्ताः प्रतिक्षिपन्ति । यदपि चैतेषां चिदचिदीश्वरयाथात्म्यतस्कराणामन्तिमयुगमस्करिणां नित्यानित्यवस्तुविवेकादिसाधनचतुष्टयाभि- धानम्, तच्च तत्त्वातत्त्वविवेकाभावः, रागद्वेषादिसाधनसंपत्, लौकिकवैदिक[^222] धर्मानुष्ठानवैमुख्यं, बुभुक्षुत्वं चेति यथानुष्ठानं विपरिणामेन परिहसन्ति सन्तः ।  
गुरुः- भद्र, किमत्र विस्तरेण ! 

शिष्यः -- भगवन्, पक्षान्तरमपि प्रतिक्षिपामि । 

यदि भास्कर यादवप्रकाशौ 

[^223]निगमान्तस्थितिनिर्णयप्रवीणौ ।

अपरैः किमिवापराद्धमार्यै- 

रयथाभाषणचातुरीधुरीणैः ॥ ९३ ॥  
अत एव निर्गुणब्रह्मवादिनां प्रच्छन्नबौद्धप्रसिद्धिवदनयोरपि जैनगन्धिवेदान्तिनाविति नामधेयमनुशोश्रूयामहे । इदं किल निखिलोपनिषदेकरहस्यम्[^224]-  
मिथो भेदं तत्त्वेष्वभिलपति भेदश्रुतिरतो[^226] 

विशिष्टैक्यादैक्यश्रुतिरपि च सार्था भगवती ।

 इमावर्थौ गोप्तुं निखिलजगदन्तर्यमयिता 

निरीशो लक्ष्मीशः श्रुतिभिरपराभिः[^227] प्रणिदधे ॥ ९४ ॥  
राजा - ब्रह्मन्,  

तत्त्ववृत्तोभयभ्रष्टपाषण्डि [^228]गणसंकुलः । 

कृती भवति कालोऽयं कृतिना संप्रति त्वया ॥ ९५ ॥ 

शिष्यः- महाराज, सर्वमेतद्भगवतः प्रसादेन[^229] । अद्य हि- 

कणादपरिपाटिभिः कपिलकल्पनानाटकैः 

कुमारिलकुभाषितैर्गुरुनिबन्धनग्रन्थिभिः ।  
तथागत कथाशतैस्तद्नुसारिजल्पैरपि  

प्रतारितमिदं जगत्प्रगुणितं यतीन्द्रोक्तिभिः ॥ ९६ ॥ 

किंच,

मुकुन्दाङ्घ्रिश्रद्धाकुमुदवनचन्द्रातपनिभा 

मुमुक्षामक्षोभ्यां ददति मुनिवृन्दारकगिरः । 

स्वसिद्धान्तध्वान्तस्थिर कुतुकदुर्वादिपरिषद्- 

दिवाभीतप्रेक्षादिनकरसमुत्थानपरुषाः ॥ ९७ ॥  
सेनापतिः---- देव, 

वशंवदवचोवृत्तिर्वादाहव महारथः । 

परिभूतविपक्षोऽसौ पारितोषिकमर्हति ॥ ९८ ॥  
शिष्यः सेनापते,  

दयया देशिकेन्द्रस्य दृष्ट्या चास्य महीपतेः । 

परितोषेण चैवं ते प्राप्तोऽहं पारितोषिकम् ॥ ९९ ॥

 राजा --- भगवन्, प्रियहितमेवासौ वदति । 

सेनापतिः- ततश्व, 

सभाजयितुमिच्छामि प्रत्यक्षितसभाजयम् । 

एतं भगवतश्छात्रमेकभक्त्या परिष्कृतम् ॥ १०० ॥ 

शिष्यः - महाराज, भगवन्त एव संभावनामर्हन्ति । 

गुरुः -- त्वमपि मन्नियोगेन । 

राजा -भगवन्, 

त्रय्यन्तस्थापकोऽयं दृढतरममुना तत्वदृष्टिश्च दिष्टा 

दिष्ट्या चादिष्टमेतद्दिशि दिशि लडहो[^230] डिण्डिमस्ताडनीयः ।  
शुष्कोपन्यास शिक्षापटिमकटुरटद्वैरिविद्वत्करोटी- 

कुट्टाकक्रीडमष्टापदकटकमसौ वामपादे विभर्तु ॥ १०१ ॥ 

(इति कटकं ददाति) 

शिष्यः -- (गुरुमवलोकयति) 

गुरुः - भद्र, अस्त्वेवमलङ्घनीया खलु राजाज्ञा । 

शिष्यः - यदाज्ञापयति भगवान् । ( इति कटकमाधत्ते) 

गुरुः - आयुष्मन्, अवधार्यतामेतदद्य प्रभृति ते कर्तव्यम् -  
सत्कारकीर्तिधनलब्धिषु निर्व्यपेक्षः 

प्रश्नोचितेषु परया कृपया प्रसीदन् । 

सत्तर्कतन्त्र परिकर्मितमाशरीरा- 

च्छारीरक प्रवचनव्रतमाद्रियेथाः ॥ १०२ ॥

शिष्यः - यदादिशति भगवान् । 

(नेपथ्ये) 

गम्यताम्, गम्यताम् । आः कष्टमापतितम् । 

रागद्वेषाभिख्यया ख्यातपूर्वौ 

मृढावेतौ दानवो मोहभृत्यौ ।  
निष्प्रत्यूहौ निर्जिहाते विरक्तिम् 

बन्दीकर्तुं विष्णुभक्त्या समेताम् ॥ १०३ ॥ 

(सर्वे ससंभ्रममाकर्णयन्ति) 

राजा - भगवन्, अद्य खलु शान्तिकर्मणि वेतालोदयः संवृत्तः । तत्साधयन्तु भवन्तः समीहितसमर्थनाय । वयमपि वैरिबलनिर्मूलनाय संप्रयतामहे । 

(इति परिक्रम्य निष्क्रान्ताः सर्वे ) 

इति कवितार्किकसिंहस्य सर्वतन्त्र स्वतन्त्रस्य श्रीमट्वेंकटनाथस्य वेदान्ताचार्यस्य कृतिषु संकल्पसूर्योदये [^231]प्रतिमतभङ्गो नाम द्वितीयोऽङ्कः । ॥ १०४ ॥

