+++
title = "प्रभावली"

+++
  
अस्मिन्नङ्के विवेकेन पुरुषस्य संयमस्थानविशेषनिर्धारणं क्रियते । तत्र तावत् तदुपोद्घातत्वेनादौ विष्कम्भे महामोहस्य कञ्चुकी स्वदुःखकथनपूर्वकं

X५३०  
स्वकृत्यं कथयति -- ततः प्रविशतीत्यादि । कञ्चुकः अस्य सर्वदास्तीति कञ्चुकी; द्वाःस्थः । अयं दर्पस्य तनयः स्तम्भः जडीभावः निरुद्योगता नाम पुरुषधर्मः । स्वाधिकारादि वर्णयति - अहं हीत्यादि । महामोहस्य प्रतिहारी । प्रतिहारो द्वारम् ; तदस्य पाल्यत्वेनास्तीति प्रतिहारी द्वारपालः । दर्पात् संभवः; दर्पतनय इत्यर्थः ; स्तम्भ इति नाम । स्वकृत्यमाह - सदागमेति । सदागमाः सच्छास्त्राणि तेषां निवारकः । यद्वा सतां महतामागमस्य निवारकः । स्वदुःखकथनव्याजेन राजसेविनां दुःखं वर्णयति — मम चेत्यादि । अविरलाभिः ; निबिडाभिः । वलिभिः ; रेखाभिः । सोपानकल्पम् ; सोपानशब्दो- ऽत्र सोपानवद्वाचकः; सोपानवद्धर्मिसदृशम् । मम वर्ष्म; शरीरं कर्म । दुर्निवारा; अपरिहार्या । इयं जरा; केशादिविस्रंसनं जीर्णभावः । द्रुतपदं यथा तथा अधिरूढा । तथापि नियतिभूम्ना ; विधिमहिम्ना । शैशवे ; अतिबाल्ये । संगृहीता तादृशी स्वोदरभरणसाधनी इयं वेत्रयष्टिः मया सह चरति ; इदानीमपि न जहातीति भावः ॥ १ ॥

एवं जरया पीडितस्य वयः सर्वमतीतम् ; वाञ्छा तु न शाम्यतीत्याह- 

X५३१.  
निःशङ्केति । निःशङ्कं यत् संचरणं तस्य विघातकारिणीभ्याम् । राजपरतन्त्राणां निःशङ्कं यथेष्टं संचरितुं न शक्यते राजा कदा आह्वास्यतीति भिया । जराक्रान्तस्यापि अशक्त्या निःशङ्कगमनं न लभ्यते । जरसा ; जरया । नृपाज्ञया च नितरां पीडितोऽस्मि । अथापीति शेषः । मध्येन उपलक्षितः ऊहितः मनोरथभङ्गः । यथा वार्धके मध्यो भग्नः, एवं मनोरथोऽपि भक्ष्यतीत्यूहितुं शक्य इत्यर्थः । यद्वा मध्ये कार्यसिद्धेः प्रागेव दृष्टो यो मनोरथस्य भङ्गः, तेन दीनापीति भावः । वाच्छा तु वर्धते । वयः सकलं बाल्ययौवनवार्धकाख्यं सर्व निःशेषं गतम् ॥ २ ॥

आस्तामिति । सर्वशरीरेषु साधारणागतिर्जरा तिष्ठतु । तच्चिन्तनं न कर्तव्यम् । तत्र संमतिं दर्शयति-नहीति । जानपदम् ; जनपदो देशः,

X५३२  
तत्संबन्धि दुःखं तन्मध्यगतेनैकेन शोचितुं नार्हमिति न्यायविद आहुरिति शेषः । जरा नृपाज्ञयोरतिशयेन नृपाज्ञैव निष्ठुरतरा । तदिदमुपपादयति — तरत्विति । विवित्सया; लब्धुमिच्छया; लोभेनेत्यर्थः । अब्धिं तरतु; समुद्रं यानपात्रेण संतरतु । इदमप्यरुंतुदं दुःखकरं न भवति । सर्वत्राप्यनुज्ञायां लोट् । शैलस्य तटीं लोभेन अधिरोहतु । तदपि सह्यम् । धातुवर्गं लोहादिकं धमतु; मूषया पुटपाकं करोतु । तदप्यनुमन्यते । शस्त्रमुखम् ; संग्रामम् । अभिगच्छतु लोभेन ॥ तदप्यस्तु । तदिदमेवारुंतुदम् ; मर्मवेधि, दुःखकरम् । भिया; कदा दण्ड आपतिष्यतीति भिया । बह्ववधाय; अत्यन्तावधानेन सह । धनगर्वेण मेदुराः सान्द्रा ये क्षितिभृतः तेषाम् अङ्कणेषु अवरोधस्थलीषु यच्चङ्क्रमणं संचरणं, तदिदमेव दुःसहमित्यर्थः ॥ ३ ॥

एवं दुःखकरेऽपि शरीरे स्थिरजीविताशया स्वं निन्दति - आः कष्टमित्यादि । प्रत्यङ्गं कम्पेन वार्धकप्रयुक्तेन परिवर्तितं कञ्चुकं यस्मिन् । पर्याप्तं यथा तथा रूढं पलितं जराशौक्ल्यं यस्मिंस्तस्मिन् । पराधीनशरीरे अक्षीणः परिपूर्णो रागो यस्य । अजरामरा; जरामरणवर्जिता, नित्येत्यर्थः, जीविते जीवने आशा यस्य तम् । मामेव ममान्तरात्मा मम मनः, यद्वा अन्तर्यामी पुरुषः हसतीव । हन्तेति खेदे ॥ ४ ॥

X५३३  
सनिश्वासम् ; निश्वस्येत्यर्थः । निरधिकारतैव; अधिकारराहित्यम्, स्वेच्छया तूष्णीमवस्थानमित्यर्थः । सुखस्याधिकारः ; हेतुः । मुधा निर्वेदेन; व्यर्थचिन्तया । तत्र हेतुः - स्वतन्त्रस्येति । क्रूर शासनस्य प्रेषणे ; प्रेषितकृत्ये । अतिनिपुणो यः परिजनः, तदुचितं तद्योग्यम् । दिदृक्षमाणः ; द्रधुमिच्छुः । शत्रुभूमिषु पुण्यक्षेत्रेषु दोषप्रवर्तनाय प्रस्थापिते प्रेषिते सति । प्रतिबलं प्रतिपक्षः, तस्य भेदनोपाये समर्थम् । देवासुरपशुपक्ष्यादिषु सर्वत्राविशेषं यथा तथा निर्विघातगतिम् । अपसर्पम् ; चरमित्यर्थः । अपसर्प्य; प्रस्थाप्य । अयम् ; विघ्ननामा चरः । सत्; शोभनम् । असत्; अशोभनं वा । किमागत्य वदिष्यतीति संदेहाधिरोहेण चञ्चलचित्तः । तस्य विघ्नचरस्य प्रत्यागमनं ज्ञातुं स्वस्मै निवेदयितुं चादिक्षत् आज्ञापितवान् । सत्वरं यथा तथा परिक्रान्तयमनियमासनप्राणा-

X५३४  
यामप्रत्याहाराख्यस्थानपञ्चकः तत्र तत्र स्थानेषु संनिहितैः प्राप्तः मङ्गलाचरणैः सर्वत्र प्रतिहतगतिः, अवकाशमलभ्यमान इत्यर्थः ; संप्रति अद्य पुरुषस्य

X५३५  
समाध्यारम्भे संपन्नोद्योगम् स्यन्दनेन सह ; स्यन्दनारूढं दृष्ट्वेत्यर्थः । निराशतया प्रतिनिवृत्यागतः स्वामिनो महामोहस्य संदर्शनसमयं प्रतीक्षमाणः समया शुद्धान्तं शुद्धान्तस्यावरोधस्य समीपे अवतिष्ठते । असौ विघ्नश्च यथादृष्टार्थवादी भवति । इदानीं तदुक्तं विघ्नोक्तं सर्व तथाच उक्तप्रकारेणैव अध्यक्षेण प्रत्यक्षेण संघटते संगच्छते । तदुक्तं मया प्रत्यक्षेणानुभूयत इत्यर्थः । यदुत ; यस्मात् । मनोरथेति । तर्कः विचाररूपः प्रमाणानुग्राहकत्वेनोक्तः सारथिर्यस्य स सन् पुरुषस्य संयमस्थानं द्रष्टुकामः इतः अस्मदभिमुखमायाति ॥ ५ ॥

यथादिष्टम् ; यथाज्ञप्तम् । शुद्धविष्कम्भः ; प्राकृतभाषाया अमिश्रणात् ।

शुद्ध विष्कम्भः

यथानिर्दिष्टः ; मनोरथरथारूढः तर्कसारथिश्च सन् । अये इति परिजनसंबोधनम् । असौ मे मनःपूर्वी रथः सुपथा संचरते ; निःशङ्कं प्रवर्तत इत्यर्थः । " समस्तृतीयायुक्तात्" इत्यात्मनेपदम् । केनेत्यत्राह - त्वयेति ॥ कीदृशेनेत्यत्राह - आहार्यहेतुमुखेनापीति । आहार्य आरोपितो हेतुर्मुखं यस्य तेन । तथाप्यन्ततः सूनृतवादिना ; निश्चयजनकेनेत्यर्थः । अपिर्विरोधे ।

X५३६  
॥ '

निष्प्रतिघवृत्तिना; प्रतिकूलतर्करहितेनेत्यर्थः । नियमः ; साध्यसाधनयो- र्व्याप्तिः, तत्सहितेन । भूयिष्ठशब्देनानौपाधिकत्वं सूचितम् । परानुकूल्यं त्यजता; प्रतिवाद्यनिष्टप्रसञ्जकेन । त्वदायत्तप्रसरः; तर्कप्रवृत्तिरपि विवेकाधीनेत्यर्थः । अथ पुरुषस्य स्वपक्षपरपक्षादिविभागोऽपि त्वदधीन इत्याह- अपिचेति । आदिशब्देन साधनदूषणादयो गृह्यन्ते । विविङ्क्ते ; विवेचयति ॥ ६ ॥  
सांप्रतिक स्वावस्थामाह – वयं खल्वित्यादिना । वशीकृत सर्वेन्द्रियस्य ; यमनियमादिस्थानपञ्चकारूढस्येत्यर्थः । धारणादीनां धारणध्यानसमाधीनां सिद्धिकरम् । परिक्रमस्यानुपूर्व्या मध्यमं लोकं भूलोकमवेक्षितुमित्यर्थः । भूमि वर्णयति - स्फुरदिति । स्फुरताम् अराणाम; अराः चक्रस्य नाभिनेमिव्याप्ता. बन्धविशेषाः, तेषां परिपाटी प्रक्रिया, तया चारवः शैलाः प्रत्यन्तपर्वताः यस्मिन् । चक्रवालाद्रिः ; लोकालोकपर्वतः स एव नेमिः प्रधिः प्रधिस्थानीयो यस्मिन् । धरणिमण्डलरूपे चक्रे । अमी सप्त जलधयः । संपूर्णम् अखण्डं वृत्तं मण्डलं येषां ते । प्रचितैः बद्वैः विविधैः पट्टेः रथचक्रबद्धः स्वर्णलोहादिमयैः दण्डैः स्पष्टं संख्यं युद्धं यस्यास्ताम् । अभिख्यां शोभां दधति ॥ ७ ॥



X५३८  
इदम् ; भूमण्डलम् । त्रिगुणं त्रिगुणाख्यप्रकृतिविकारभूतस्वर्गभूलोकादिकं, तदेव मरुकान्तारं तत्र गतागतेन यः खेदः, तेन जनितेन निर्वेदेन विषादेन विधुराः रहिताः; अमुमुक्षव इत्यर्थः । अत एव कामकामानाम्; क्षुद्रं फलं कामयन्त इति कामकामाः, तेषाम् । अयं च ; महामेरुः । भुजगपतिः शेषः, स एव नालः, तेन विधृते भूपद्मे केसरपर्वताः गन्धमादनादयः तैः परिवृततनुः कर्णिकारूपः कर्णिकारूपेण विलसति प्रकाशत इत्यर्थः ॥ ८ ॥

X५३९  
अत्र गङ्गातटवृक्षवाटिका प्रत्यासन्नेत्याह- असाविति । असौ ; वाटिका । इह ; मेरौ । विरुतैः शब्दैः मुखरः शब्दायमानः परिसरः समीपप्रदेशः यस्याः सा । प्रफुल्लानि विकसितानि मुकुलान्येव प्रणालिकाः, तासां मुखेभ्यो गलिताः स्रुताः मधुधारायाः धोरण्यः कुल्याः, ताभिः पूर्यमाणानि तरुमूलालवालानि यस्याम् । आलवालं जलाधारमण्डलम् । सविधम् ; समीपम् । वाटिका स्थली । तत्रैरावतविहरणं दर्शयति -ह्ह चेति । निर्विघ्नं यथा तथा उद्गच्छन्त्या मदनाड्या कण्डूतिमत्योः गण्डस्थल्योः लीलाधूननेन चलिता या भृङ्गपटली

1.

3 

5 I

4

------

;

X५४०  
सैव परितः प्रसरन् मृषाचामरः कल्पितचामरो यस्य सः । मन्दमान्दोलितस्य चलितस्य, मन्दराचलस्य तट्याः निष्ठ्यूता निर्गच्छन्ती या धातुच्छटा, गैरिक धूलीपटलं, तदेव सिन्दूरं गजालंकरणचूर्णं, तस्य द्युत्या मनोहरः । स्तम्बेरमाः

गजाः तेषां श्रेष्ठः, ऐरावत इत्यर्थः । इह विहरति ॥ ९ ॥

,

किंचात्र मन्दमारुतो वातीत्याह-क्षरतीति । ऐरावणश्चासौ करटी च । करटो गजगण्डं तदस्यास्तीति करटी वारणः । तस्य शुण्डया पीता । संतानद्रुमस्य किसलयैः कथंचिदापादितविच्छेदा, प्रतिहतेत्यर्थः । स्मरेण विकसन्त्या उत्कण्ठया औत्सुक्येन विहरन्तीनाममरस्त्रीणां लोला या कबरी केशपाशबन्धः, तत्र जरीजृम्भती या माला, तस्याः मकरन्दांशं हरतीति हरा । वातस्य वीचिः आरात् समीपे क्षरति वातीत्यर्थः । अत्र पादत्रयेण यथाक्रमं मान्द्यशैत्यसौरभ्याण्युक्तानि । पूर्वोक्ताभिर्वर्णनाभिर्मेरुः समाधिस्थानं न भवतीति सूचितम् ॥ १० ॥

X५४१  
विवेकोऽयं मेरुशोभासक्तचित्तो भवति । तमेनं प्रकृतकार्ये योजयामीत्याह - रत्नेति । रामणीयकम् रमणीयत्वम् । प्रक्रान्तकार्ये; प्रकृतव्यापारे । काञ्चनशिखर्येव भूपद्मकर्णिका, तत्र स्थितेन भवता असौ क्षिति पद्मः समीक्षितः किमित्यन्वयः । सत्पथवर्तिना ; सत्वे स्थितेन । साकल्येन ; सामान्येनेत्यर्थः । प्रस्तुतम् ; समाधिक्षेत्र निर्धारणम् । प्रतीकशः ; अवयवशः । विवेक्तव्यः ; विवेचनीयः । द्विसप्तभुवनानि ; चतुर्दश लोकाः ; तदात्मकं यत् द्रुहिणगह्वरं ब्रह्माण्डं, तत्प्रेक्षणे शोधने विषये । सर्वधर्मानुष्ठानयोग्ये इह ;



X५४२  
क्षितौ । निर्धारणे सप्तमी । त्रिवर्ग एव पुटभेदनं पत्तनं वासभूमिर्येषां ते त्रिदशाः, तेषां योग्यानि यानि वर्षाणि इलावृतादीनि तानि त्यजतीति तत्त्यजं रथोत्तमं भारतोन्मुखं प्रवर्तय ॥ ११ ॥

कलधौतगिरिः; रजतगिरिः, कैलासः । कैलासोऽपि संयमस्थानं न

.

.X५४३  
भवतीत्याह - विजितमनोभवेनेति । रुद्रो यद्यपि विजितकामः ; तेन सदाधिष्ठितोऽपि कलधौतगिरिः संयमनस्य समाधेः स्थानं न भवति । तत्र हेतुमाह- गजमुखेति । गजमुखस्य विनायकस्य गण्ड एव शैलः, तस्य यत् घनदानं सान्द्रमदजलं, तदेव कलिन्दसुता यमुना, तस्या लहरय एव झलंझलाबहल- कज्जलं, झलंझलाशब्देन विशिष्टं बहलं कज्जलम् अञ्जनं तेन कम्बलितः कम्बलैरावृत इव लक्ष्यते । कश्मलित इति पाठान्तरम् । तदा संजातकश्मल इत्यर्थः ॥ १२ ॥आदिकन्दं ; मूलभूतं कन्दम् ॥ १३ ॥सिद्धेः ; सिद्धयोगैः । सहचरेति । सहचराणां भर्तॄणां भव्या अनुकूलाः

X५४४  
याः दिव्याः शबर्यः शबरस्त्रियः, तासां कबरीषु ये मदनमहेषवः पुष्पाणि, तेषां जालस्य यन्मधु, तस्य यः सौरभसारः परिमलातिशयः, तद्भृतः । मदेन विषमिता या दन्तिघटा, तस्याः करटाः गण्डस्थलानि, तान्येव कटाहाः, तेभ्यो वहन्तीति वाहिनः, ते च ते घनशीकराश्च,

घनशीकराश्च तैः शीभरिताः संजात शीभराः ; संजातजलबिन्दव इत्यर्थः । मरुतः ; वायवः । इह ; गन्धमादने । वहन्ति ; वान्तीत्यर्थः ॥ १४ ॥

तर्हि ; गन्धमादनादीनामसेव्यत्वपक्षे । इतः ; अत्र दिव्ये तपोवने ।

X५४५  
स्वकल्पितेति । स्वशब्दो हनुमत्परः । स्वेन कल्पिताः रघूद्वहार्थं कृताः प्रथनकेलयः युद्धलीलाः, तद्विषयगाथाशतस्य श्लोकशतस्य प्रयुक्तिपथशिक्षणे योगमार्गाभ्यासे प्रवणानि तत्पराणि यानि सिद्धबृन्दानि, तैर्वृतः । स्थिराणि कठिनानि वीरव्रणानि अस्त्रताडनाङ्काः यस्य सः । कनकशैलः मेरुः, तच्छृङ्गस्याकृतिरिवाकृतिर्यस्य ; पिङ्गलवर्ण इत्यर्थः । को वा कपिः कदलिकावनमित्थमुपसर्पति ; स एष कपिः क इति पृच्छति ॥ १५ ॥

तस्योत्तरं तर्क आह— अवधारयत्विति । अवधारयतु; शृणोतु ।

X५४६  
हनुमानुपस्थित इत्याह- परिणतेति । कीदृशः ? पक्वफलभक्षणाकाङ्क्षया ग्रहीतुमभिलषितो भास्करो येन । पवनगरुडयोः परस्परस्पर्धादाने ; अहमस्य वेगमनुसरामीति यो विरोधः, तद्दाने प्रवीणो यो जवः तेनोल्बणः प्रव्यक्तः, प्रसिद्ध इत्यर्थः । लङ्काया दाहे दाहेन वा उत्सिक्तं गर्वितं वालधिः पुच्छं, तस्य वैभवं यस्य सः । रघुपतेः रणारम्भे क्रीडारथः ; मातलिरथागमनात्पूर्वे रामस्य हनुमानेव लीलारथः ॥ १६ ॥

चमत्कारः; विस्मयः । अयमित्यादि । अयम् ; हनुमान् वर्णयितुम-



X५४७  
1

शक्यवैभवं किमपि गीतं गायति । तदेव दर्शयति-भगवतीति । दशास्यरिपोः भगवति भरद्वाजे भुक्तिः भोजनम् । तथा शबरीगृहे मुक्तिः । विश्वामित्रश्च प्रभुर्भवन् येनानुसृतः प्रभुत्वेनानुसृतः । प्लवगपतिश्च तथा; प्रभुत्वेन येनानुसृतः । आभ्यामस्य सौम्यरूपं ललितत्वं व्यञ्जितम्। भृगुपतेः परशु- रामस्य तपः येन लूनं छिन्नम् । खगस्य काकस्य दृष्टिः दक्षिणा लूना । अनेन परत्वरूपोत्तुङ्गता दर्शिता । एवं दशास्यरिपोः दलितोत्तुङ्गा वृत्तिर्जयति लोके । इति गायतीति संबन्धः । प्रभुशब्दो विश्वामित्रसुत्रीवयोर्विशेषणम् ।अनुसृत इति कर्मणि क्तः । वृत्तिस्तु भक्त्यनुसृतिलवनरूपा ॥ १७ ॥

X५४८  
आश्रमपतेर्विजिताक्षत्वेऽपि आश्रमस्य सत्वोत्तरत्वेऽपि नेदं समाधिक्षेत्रमित्याह - विजितेति । विजितेन्द्रियतया विख्यातस्यापि । जोघुष्यमाणा वेणुमृदङ्गा येषां तैः । लास्यं ललितनृत्तं, ताण्डवमुद्धतनृत्तं, तदुभयमङ्गीकृतं यैः । अनुपमो यो गान्धारग्रामः, तद्गीतरसिकैः । दंपतिशब्दस्य द्व्यर्थवाचित्वेन द्विवचनयोग्यत्वेऽपि समुदायस्यैकत्वमङ्गीकृत्य दंपतिशब्दात् प्रातिपादिकात्सुबुत्पत्तिः । तथाच बहुभिर्दंपतिभिरित्यर्थः । न श्रद्दधे ; न विश्वसिमि । गीतास्वादा-

X५४९


नन्दपरवशतयात्र जन्तवः सजीवचित्राणीव वर्तन्त इत्याह- पश्यामि चेति । सर्वतः समाकृष्टं च तत् अवस्थितं च ; अपूर्वम् ; इतः पूर्वमदृष्टम् । चित्रवदवस्थाने हेतुमाह - परिणमतीति । स्वराः ; निषादऋषभादयः, तेषां परिणतिः

X५५०  
विनिमयः, तेन चित्रां मूर्छनां स्वराणामारोहावरोहणे, तां भूषयद्भिः श्रुतिभिः स्वरारम्भकशब्दविशेषैः सुरभितानि अलंकृतानि शब्दविशेषा येषां तैः । स्वैरगीतैः ; यथेष्टगानैः । अत्र स्थितानां जन्तूनां संवित् आनन्दरूपा परिणमति । सा च निखिलव्यापारान्तरं विहाय आत्तरागं यथा तथा स्निह्यति ; तत्रैव सक्ता भवति ॥ १८ ॥

ननु भवतु स्वैरगीतम् ; तद्विहाय समाधिः कर्तव्य इत्यत्राह - अशक्य- श्चेति । संनिधौ तत्परित्यागस्त्वशक्यः । इममेवार्थमुपपादयति - अहत्वेति । इह ; जगति । त्रिभुवनम् ; सर्वं जनमित्यर्थः । अहत्वा ; हननमकुर्वन्; सजीवमेव । कामहस्ते विक्रयं कुर्वन् समर्पयन्नित्यर्थः । वरस्त्रीमञ्जीरध्वनेरहत्वा विक्रयणे हेतुमाह - विजितेति । विजितः कलहंस्याः कलरवो येन सः ; यदृच्छया संपन्नः श्रुतः । अनघम्; परमविरक्तं मुनिमपि । मुक्तमपि वा ; मुक्तं चापीति भावः । विकर्तु विकारं प्रापयितुं समर्थः । किमालोकितमुखैः ; आलोकितमालोकनम् । मुखशब्देन संभाषणादीनि गृह्यन्ते । तैः किम् ; तानि तिष्ठन्त्वित्यर्थः ॥ १९ ॥

X५५१  
इममेवार्थे निदर्शनान्तरेण द्रढयति—कठिनेति । कठिनो दृढः नियमो यस्य । अन्यत्र कठिने काठिन्ये नियमः स्वभावनियमः यस्य । वरयुवत्याख्यवह्निकुण्डे यदृच्छया संनिहिते सति सपदि तत्क्षण एवं सहसा अतर्कितं लीयमानमतिः सन् नष्टप्रज्ञः सन् नवनीतकुम्भवत् विलीनो मृतो भवति ॥ २०॥

अथ हिमवन्तं पश्येत्याह - सर्वधात्विति । सर्वैर्धातुभिः रतैश्व चित्रम् । ओषधयः ; विशल्यकरण्यादयः । सर्वोर्वीधरेभ्यः समधिकमहिमवन्तम् । एष इति । गिरिः हिमवान्, मैनकपर्वतस्य जनकः । धरण्याख्यधेनोः तर्णकः सद्योजातवत्सः । धरणीधेनुदोहे हिमवन्तं वत्सीकृत्यादुहन्निति पौराणिकी कथा । त्रिदशाचलस्य मेरोः जामाता । त्र्यम्बकस्य श्वशुरश्च भवति ॥ २१ ॥

X५५२  
अत्र गङ्गा प्रवहतीत्याह - इयमिति । तां वर्णयति--वाहिन्य इति । वारिक्रीडितम् ; जलक्रीडा, तेन नर्तिताङ्गयः वलभिदः इन्द्रस्य शुद्धान्तसीमन्तिन्यः अन्तःपुरस्त्रियः, तासां वक्षोजेभ्यः क्षरद्भिरङ्गरागैः सुभगोत्सङ्गा गङ्गा । वन्यमहिषश्रेण्यः ; वन्यमहिषपङ्क्तयः, तासां विषाणैः आहत्या क्षुभ्यन्तः आविलाः दुर्दमाः अपनेतुमशक्याः कर्दमाः पङ्का येषां तानि पयांसि यासां ताः, वाहिन्यः क्षुद्रनद्यः लोके बह्वयः सन्तीत्यर्थः ; ताभिः सादृश्यं न सहत इत्यर्थः । सर्वोत्तरा गङ्गात्र प्रवहतीत्यर्थः ॥ २२ ॥

अयमिति । अयं हिमाद्रिः संयमिनां निवासयोग्यो देशो न भवति ।

.

X५५३  
कुतः ? हरिचरणनद्याः निपातघोषैः शब्दायमानवनगह्वरत्वादिति हेतुगर्भ विशेषणम् ॥ २३ ॥

हेत्वन्तरं चास्तीति वक्तुमुपक्रमते – ससंभ्रमेति । हेत्वदर्शनात् संभ्रमः । तस्यातिशयनात् अद्भुतम् । अतर्कितोपस्थितं घ्राणस्पर्शनयोरुन्मादकरम् ; किमपीति शेषः । तत्स्फुटयति — इह हीत्यादिना । उद्यानायातस्य विद्याधर मिथुनस्य रतिश्रान्त्याः अपक्रान्तिहेतुः । तुषारैः आर्द्रगात्रः । नीहार त्विषः चन्द्रस्य यः कलङ्कः, तस्य प्रतिवदनपदे प्रत्याख्यानस्थाने न्यस्तया कस्तूरिकया उद्यन्तः नेपालीनां गण्डपालीषु परिमलाः, तैः ललितः गन्धवाहो वायुः, अत्र स्पन्दते मन्दं चलति ॥ २४ ॥

उक्तहेतुमनुवदन्नुत्तरत्र प्रेरयति - अत इति । " आर्यावर्तः पुण्यभूमि-

X५५४  
मध्यं विन्ध्यहिमागयोः” इति हिमाचलविन्ध्ययोर्मध्यदेश आर्यावर्तः ।

" आनादाविह संसारे दुर्वारे मकरध्वजे ।

कुले च कामिनीमूले का जातिपरिकल्पना ॥

इति बाह्याः सत्स्वपि व्यभिचारिणीपुत्रत्वदूषणमुद्भावयन्ति ; तदनेन प्रत्युच्यते- नवेति । नवयौवनेन यो दुर्मदः, तेन अन्धानां नारीणां दुरितं व्यभिचाररूपं, स एवोपद्रवः, तेन दूषितापि जातिः ब्राह्मणत्वादिः अधुना कलियुगेऽपि व्यभिचाररूपापायरहितानां पतिव्रतानां परंपराभिः सत्सु महत्सु केषुचित् नाशं न याति यत्र, तस्मै आर्यावर्तायेति योजना ॥ २५ ॥

तपोवनैः निरन्तरम् ; सान्द्रम् । सार्थवाहसार्थः ; तीर्थयात्रापरपान्थ- समूहः । निरर्गलं कलिबलं, तेन संकुचितं निगमवर्त्म, वैदिकमार्गः । प्राग्देश- भवाः प्राच्याः । उदग्देशभवा उदीच्याः । पश्चादेशभवाः पाश्चात्त्याः । पाषण्ड़ि-

X५५५  
गणैः शबलिते धर्मे भग्नचरणत्रये; चरणत्रयं तपोदानसत्यरूपम् । बहुशो विचार्यमाणं न किंचिदपि स्थानम् अवशिष्यते ; सर्वमपि दोषदुष्टमित्यर्थः । अवतारेण रामावतारेण । अयोध्याजनपदं परमपदत्वेन प्रशंसति — अयोध्येति । इयं परिदृश्यमाना पुरी दिव्या अयोध्या; "देवानां पूरयोध्या " इत्त्याद्युक्त- विभवा अयोध्या । अत्र या सरयू नदी, सा विरजैव भवति ; वैकुण्ठलोकगता विरजानद्येव । एते दृश्यमानाः विधिनियमेन बद्धाः पशवो येषु ते विभोः श्रीरामचन्द्रस्य यूपाः । स च रघुपतिः अवसरे अवसानकाले स्वं पदं वैकुण्ठम् अधिरोहर स्थिरचररूपमशेषं जन्तुजातं स्वेन सह अनैषीत् ; अत्रापि स्वपद मिति पदमनुषज्यते । अत एव अकुण्ठस्वातन्त्र्यः अप्रतिहतस्वातन्त्र्यः । हेतुगर्भमिदम् अप्रतिहतस्वातन्त्र्यादिति भावः ॥ २६ ॥



X५५६  
उपवनेति । उद्गृणद्भिः ; उच्चरद्भिः । प्रतिक्षणमनुमेया ये प्राच्यधर्माः वैदिकधर्माः तेषाम् अनुबन्धः अनुष्ठानं यत्र । चिरादुपनतजनघोषमपि सरय्वा एतत्तीरं रत्नालंकृतैर्यूपैः शोभते ॥ २७ ॥

अनुस्मृत्य ; दिव्यचरितमिति शेषः । दिव्यचरितमेव दर्शयति - विषयिभिरिति । असौ रामः । युञ्जानानाम् ; योगमभ्यस्यताम् । विषयिभिः ; इन्द्रियैरेव वक्त्रैः उपलक्षितम् । मन एव रजनीचरो रावणः, तम् । प्रबोधाः

X५५७  
ज्ञानविशेषा एव बाणसमूहाः, तैः युञ्जानगतैः प्रशमयति ; अद्यापि नाशयति । जुष्टः प्रीत्या सेवितः । सताम् अभयं ददाति ॥ २८ ॥

कुतूहलान्नमस्यति--नम इति । निष्किञ्चनजनाः उपायान्तराशक्त्या तद्रहिताः, तेषां स्वयं रक्षा उपायान्तरस्थाने स्थित्वा रक्षणं, सैव दीक्षा, तया समधिकं यथा तथा दीप्यमानयशसे । सुराधीशस्य इन्द्रस्य स्वैरेण व्यभिचारेण क्षणमात्रं कुपितस्य शापायुधस्य गौतमस्य वधूः अहल्या; तस्याः दृषत्ता पाषाणभावः, तदेव दुर्जातं दुर्जन्म, तस्य प्रशमनानि पदाम्भोजयोः रजांसि यस्य तस्मै कस्मैचन पुरुषधौरेयाय नमः ॥ २९ ॥

तादात्विक पाषण्डाभिभवं विचिन्त्यायमपि संयमस्थानं न भवतीत्याह- अयमपीति । अयमपि ; उक्तगुणवानपि । प्रचारेण खण्डितः कार्तयुगधर्मः

X५५८  
निवृत्तिधर्मः येन सः । अनिष्ठुरबुद्धिभिः ; प्रशान्तबुद्धिभिः । प्रादुर्भावभूमिः ; मधुरा । सपर्यङ्केन; शेषसहितेन । तन्महिमावबोधाद्वर्षः । नाथायैवेति । नाथायैव ; नान्येभ्यः । नमः पदम् ; नमः शब्दः भवतु । नमः पदं वितनुम इति वा पाठान्तरम् । चरित्राणां पूतनाशकटादिभङ्गरूपाणां क्रमैः परंपराभिः । भूयोभिः ; बहुतरैः । कुहनागोपाय ; कपटगोपालाय । गोपायते ; रक्षते ।

X५५९  
अद्यापि शृण्वतां पापनिबर्हणादिद्वारेति भावः । कालियेत्यादि । कालियस्य सर्पस्य मणिभिः स्फाराः भूरि प्रकाशमानाः याः स्फटाः फणाः, तासां वाटिका पङ्क्तिः, सेव रङ्गस्थलं, तस्योत्सङ्गे विशङ्कचङ्क्रमधुरा निःशङ्कसंचरणधुरा, तत्र पर्यायेण चर्याः कमणानि[‍?] यते प्राप्नुवते ॥ ३० ॥

परिहसनवृत्तिषु काश्रिदुदाहरति- हर्तुमिति । हैयंगवीनम; सद्योनवनीतम् दामग्रहणचटुलाम् उलूखले बन्धनाय दामग्रहणार्थमितस्ततःसंचरन्तीम् ॥ ३१ ॥

परिहासान्तरमाह वासो हृत्वेति । दिनकर सुतायाः; यमुनायाः ।

X५६०  
संनिधौ ; तीरे । अयमपि सव्रीडत्वे हेतुः, स्त्र्यन्तर संनिधौ लज्जाया आधिक्यात् । वल्लवीनां गौपीनां वासो हृत्वा ललितां कुन्दशाखामास्थितः आरूढः, ताभिः गोपीभिः तदनु तदनन्तरं वसने अभ्यर्थ्यमाने सति करकमलयोः

X५६१  
एकस्या एव उभयोर्हस्तयोः अब्जलिं याचमानः कश्चित् कामी लीलाकामुक इत्यर्थः । जयति ; सर्वोत्कर्षेण वर्तते ॥ ३२ ॥

कृष्णोपभुक्तगोपिकावृत्तान्तमपि दर्शयति- इमामिति । इमां मधुराम् उदधिना द्वारवतीमिव अधुना अधर्मेण आक्रान्तां संयम संपदः योगसिद्धेः आस्पदं न भावये । तथाहि कस्य वा वस्तुनः काले गच्छति सति गुणहानिर्न स्यात् ? कालेन सर्व निर्गुणं भवतीति भावः ॥ ३३ ॥

प्राङ्मुखयित्वा ; प्राङ्मुखं कृत्वा । क्षेत्रद्वयस्य अयोध्यामधुरयोः विप्लवे

X५६२  
सति । देशः; सालग्राम शैलदेशः । क्षेत्रतीर्थयोर्वैभवं दर्शयति-- पुनरिति । पुनरुपजनिः पुनर्भवः । तैः प्रसिद्वैर्मुनिभिः पूर्व चिरपरिचितम् । अस्मिन् विमलें चक्रतीर्थे सकृदपि मज्जतः पुंसः भवजलनिधेः गर्भात् एतद्देहावसाने उन्मज्जनं संसारान्मोक्षः स्यात् ॥ ३४ ॥

न रोचत इत्यत्र हेतुमाह - अयमिति । अयं देशः सालग्रामशिलान्तरंव-

X५६३  
स्थितधनलेशलोलुपैः तस्करव्याधैः उपहृतः । हेतुगर्भमिदम्; उपहतत्वादित्यर्थः । बहुगुणं यत्परं ब्रह्म, तस्य प्रेक्षा साक्षात्कारः, स एव सुधाब्धिः, तत्र - सुधाप्तीति पाठान्तरम् ; तदा सुधाया आप्तौ प्राप्तौ – मनोरथो येषां तैः । योगमा - रम्य च मुहुः उपनतप्रत्यासेधैः ; मुहुः प्राप्तमनोरथविघ्नैः । उज्झितः ; व्यक्तः ॥ ३५ ॥-

तर्हि वाराणसीक्षेत्रं दृश्यतामित्याह — इदं तर्हीति । पर्यन्तभागेषु स्वीकृत- नियमैः । वारणा असीति नामवन्नदीद्वयपरिवृतसमीपं ललाम तिलकम् । अत्र काम क्षोभो नास्तीत्याह – लब्ध्वापीति । अधः कृतपूर्वजन्मसौन्दर्य मूर्ति रथाङ्गभृतः कृष्णस्य प्रसादात् लब्ध्वापि रत्या स्वकान्तया भूयः समेत्यापि पुष्पधन्वा त्र्यम्बकात् ललाटस्थात् तृतीयान्नयनात् प्रचलितः, क्षोभितत्वादित्यर्थः । इह क्षेत्रे धर्मोपघातं कर्तुं नेच्छति ॥ ३६ ॥        

X५६४  
अत्र गुणान्तरमप्यस्तीत्याह — अपिचेत्यादि । इह वाराणस्यां पुराणं पुरुषम् ; भगवन्तं श्रीमन्नारायणम् । अजानताम्; अज्ञानामपीति भावः । मरणकाले विधिवशेन निमीलताम् ; म्रियमाणानाम् । कर्णे इति शेषः । पशूनां पतिः दयालुत्वात् स्वयमेवोपनिषदां दूरगं रहस्यम ; " यतो वाचो निवर्तन्ते "

इत्युक्तं विष्ण्वाख्यं तारकं ब्रह्म उपदिशति ॥ ३७ ॥

इदमप्यद्य समाधिस्थानं न भवतीत्याह - अद्यत्व इति । अद्यत्वे ; अद्य । समुपचितम् ; समुपार्जितम् । मलीमसैः ; मलिनैः । भागवतधर्माः ; पञ्चकालनिरतत्वादयः । तुरुष्कादिसजातीय देशाधिपतिः । लुप्तस्मृत्युक्तशौचाचारैः अवि- शेषितैः पूर्वोक्तपुरुषवदाभासमानैः त्रिचतुरैः परमार्थसाधुभिः समेताम् । धारणा- ।

X५६५  
ध्यानसमाधीनाम् ; धारणा नाम प्रत्याहृतस्य मनसो ध्येये निरोधः । ध्यानं ध्येयस्वरूपसंततचिन्तनम् । समाधिः साक्षात्कारः । तेषां सिद्धिस्थानम् ।

तदुपपादयति--सा काशीति;

नाममात्रेण प्रशस्ततया न चाकशीति न शोभते । भागवताधिष्टितमेव शोभते, नान्यदिति भावः । एवं सर्वत्र योजनीयम् ।सा आयोध्या च अयोध्येति नाममात्रेण सद्भिर्नाध्यास्यते ।सा अवन्तीत्युक्ता मुक्तिपुरी अवन्तीति नाममात्रेण कल्मषात् नावति न रक्षति ।सा काञ्चीति प्रसिद्धा पुरी नाममात्रेण; नोदञ्चति श्रेष्ठ्यं न प्राप्नोति ।सा मधुरेति प्रसिद्धा पुरी नाममात्रेण अग्रिमस्य प्रशस्तस्य वस्तुनो धुरं न धत्ते । अन्यापि द्वारवत्यादिरपि नाममात्रेण न मान्या । या भागवतानां मनसे न रोचते; यत्र भागवताभिमतिर्नास्तीति तैः परित्यक्ता भवति । तस्मात् पूर्वोक्ता देशाः संयमस्थानं न भवन्तीत्युक्तम् ॥ ३८ ॥

X५६६  
दुर्विलसितम् ; दुरुज्जृम्भणं महामोहस्य । समाधिस्थानयोग्यत्वाभावं निगमयति- विटेति । विटः ; धूर्तः । विदूषकः; परिहासकः । गायकाः ; नरस्तोत्रिणः । वैशिकाः ; वेश्यापतयः । विषमिताः; विषमतां प्राप्ताः । वासं लब्ध्वा परं पदं ब्रह्म क्षणं ध्यायता क्व नु भवितव्यम् ; न कुत्रापीति भावः ॥ ३९ ॥ परीक्षार्हः ; परीक्षाचतुरः । आजानशुद्धः; स्वतः शुद्धः । कलियुगे यः संक्षोभः, तेन सौभाग्यहीनः । मरुद्वृधा; कावेरी । पौराणिकाः ; शुकादयो  
भागवतारिषु पठन्ति,” क्वचित्कचिन्महाभागा द्रमिडेषु च भूरिशः" इत्या दिभिः । प्रमाणानुगुणवृत्तिः प्रमाणानुग्राहकः । किंतु अथापीत्यर्थः । अवधारितः निश्चितः धर्मविप्लवः यत्र तम् । परिसरम् समीपम् । अचिरेण लङ्घयेम । लङ्घनीयत्वं

सदृष्टान्तमाह । मिषत इति मिषतः अनिमिषं पश्यतोऽपि जनान् लोभयन्ती ; प्रतारयन्ती । तरङ्गिताभिः ; संजाततरङ्गानि । मृगतृष्णिकाभिः; मरीचिकाभिः । उज्झितरसा; निरुदका अन्यत्र उज्झितस्नेहा । मृग- तृष्णासदृशाभिस्तरङ्गिताभिर्वाग्भिर्बुद्धिमतोऽपि प्रतारयन्ती दुर्जनपरिषदिव दूरतः परिहार्या ॥ ४० ॥



X५६८  
अत्र ; मरुभूमौ । अयम्; पथिकजनः । गाढतापः पान्थः अतिमथनेन अतिप्रयासेनोद्धृतान् । अन्धकूपस्य अन्धकारावृतत्वात् । कतिचन जलबिन्दून् । कीदृशान् ? कुण्डिकापीतशेषान् ; आतपशुष्कः कुण्डिकाहृतं जलं किंचित्स्वयं पिबति; तच्छेषान् जलबिन्दून् करे चरणे कपोलयोश्चार्पयति । तथापि क्लान्तदेहः सन् कथमपि मरुदेशं क्रामति अतिक्रामति ॥ ४१ ॥

अत्र ; मरुभूमौ । कचित्प्राप्तवार्धुषिकवृत्तयः । स्वभावतः कृपणतरं कृच्छ्रलब्धधनमुदितं मानसं येषां ते । कीकटाः; क्षुद्राः । तादृशाः केचन धर्ममपि नानुतिष्ठन्ति । काममपि नानुवर्तन्ते । मोक्षमपि नानुवर्तन्ते । अर्थमेकमेवाश्रित्य धर्मादीननपेक्षमाणाः दुःखमेव प्राप्नुवन्ति ॥ ४२ ॥

X५६९  
एष च कश्चित् एषां कीकटानामाधिपत्यमधिरूढः नवधनेन मूढः । कथम् ? प्रलपतीत्यादि । यत्किञ्चित्प्रलपति । घूर्णति; भ्रमति । स्खलति ; कृत्यं मुञ्चति । मुह्यति ; अकृत्यमुपादत्ते । निरपराधिनः समीपस्थान् हुंकुरुते । न च स्वमार्गं जानाति । न च धाम ; प्राप्यं प्रयोजनं च न जानाति । स्वगृहमार्गमपि न जानाति । स्वगृहं च न जानाति । एवं सत्यपि परेभ्यो न लज्जते । यथा मदिरामदान्धः । तदेवाह एवं विकारशतानामुत्पत्तिस्थानस्य विषमाशयस्य दोषाः प्रलपनादयः, तान् भावयतीति तद्भूः तेन । धनमद एव मदिरा, तत्प्रयुक्तेन मदेन भूमण्डलं धमन्निव वर्तते ॥ ४३ ॥

इममेव भङ्गयन्तरेण विनिन्दति — अभिजनेति । नटप्रकृतिः; सदा

शा.. जम 2 गगन कवि

3

T

4 mon

X५७०  
अशुचिः । अभिजनेन कुलेन वयसा जीवितकालेन, विद्यया, वृत्तैराचारैः, दोषासंस्पृष्टैरित्यर्थः । अतिशयवतो महीयसः महत्तरजनान् तृणाय मत्वा । तत्र हेतुः - नवधनमदेन मत्तः । अयं क्रमात् नरकाननुभवन्तीति नरकिणः, तेषां गणनालेख्ये ; " ते वै निरयगामिनः " इत्युक्तरीत्या 'इमे नरकिणः' इति या गणना, तदर्थलेख्ये चित्रगुप्तस्य गणनापत्रे, आरूढं लिखितम् ; स्वमिति

3 शेषः । किं न ज्ञास्यति । ज्ञास्यति चेत्, नैवमाचरेदिति भावः ॥ ४४ ॥

पक्षान्तरमाह — अथवेति । तेषां सृष्टिः महतामुपकाराय ; क्षुद्राभावे महतां महत्त्वस्याप्रकाशनात् । एतदुपपादयति - तथाहीति । विदधात्विति ।

विधिःब्रह्मा । धाम ; तेजः । विधातु; सृजतु । सृष्टेनान्धकारेण किं

'







X५७१  
प्रयोजनम् ? यदि वा ; विधिः स्रष्टा न वेत्तीति न । अथवा वयमेव न विद्म इति न । यतश्चरमं तमः सृष्टं प्रथमस्य तेजस उपकारि, अन्धकारा- भावे तेजसो निष्प्रयोजनत्वात् । ततः तमसः सकाशात्, तस्य प्रतियोगिनः

। तेजसः सार्थता सप्रयोजनता सिध्यति । तद्वदीश्वरस्य मूढसृष्टिरपि महतामुपकारायेति भावः ॥ ४५ ॥

अतिक्रान्त इति । शबराः; निषादाः, तेषां गणभूयिष्ठत्वात् गहनः । पुरस्तात् किष्किन्धावनं दृश्यत इत्युक्त्यनन्तरमेतद्वनं पश्चाद्भागे अपसृतमतीतमित्युच्यते, रथवेगातिशयात् । अथ च कावेरी दृश्यत इत्याह- असह्येति । प्रारम्भः ; वेगः । सह्याद्रिशिखरात् परिपतति ; प्रवहति । अमरसिन्धोः ; गङ्गायाः सकाशात् अधिकपवित्रत्वशीतत्वनिर्मलत्वतापहरत्वादिगुणा ॥ ४६ ॥

X५७२  
चोरैराक्रान्तत्वदर्शनात् विषादातिशयः । दक्षिणापथदेशस्य जाह्नवीस्था-

नीयाम् । कुमतिविप्लुतां विद्यामिव ॥ ४७ ॥

चोरोपद्रवं दर्शयति-इह हीति । परिव्यक्तपरिग्रहाः सर्वसङ्गपरित्यागिनोऽपि भिक्षवः चोरगणजनितेन रणरणकेन भयेन चञ्चलचेतसः, प्रवातः चण्डवायुः, तदाहतकदलीन्यायेन वर्तन्ते । कलियुगधर्मः ; पापं, तत्समूहा इव । वसुमती ; भूमिः सैव सुतनुः, तस्या हारवत् स्थितान् हिंसन्ति । मुक्तेति । अत्र दुर्जन- कुचयोः श्लेषः । मुक्तः आहारः यैः, चोरभयादिति भावः । यद्वा मुक्ताहाराः

'.

।

2

-

1----

'  
-

परित्यक्तरसवदाहाराः संन्यासिनः, तैर्निरन्तरं सेव्यमाना अनुवर्त्यमाना अपि । तद्वृत्यै ; अनुवर्तिजनजीवनाय । अन्तरम् ; अवकाशं न दिशन्ति । अन्यत्र मुक्तामयहारैरलंकृता अपि हारस्य वृत्तये अतिनिबिडत्वात् अवकाशं न ददति । बन्धे; शृङ्खलादिबन्धे, कदाचिद्राजभिर्निंगृह्य स्वेषां निगलबन्धे सत्यपि । राजभिर्गाढविमर्दने कृतेऽपि । अन्यत्र गाढविमर्दन इति बन्धविशेषणम् । अन्योन्यसंपीडनं न जहति । उष्णे ; उग्रपुरुषे विषये, अन्यत्र उष्णकाले । शीतलताम् ; मृदुतां शिशिरत्वं च । शिशिरे; शान्तपुरुषे शिशिरकाले च । उष्णताम् ; तीक्ष्णताम्, उष्णस्पर्शाश्रयत्वं च भजन्ति । ते क इत्यपेक्षायां कामान्तःपुरस्य चेटिका दासी, तस्याः कुचतटीवत् काठिन्यवन्तः खलाः दुर्जनाः ॥ ४८ ॥

अमुष्याः; कावेर्याः । पुरुहूत पुरोहितः ; बृहस्पतिः । मनीषिभिः ; विद्वद्भिः । भगवतः ; कृष्णस्य । प्रसिद्धगुणनामधेयः यादवेन परिगृहीतत्वात् यादवाचल इति गुणनाम । इह च ; यादवाचले । श्रीमान् लक्ष्मणमुनिर्जयति । स कीदृश इत्यत्राह — कपर्दीति । कपर्दिमतकर्दमम् ; पाशुपताख्यपङ्कम् । कपिलस्य कल्पना ; सांख्यमतम्, तदेव वागुरा जालम् । दुरत्ययम् ; दुरतिक्रमं दुरव

X५७४  
गाहमिति यावत् । द्रुहिणतन्त्रस्य ; योगमतस्य यन्त्रवत् स्थिरमुदरम् । अतीत्य ; पूर्वोक्तमखिलं मतमतीत्यापि । कुदृष्टयः; शंकरादयः, तेषां कुहना प्रतारकयुक्तिः । तत्र निपतत इत्युक्त्या अन्धकूप इत्यवगम्यते । तस्य मुखे अन्तः, निपततः परब्रह्मणः निर्विशेषचिन्मात्रं ब्रह्मेत्युक्तस्य, उद्धरणार्थं करस्य ग्रहणे ; ब्रह्मणः करग्रहणं नाम निर्विशेषचिन्मात्रत्वेनोक्तस्य ब्रह्मणः सविशेषचेतनत्वप्रतिपादनम् । तत्र विचक्षणः सन् जयति ॥ ४९ ॥

अत्र श्रीमान्नारायणो दिव्येन विग्रहेण पश्यतां संतोषं जनयंस्तिष्ठतीत्याह — अपिचेति । बादरायणः ; व्यासः । दक्षिणापथे स्थितो बदरिकाश्रम इति 

X५७५  
प्रसिद्धो नारायणगिरिरिति स्वाभाविक नाम, नारायणपरिगृहीतत्वात् । यादवाचल इत्यादीनि गौणनामानि । लक्ष्मीति । लक्ष्मीः कौस्तुभश्च वक्षःस्थलस्थौ लक्षणं चिह्नं यस्य तेन दिव्यविग्रहेण श्वेतद्वीपवासिनामिव नारायणाचलवासिनां वाचं विनैव अर्चासमाधिना संलापवाचं विनैव । श्वेतद्वीपे संलापेनापि संतोषं जनयतीति गम्यते । अन्तर्मुखं प्रत्यग्वस्त्वनुभवजनितं संतोषं जनयन् दिशन् । विद्येत्यादि ; विद्याया वीचिसहस्त्रस्य संभ्रमेण मिलितत्वात् दुग्धार्णवस्याडम्बरवति संयमि सार्वभौमस्य विजयस्थाने । पुरा किल भाष्यकारो जिनमतप्रविष्टराजसंनिधौ सप्रतिज्ञं बाह्यकुदृष्टीन् विजित्य तान् राज्ञा शिलाचक्रयन्त्रे पेषयामास । स च राजा श्रीभाष्यकारे निरतिशयभक्तिमान् तमाश्रित्य श्रीविष्णुवर्धनाख्यदास्यनाम्ना कथितोऽभूदित्यैतिह्यं श्रूयते । तत्र हरिः स्थानं विधत्ते ॥ ५० ॥

अमुमिति । अमुं श्रीमन्नारायणं जनाः सर्वे शठरिपुसहस्रगाथाप्रबन्ध- चतुर्थशतकप्रथमगाथोक्तरीत्या शरणयन्तीत्याह - कटाक्षेति । कटाक्षवीचिभिः मुहुः पीतामृतप्रवाहया; अमृतप्रवाह विजयिकटाक्षलहरीयुतयेत्यर्थः ; विलोचन-

.



X५७६  
युगस्य संपदा प्रकाशितसकलपुरुषार्थदानव्रतम् । शुकादिभिः भागवतैरुपासितं पूर्वं कृतपुण्या इदानीमपि सदाचारपरा जनाः नारायणं श्रीमन्तं शरणयन्ति शरणं गच्छन्ति । अस्य श्रीपदयोर्वक्षःस्थले च सविग्रहा श्रीरास्ते उपायोपेयदशयोरप्यस्य श्रीमत्त्वसूचनायेत्यैतिह्यं च वदन्ति ॥ ५१ ॥

असह्यपवनसंक्षोभदर्शनात् सविमर्शम् । प्रत्यासत्तेः ; सामीप्यात् । दुर्बल बुद्धेः ; चञ्चलबुद्धेः । अवकाशः ; समाध्यवकाशः । अयमपि समाधिस्थानं न भवतीति भावः । पक्षान्तरमवलम्बते - यद्वेति । अधिगुणः ; अधिकगुणः । यद्यपि द्वित्रा दोषाः सन्ति, तथापि दोषादधिकगुणत्वात् अयं यादवाचलः प्रथमं समाधेः स्थानं भवति । यः कर्णाटदेशसंपदः कर्णालंकारविलासं भजति । अरविन्द लोचनस्य पदानुध्याने समाधौ मेधा श्रद्धा, तद्वतां युञ्जानानां योग्यानि अन्यान्यपि स्थानानि आलप ; दर्शयेति यावत् । मम तु सर्वत्र इतोऽन्यत्रापि स्थानमस्ति वेति द्रष्टुं कौतूहलं वर्तते ॥ ५२ ॥

 

X५७७  
तर्हि मलयालदेशो दृश्यतामित्याह असाविति । दम्भोलिः । वनं, नहत्। भरितम् पूर्णम् । पात्रे; योग्ये । काश्यपे सात्कृतं दत्तम् । भार्गवस्य ; परशुरामस्य । निवासदेशः दिव्यदेशबहुलः दिव्यदेशसदृशो वा । अत्रापि श्रीपादयों दिव्यदेशा बहवः सन्ति । तत्र तावत्पद्मनाभो द्रष्टव्य इत्याह-- अत्र हीत्यादि । नाभिपद्मस्थबालब्रह्मवचनं दर्शयति नाहमित्यादिना पूर्वार्धेन । अहं विष्णोः पदं दिव्यस्वरूपं चरणप्रभावं वा परमं पदं वा यथावन्न जानामि । मत्सुतः शंकरो रुद्रोऽपि च न जानाति । इन्द्रादयः सर्वे च न जानन्ति । सदा ध्याने आरोपितचेतमः अमी मुनिगणा अपि न जानन्ति । एवं बालत्वात् शायित्वम् । पृथुकः ; अर्भकः, ब्रह्मेत्यर्थः । व्याहारम्; उक्तिम् । पन्नगसार्वभौमः शेषः, तस्मिन् शयने पद्मनाभः श्रिया सह शेते । अत्र,

“यन्न देवा न मुनयो न चाहं न च शंकरः । जानन्ति परमेशस्य तद्विष्णोः परमं पदम् ॥”

इत्याद्यनुसंधेयम् ॥ ५३ ॥

X५७८  
पद्मनाभाय सहर्षमञ्जलिं बघ्नन्; नमस्कृत्य । अथ भार्गवाद्रामात् सर्वेषामभिलषितमाशास्ते क्रोधाग्निमिति । जमदग्नेः पितुः पीडनेन संजातं स्वस्य क्रोधाग्निं संतर्पयितुकाम इव; "लक्षणहेत्वोः " इति शतृप्रत्ययः । क्रमेण इमां भूमिम् अक्षत्त्राम् ; क्षत्त्रियजातिरहितां यथा तथा । त्रिः सप्तकृत्वः ; एकविंशतिवारम् । अभिसंततक्ष ; अभितस्तनूचकार । अथ तां भूमिं वचन बर्हिषि अश्वमेधे काश्यपाय दक्षिणां दत्वा पृथिव्यामवकाशाभावात् सिन्धुं पश्चिमसमुद्रम् आस्कन्द्य अभिभूय तद्दत्ते मलयालदेशे वसन् मुनिः भार्गवः आब्रह्मकीटं ब्रह्माणमारभ्य कीटावधि सर्वस्य जन्तुजातस्य अब्रह्मण्यं दुरितं निरस्यतु ॥ ५४ ॥

अयमपि समाधिस्थानं न भवतीत्याह - अयं खल्विति । अयम्; भार्गवः । इदानीमिति शेषः । अल्पमतीनामधिकारानुगुणं प्रवृत्तिधर्मप्रवर्तनमे को



दोषः । अन्यानपि दर्शयति-- बुभुक्षेति । बुभुक्षया भिक्षाकाः ; भोगसंन्यासिनः । अत एव भिक्षुवाः भिक्ष्वाभासाः तैः पठिताः मिथ्यागुणानां गणा येषां ते, एतद्देशीयाः इह देशे अक्षुद्रान मुमुक्षून् महतो मोक्षसंन्यासिनः, परम- विरक्तानिति यावत् । परुषैः ; निष्ठुरवचनैः । उपघ्नन्ति ; उपहिंसन्ति, तिरस्कुर्वन्ति । कीदृशैर्वचनैः ? कदध्वेति । कुमार्गोपार्जितधनलेशेन यो दुर्मानः गर्वः, स एव मदिरा, तस्या उपसर्जनीभूतेन क्षैब्येन क्षुभ्यन्त्या मतेः कलुषम्, अज्ञानादिरूपम्, स एव काकोलः विषभेदः, कालकूट इति यावत् स एव कलुषं पङ्को येषां तैः । धनमदिरागर्वजनितानादरादिसहितैरित्यर्थः ॥ ५५ ॥

मलये स्थितमगस्त्यं वर्णयति – विन्ध्येति । विन्ध्यपर्वतस्य स्तम्भनेन

-



X५८०  
प्रकाशितः महिमा यस्य सः । निःशेषम् आचान्तः पीतः समुद्रो येन । दनुजः वातापिः, स एव कबलः, तस्य भक्षणेन दीप्तः पुनरुत्थितो जाठराग्निः यस्य सः । नाकस्याधीशो नाकाधीशः । स भवति नाकाधीशतीति नाकाधीशन् । क्विबन्ताद्धातोः शतृप्रत्ययः । स चासौ नहुषश्च तस्य भुजगीकारः सर्पभावकरणं, तेन दुर्वारा शक्तिर्यस्य । ब्रह्मणः पुत्रः कुम्भीसूनुः अगस्त्यः । शापाग्निदग्धदेहस्यास्य मित्रावरुणवीर्यसंभृतकुम्भाज्जन्माभवदिति पौराणिकी कथानुसंधेया । स मुनिर्मुक्तानां सदृशः ; मुक्तानां यथा तापत्रयाभिहतिर्नास्ति, एवमस्यापीति भावः । इह मलये वसन् भ्राजते ॥ ५६ ॥

सुप्रेक्षः ; सुखेन प्रेक्षितुं शक्यः । अत्रोत्तरं स्वयमेवाह । सः काले स्वयमुदेति चेत् समीक्ष्यो भवतीत्याह — निरवधीति । निरुद्धेति । निरुद्धो विन्ध्यो येन सः । निगममहार्णवस्य नित्यं कर्णधारः, पारदृश्वेत्यर्थः । कतकनिभांशुः ; कतकबीजं यथा वारिप्रसादकम् एवमगस्त्योदयेऽपि तदंशुभिर्वारि सुचरितवंशतः इति प्रभावल्यां पाठान्तरमुक्तम् .

X५८१  
प्रसीदतीति प्रसिद्धिः । अतः कतकनिभांशुरित्युक्तम् । सः अगस्त्यः नः सुकृतमित्र स्वयमेव काले उदेति चेत् समीक्ष्यो भवति । सुचरितवशत इतिपाठान्तरम् ॥ ५७ ॥

तस्य ; अगस्त्यस्य । अगस्त्याश्रमस्य समाधियोग्यत्वमुपपादयति तर्कः पूर्वपक्षत्वेन तापेति । अत्र अखिलं दिवसं रवितापरहितम् । शर्वरी च नात्यन्तं शीता । तन्त्वविद्याम् ; अध्यात्मविद्याम् । सैन्धुरः ; सिन्धुरा गजाः, तत्संबन्धी । परिणतम् ; पक्कम् ॥ ५८ ॥

अनुगामिनः ; अनुवर्तिनः भृत्यशिष्यादयः । एषु आश्रमेषु दीक्षितान् दीक्षाप्रविष्टान् पतीन् यज्ञपत्न्यः परिचरन्तीत्याह — इहेति । प्रशान्तेषु ; कामक्रोधादिवर्जितेषु ; यद्वा प्रशान्तजन्तुषु । प्रकर्षेणाधीयमानवेदान् प्राप्तदीक्षानियमान् वह्निमतः गार्हपत्याहवनीयदक्षिणाग्निमतः पतीन् धर्मपत्न्यः सजीवाः छाया इव यथाधिकारमनुवर्तन्ते ॥ ५९ ॥ ·

X५८२  
अगस्त्याद्याश्रमा अपि समाधियोग्या न भवन्तीति सिद्धान्तयति — एलेति एलाः ; एलालताः । नदी; ताम्रपर्णी, मुक्तामणीनामुत्पत्तिस्थानम् । कच्छः समुद्रोपकण्ठस्थली च । ताम्बूललताभिः परिवृता पूगपंटली यस्यां सा । समासा न्तविधेरनित्यत्वात् पूगपटलीत्युच्यते । काले ; तत्तत्काले । संघुक्षणम् संदीपनम् । स्वर्लोककामुकाः, देवा इत्यर्थः ॥ ६० ॥;

भौमम्; भूमिसंबन्धि एवम् उक्तप्रकारेण । प्रदेश इति शेषः कथा प्रसङ्गः । मन्मथविकाररहिता इति यावत् । पाण्ड्यदेश आलक्ष्यतामित्याह — आलक्ष्यतामित्यादि । अदूरात्; समीपात् । नलकृतः सेतुः । गता- गतस्य विभवेन । कुरुकापूर्वी श्रीशठकोपमुनेः द्रामिडी श्रुतिराविर्बभूवेत्यभि  
प्रायेणाह --- सार इति । शान्तेः शान्तिगुणस्य राजधानी श्रोतॄणां शान्तिगुणोत्पादिकेति यावत् । शान्तशुद्धान्तसीमेति पाठे शान्तानां शुद्धाशयजन्यस्यात्यान्तस्य तत्त्वनिश्चयस्य सीमा उत्पत्तिस्थानम् आयामिनीभिः दीर्घाभिः।स्वशब्देन मायोच्यते । स्वगुणाः सत्त्वरजस्तमांसि तेषां प्रपञ्चः । अन्यत्र गुणशब्दः पाशवाची जनान् बन्धयन्तीं मायाम् प्रकृतिं प्रकृतिकार्य- कामक्रोधादीनित्यर्थः । धयन्ती; पिवन्ती, नाशयन्तीति यावत् । सारस्व- तानाम्; वाक्प्रपञ्चानाम् । सरस्वतीनां समूहः सारस्वतम् उपनिषदामित्यर्थः ।

X५८४  
सारार्थप्रतिपादिका शठरिपोः शठकोपस्य भणितिः प्रबन्धचतुष्ट्यरूपा । पारंप-

रीतः; परंपरयेति यावत् । भवजलधौ संजातमज्जनानां नः पारम् ;

" सोऽध्वनः पारमाप्नोति" इत्युक्तं संसारपारभूतम् । प्रतिनियतं व्याप्तं रमायाः संनिधानं संनिधिर्यस्य तत् प्रत्यक् निधानम् ; आन्तरं निधिम्, " हिरण्यनिधि निहितम- क्षेत्रज्ञा उपर्युपरि संचरन्तो न विन्देयुः " इत्याद्युक्तमन्तर्यामिरूपं निधिम् । प्रत्यक्षयेत् ; साक्षात्कारयतु । प्रार्थनायां लोट्, संभावनायां वा ॥ ६१ ॥

अयं जनः ; अहमित्यर्थः । निरञ्जनम् ; निष्कल्मषम् ; संशयादिरहित-  
मित्यर्थः । किमपि नेत्रम; ज्ञानाख्यम् । उन्निद्रयन् ; उन्निद्रं विकसितं कर्तुम् । " लक्षणहेत्वोः " इति शतृप्रत्ययः । शठद्विषे; पराङ्कुशमुनये । नरक- वैरिणः कृष्णस्य जीवातवे जीवनौषधाय ' स्वरूपं निर्विशेषम् ; गुणा न सन्ति ; विग्रहोऽपि न ; ज्ञानाश्रयत्वमपि न ; तद्व्यतिरिक्तं सर्व मिथ्या' इति वदतां मतं स्वप्रबन्धे निरस्य स्वरूपस्य सविशेषत्वप्रतिपादनादिति भावः । अगस्त्यगिरिः मलयः, ततः प्रसृता निम्नगा ताम्रपर्णी, तस्याः सुभगानां वीचिकानां सोदरा सदृशी, स्वलक्षणा स्वस्य शठकोपस्य नाम्ना अङ्कनं चिह्नं यत्र सा, शठकोपनामाङ्कितत्वात् सरस्वत्याः, तद्वत् सुरभितैः केसरैः वकुलपुष्पैः श्लाघिने श्लाघावते ; वकुलधरमुनिरिति प्रशस्तयशस इत्यर्थः ॥ ६२ ॥

अथ वृषगिरिपतेः सर्वलोकप्रसर्पिणीं दयां स्तौति - अग्र इति । यस्य वृषाचलस्य अग्रे हरेः संबन्धि मञ्जीरोदकं नूपुरनदी । नृत्यन्तः चन्दनवृक्षा

X५८६  
येन तेन वायुना नियता व्यालोला सततचञ्चला या चूडाटवी शिरोऽरण्यानी, तस्याः शाखाभिः ताडितात् चन्द्रमसः च्युताभिः सुधाधाराभिः संवर्धितं सत् महतीं मन्दाकिनीसंपदं बिभर्ति ॥ ६३ ॥

त्वयेति । भो दये, त्वया दृष्टः विषयीकृतः परमेष्ठी निजपदे तुष्टिं भजति । मृडानीपरिवृढः रुद्रः निजपदे त्वया दृष्टः सन् अष्टौ मूर्तीर्वहन् पञ्चभूतचन्द्रसूर्ययजमानरूपाः अष्ट मूर्तीः वहन्, अष्टमूर्तित्ववैभवं प्राप्तः विहरति । देवासुरसमरे नासीरसुभटः अग्रगामी भटः सन् शुनासीरः इन्द्रः, भो वृषगिरि- भूषणभूतवेंकटेशदये स्वर्गाख्यं राज्यं रक्षति ॥ ६४ ॥

'

X५८७  
अथ सेतुं वर्णयति नलेति । नलस्य हस्तपक्षिप्तैः पृथुभिः गिरिभिः हेतुभिः बद्धः सेतुः हरिचक्रस्य वानरसेनायाः पदविक्षेपैः असीदन अवसादमनाप्नुवन् उदधेरूर्मिंगणं रुणद्धि । पश्चिमभागीया ऊर्मयो यथा पूर्वभागं नायान्ति पूर्वभागीयाश्च पश्चिमभागं, तथा प्रतिबन्धको भवतीत्यर्थः ॥ ६५ ॥

पाण्ड्यदेशः समाधिस्थानं न भवतीत्याह नवसेत्विति । निविडं यन्त्रिताः; बद्धाः आस्फालनेन मुखरतराः ऊर्मयः, तासां घोषेण जर्जरिताः बधिरीकृताः जानपदा जनाः यत्र देशे पाण्डये । इदं निराकरणं कुरुकापुरी- वृषगिरिव्यतिरिक्त देशविषयम् यादवाचलस्य संगमस्य न??क्त्याअधिकगुणयो स्तयोरप्युपलक्षितत्वात् । इतः प्रागुत्तरम् इतः नलसेतोः । चोदयति --देवेत्यादि । परितो नारिकेलपङ्क्तिपरिवृतं यत् क्रमुकवनं, तस्य कुहलिकानां पूगमञ्जरीणां परिमलेन अनुरञ्जितं वशीकृतं पान्थजनहृदयं यया सा । तत्र '

X५८८  
दोषदर्शनादुद्वेगः । इत इति । भो सारथे, इतोऽन्यत्र मद्रथं प्रेरय । तत्र हेतुमाह — यदत्र क्षुद्राः कवयश्चरन्ति । द्रुतेति ; द्रुतगमनेन क्वणत् शब्दायमानं द्रुहिणसुन्दर्याः सरस्वत्याः यन्मञ्जीरं, तद्ध्वनिसमूहसूचनया सुभगाः सूक्तिप्रसराः येषाम् । सरस्वतीमञ्जीरध्वनिसूचकसूक्तयः अपटूनामज्ञानां चित्तस्यापहारकाश्चात्र चरन्ति ॥ ६६ ॥

इह ; चोलदेशे । सिद्धमपि संयमधाररूपं विनाशं प्राप्स्यति । तथाच मूलधनस्यापि नाशवत् अपहास्यता स्यात् । अङ्गुल्या निर्दिश्य श्रीरङ्गं दर्शयति- निखिलेति । निखिलोपनिषद्रहस्यमिति यावत् । तरङ्गितं वैभवम् ऐश्वर्यं यस्य

X५८९  
तत् । अपिशब्देन पूज्यपूजाव्यतिक्रमः सूच्यते । चोलभूपवनसंपद्वशीकृतदृष्टिना मया श्रीरङ्गक्षेत्रमिदमिति सम्यङ् न निश्चितमित्याह — अनवरतेति । अनुबन्धः ; संबन्धः । उल्लोकः ; लोकमतिक्रान्तः । लहरीभिः ; पङ्क्तिभिः । चुलकीकृतम् ; वशीकृतम् । केवलं सामान्यदर्शिना मया दृढं न विचारितम् । श्रीरङ्गं दृष्टा सांतस्तोषम् । श्रीरङ्गमुभयतः प्रसृता कावेरी दृश्यत इत्याह- निरातङ्केति । निरातङ्का ; निःशङ्का मे दृष्टिः । रङ्गेण ; श्रीरङ्गविमानेन । चिरक्लिष्टा चोलतटिनीं कावेरीं पश्यतीत्यर्थः । कीदृशीम् ? यदृच्छया ; स्वेच्छयेत्यर्थः । निद्राणस्य त्रियुगस्य त्रियुग्मगुणकस्य श्रीरङ्गराजस्य यः शयनीयद्विरसनः, तस्य छायाभिः अन्तर्वत्नीभिः गर्भवतीभिः पृथुमधुरवीचीभिः परिवृताम् ॥ ६७ ॥

X५९०  
कृपाकटाक्षैर्मामवलोकयेति रङ्गिणं प्रार्थयते-- घनेति । नयनकान्तिपरंपरां कटाक्षपद्धति मयि समृद्धय । कीदृशीम् ? दुरितानि पापानि, तान्येव हुताशनः, तेन स्फुरितम् उत्पादितं, दुर्दमं स्वयं नाशयितुमशक्यं यत् दुःखं, तदेव मषी काकतलेखनसाधनी, तया मलिनितः विश्वसौधः, तस्य दुरपह्नवा अपह्नो तुमशक्या वर्णसुधा लेपनसुधा । तां मयि तरङ्गयेत्यन्वयः ॥ ६८ ॥

भो स्वामिन्, तवैव दास्यं करवाणि, न तु पुनः क्षुद्राणाम् । मीलचक्षुषि ;

X५९१  
याचकजने समीपमागते अज्ञानं नाटयन् मीलच्चक्षुर्भवति खलः । वेल्लितभ्रुणि ; यत्किञ्चिद्याचिते बद्धभ्रूभङ्गो भवति । पुनर्याचने मुहुरवमानाक्षरं परुषं वदति । एवं वाग्भीमे कस्यचिदाढ्यकस्य अज्ञातकुलगोत्रस्य ईषत्संपन्नस्य, अल्पार्थे कप्रत्ययः । पूर्वोक्तविशेषणविशिष्टे वदने विषये याच्ञया विलज्जितां सतीम् । कदर्याश्रयाम् ; कदर्यः कृपणः, तद्विषयाम् । न कुर्याम् ; त्वामेव विषयीकुर्यामितिभावः ॥ ६९ ॥

इदं श्रीरङ्गक्षेत्रं समाधेराद्यस्थानं भवतु । अन्यदपि द्रष्टव्यं किमस्तीति भावः । तर्हि तुण्डीरमण्डलं पश्येत्यभिप्रायेणाह - इदं पुनरिति । अखिलभुवनशिखण्डकाय मानम; शिरोभूषणायमानमित्यर्थः । शिखण्डकाः काकपक्षाश्च

X५९२  
मयूराणां शिरस्युन्नतावयवाः । पुण्यक्षेत्रमस्तीत्याह — किमपीति । ब्रह्मरुद्रादिभिः सेवितम् । यत्र क्रियमाणं व्रतं सत्यं भवति, तत्सत्यव्रतम् । यत्र अशेषजगद्रक्षणाय दिव्येन पुंसा वरदराजेन आविर्बभूवे । निजसुतेन ब्रह्मणा अश्वमेधे क्रियमाणे सति । कलुषं निरसितुम ॥ ७० ॥

अन्ववायसिद्धः ; वंशपरंपरासिद्धः सिद्धान्तः । आत्मैक्यमितिः जीवात्मनां परस्परैक्यम् । देवतैक्यम्; देवतानां परस्परं ब्रह्मणा च सहैक्यम् ।

X५९३  
त्रिकेति ; त्रिमूर्तिभ्यः परस्य ब्रह्मणः समधिकता उत्तीर्णत्वम् । त्रयाणां ब्रह्मविष्णुशिवानां तुल्यता । त्रयाणां स्वरूपैक्यम् । त्रयाणां मध्ये अन्यत्रवा  यस्मिन् कस्मिंश्चित् ऐश्वर्यम् ईश्वरता । इत्याद्यनिपुणभणितीः ; अज्ञानां वचनानि । सन्तः; वेदान्तविदः नाद्रियन्ते । तर्हि किमाद्रियन्त इत्यत्राह त्रय्यन्तैरिति । एककण्ठैः; एककण्ठतां प्राप्तैः । त्रय्यन्तैः; उपनिषद्भिः । दनुगुणाभिः मनुत्र्यासवाल्मीकि पर। शर शुकशौनकादिवाग्भिश्च सिद्धार्थस्तु

X५९४  
श्रीमान्नारायण एव जीवानां स्वतः परमशेषी; अखिलाः स्वेतरसमस्तचेतनाचेतनात्मकाः शरीरं यस्य । मुक्तिदः; मुक्तेः साक्षादुपायः । मुक्तानामुपेय इति ॥ ७१ ॥

X५९५  
सत्यव्रतक्षेत्रे कश्विविशेषोऽस्तीत्याह इह चेति । कश्चित ; महाभागवतः । वह्नयाधानं चिकीर्षुमनुज्ञया अनुगृह्णाति । इह महाभागवतेनानुज्ञाता यजति चेत्, श्रीवरदराजस्य प्रसादन सर्वे सफलं संपत्स्यत इति भावः । अनुज्ञाप्रकारं दर्शयति- इति । इह ; क्षेत्रे । बहुशास्त्रसिद्धः शोधकैः; प्रायश्वित्तः । तदनु प्राज्यभक्तिः निरवधिकप्रीतिमान् । त्वम् इन्दिरेशं प्रणिपतनमुखैः; मुखशब्देन स्तुत्यादिग्रहणम् । प्रसाद्य प्रभुतरः समर्थः परिपूतश्च । यद्वा प्रभुतरम् अधिक- तर परिपूतः । अत एव कर्मसु योग्यः । अमीन; गाहपत्यादीन् । आदधीथाः ; अग्नीनामाधानं कुरु; आधानानन्तरं यज्ञं कुरु ॥ ७२ ॥

-

स्वकार्यसिद्धि प्रार्थयते— द्विग्देति । द्विरदशिखरी; करिगिरिः, तस्य सीम्ना शृङ्गप्रदेशेन हेतुना सद्मवान्; हस्तिगिरिशृङ्गभवन इत्यर्थः । पद्मयोनः हयमेधवेद्यां श्यामलवर्णो हव्यवाद इव स्थितः, श्यामवर्णत्वात् तत्स्थाने प्रादुर्भूय स्थितत्वाच्च । कलाशब्देन क्षीरे लक्ष्यत । क्षीरंजलधेः कन्या, सैव वल्लगी विशिष्टा लता, तस्था आश्रयः कल्पवृक्षः । कोऽपि निरर्वाधिकमहिमा । कारुण्यराशिः नः पुरुषमोक्षणे प्रवृत्तानां कुशलं मङ्गलं करोतु ॥ ७३ ॥

X५९६  
स्वकार्यसिद्ध्यै साङ्गं प्रपदनं करोति - संसारेति । संसारस्य आवर्तः ; पुनः पुनः भ्रमणम् । यद्वा संसार एव आवर्तः, तस्य यो वेगः, तस्य प्रशमनं शुभं च करोतीति प्रशमनशुभकृत् स चासौ देशिकश्च तेन प्रेक्षितः ; लब्धसदाचारकटाक्ष इत्यर्थः । ईदृशः अहम् अन्यैरुपायैः ; उपासनैः अधिकाराभावात् स्वयमेव त्यक्तः । अनेनाकिंचन्यरूपोऽधिकार उक्तः । अनुचितचरितेषु प्रतिकूलाचरणेषु शान्ताशयः । अनेन प्रातिकूल्यवर्जनमङ्गमुक्तम् । आनुकूल्यस्य सर्वभूतानुकूलतारूपत्वात् तद्विपरीतरूपप्रातिकूल्यवर्जनेन तदभिसंधिविरामेण वानुष्ठितत्वसिद्धेः अत्रानुकूल्य संकल्पकथनम् । यद्वा तदत्राप्युप-

X५९७  
लक्षितम् । तत्त्वदृष्ट्या ; तत्त्वज्ञानेन ; स्वयमेव रक्षापेक्षी प्रपदनरूपव्याजे कृते सत्यस्मान् रक्षतीति ज्ञानेनेत्यर्थः । निःशङ्कः ; " कर्तव्यं सकृदेव " इति श्लोकोक्तशङ्कापञ्चकापगमात् निःसंदेहः । अनेन विश्वासाख्यं प्रधानमङ्गमुक्तं भवति । निरवधिकदयम् ; दयैव प्रधानोपाय इति द्योतनायैतदुक्तम् । त्वाम् ; सर्वरक्षकम् । प्रार्थ्य; " त्वमेवोपायभूतो मे भव” इति गोप्तृत्ववरणं कृत्वा । निजभरम् ; मोक्षायोपायानुष्ठानं कर्तव्यमिति शास्त्रविहिततया पुरुषस्योपायानुष्ठानं भरः । भो वरद, ममाप्युपायानुष्ठानरूपं भरं त्वत्पादपद्मे न्यस्य । न्यासो नाम ' अहं भक्त्याद्युपायानुष्ठानेऽशक्तः, त्वमेवानुष्ठितोपायस्य यत्कर्तव्यं तदननुष्ठितोपायस्यापि मम कुरु' इति प्रार्थना । निर्भरः ; भरस्य त्वयि निवेशितत्वादिति भावः । त्वय्यर्पितभरत्वादेव ' अयमात्मा कथं भविष्यति' इति भयरहितश्चास्मि ॥ ७४ ॥

X५९८  
द्रष्टव्यम् ; समाधिस्थानम् । अन्यदपि सत्त्वोत्तरं स्थानं दृश्यते, पश्ये- त्याह- इतश्चेति । महात्मभिः मुनिभिर्देवैश्च । प्रत्यक्षं परमं पदमङ्गीकृतमि- त्यर्थः । अनेकदूर परिश्रान्तयोरावयोर्विश्रान्त्यै भगवता स्वयमेव संदर्भित इतीव स्थितः । विकटतरं प्रकटतरं हाटकमयं काञ्चनरूपं कूटं विमानशृङ्ग, तेन भ्राजमानदशदिगन्तरः । प्रसारितं विस्तृतम् । सर्वदुःखप्रशमनो दृश्यते । दीयतां दृष्टिरिति संबन्धः । तत्राश्चर्यं दर्शयति-- पार इति । पारशब्दोऽत्र मध्यवाची;

X५९९  
शृङ्गस्य मध्ये । इह ; श्रीवेङ्कटाद्रौ । आदिपुरुषस्य पदात् प्रस्यन्दिन्याः क्षरन्त्याः पयस्विन्याः नद्याः, आकाशगङ्गाया इत्यर्थः । तस्याः पाथसो जलस्य पातः पतनं, तत्परंपरा ; प्रवाहपरंपरयेत्यर्थः। श्रयंभूतं सतां शरण्ये महारण्ये सत्त्वाः प्राणिनः व्याधाः तियंजन, पारावर्यं परावरतत्त्वभावः, तस्य विवेकः यथावस्थितविभागः तेन परिपक्वा शान्ता बुद्धिः येषां ते । परतत्त्वं श्रीनिवासरूपं पश्यन्तः साक्षात्कुर्वन्तः, उत्सवयात्रास्विति भावः । निर्वैरतःग्तः गोव्याघ्रादयोऽपि जातिवँराभावेन सुखिनश्चरन्ति पश्य ॥ ७५ ॥

कश्चित; महापुरुषः । जलनिधेः कुक्षिंभरीम; शोषणीमित्यर्थः 1 भगवतीम् जगत्प्रसिद्धाम् । मृद्विति । मृदुहृदये; अनुकूलस्वरूपे । मृदित कामाः; निष्कामाः तेषां हिते । महिते; पूजिते । धृताः; रक्षिताः विबुधा



X६००  
देवाः विद्वांसश्च यया । बुधेषु न्यस्तात्मभरे ; दयापरवशाः सन्तो जगद्रक्षणे प्रवर्तन्त इत्यर्थः । वृषगिरिनाथस्य वल्लभे, भवुकानां कुशलानां निधे । महतीम् ; अन्यकृपाभ्यो महत्तराम् । अतो भवस्य मूलं पापं तद्धरतीति ताम् । ते लहरीं प्रसरविशेषं मयि त्वयि न्यस्तभरे, निधेहि स्थापय ॥ ७६ ॥

निषादानामिति । निषादानां नेता ; गुहः । कपिकुलपतिः ; सुग्रीवः । कापि ; अज्ञातकुलगोत्रा । शबरी ; निषादी । इति; एवंप्रकारा अन्येऽपि । अमीषाम् ; अनुक्रान्तानाम् । निम्नत्वम् ; नैच्यम् । वृषगिरिपतेः उन्नतिम् ; सर्वो-

X६०१  
त्कृष्टत्वमपि । भो दये । प्रचुरैः तव स्रोतोभिः प्रचारैः सौशील्यवात्सल्यादिरूपैः । प्रसभम्; बलात्कृत्य । शेषशेषिणोरुभयोरननुमतावपीति भावः । समयमि " परमं साम्यमुपैति ” इत्युक्तरीत्या समानभोगान् करोषि ॥ ७७ ॥

विश्वेति । भो दये, इति नाम; उक्तप्रकारेण । सदा विश्वस्य सर्वविधमुपकारं दुहानां त्वाम् अद्यापि ज्ञानदशायामपि अवधीरयन्तम् अनादरयन्तम् मां नाथे वृषाद्विपतौ त्वमेव समर्पय । कुत इत्यत आह ? त्वयैव बलात्कृत्य त्वयि विषये न्यस्तरक्षणभरम् ; त्वयैव त्वयि मद्भरन्यासस्य कृतत्वात् । अत आरब्धस्यान्तगमनं कुर्विति भावः ।

एवं निश्चितेष्वेतेषु स्थानेषु क्वचित्पुरुषं समाधौ स्थापयेत्याह — श्रीरङ्गमिति । श्रीरङ्गक्षेत्रम् ; वृषभाचलः सुन्दरगिरिः वेङ्कटाद्रिश्च ; करिगिरिः ;

X६०२  
हस्तिशैलः, इत्येतानि स्थानानि त्वया दृष्टानि ।" नपुंसकमनपुंसकेन”इति नपुंसकलिङ्गत्वम् । अमी च; अन्ये कतिचिद्देशाः यादवाचलादयः । प्रजेशैः ब्रह्मरुद्रादिभिः पूजिताः दीव्यन्ति प्रकाशन्ते संयमस्थानतया । प्रत्यग्रेति प्रत्यग्रं यथा तथा उदितो घोरश्च यः कलियुगप्रक्षोभः कामक्रोधाद्यभिभवः, तस्य विक्षोभकेषु एतेष्ववस्थानेषु, क्वचित् तव मनोरुचिते त्रिवर्गत्यजः मुमुक्षीपुरुषस्य संयमविधिः समाधिप्रवर्तनमस्तु ॥ ७८ ॥

सांप्रतम् ; युक्तमेव । सांप्रतम् ; संप्रति । निगृहीतेति । जितेन्द्रियपुरुषः । यत्र यत्र देशे वसेत्, तत्र तत्र कुरुक्षेत्रादीनि भवन्तीति । अत्र श्रीरङ्गादिस्थानानां दूरस्थत्वात् सुगमत्वेन स्थानान्तरं द्रष्टव्यमित्याशयेनाह -

X६०३  
अपिचेति । प्रणिधिस्थानमन्विष्य पृथ्वी बहुधा परिक्रान्ता मया । कापि गतिः संयमस्थानमदूरं सुगमं न सुलभा ; न लभ्यते । एवमपि आदिमयुगक्रियायोग्यम् निवृत्तिधर्मानुष्ठानयोग्यम् । अनघम्; अन्तरायरहितम्, किमपि स्थानं द्रष्टव्यम् ॥ ७९ ॥

सर्वत्र ; स्थानेषु । अन्तरायाः विघ्नाः संभवन्ति, ते शमयितव्याश्च । कथमित्यत्राह — सर्वेति । सर्वकार्यनिर्वाहकं " मामेकं शरणं व्रज । अहं त्वा सर्वपापेभ्यो मोक्षयिष्यामि मा शुचः " इति वादिनं कृष्णमेव तदा तदा शरणं गच्छद्भिरधिकारिभिः । स्वयमेवाह ; इममर्थमिति शेषः । मामेव ; मामेकमेव

X६०४  
ये एतत्सिद्धिकामाः प्रपद्यन्ते, ते मत्प्रसादात् मायां तत्तत्सिद्धिप्रतिबन्धरूपां तरन्तीति । अथ श्रीरङ्गादिबाह्यस्थानं विहाय सर्वदोषरहितमान्तरं स्थानं निश्चिनोति — अथवेति । बहिर्भूतैः; बाह्यैः नानाविधविघ्नविषमितैः यदृच्छासंवादेन क्वचिद्यादृच्छिकफलसिद्धया प्रचितगुणत्वेन अधिकगुणत्वेन विख्याति- येषां तैः स्थानैरलम् । अतः निरस्ताशेषदोषं मङ्गलविग्रहगुणभूयिष्ठम् अन्तःस्थं स्वशरीरान्तःस्थं दहराकाशरूपं किमपि स्थानं यमिनो योगिनः समाधिस्थानम् अधुना नियमयामि ॥ ८० ॥

X६०५  
पुराणस्य पुरुषस्य ; शरीरिणः । शरणार्थिनः पुंसः ; शरीरभूतस्य च । अपृथक्सिद्धयोः एकं साधारणम् आन्तरं स्थानम् ; उभयोरपि हृदयस्थान- त्वात्, "गुहां प्रविष्टौ परमे परायें " इत्यादेः ॥ ८१ ॥

पुनरपि बाह्यस्थानगमने प्रयोजनाभावादान्तरमेव वरमित्याह - इदमित्यादि । इदम् वक्ष्यमाणमपि । शुद्धः सदाचार एव तपोवनं, तदेकनियतः । प्रकृष्टज्ञानम्; जीवपरमात्मयथावस्थितज्ञानं; तदेव तपोवनशैलः, तदाश्रयः । पद्माकान्तस्य पदयोः स्पृहा, सैव सुरनदी । उपनिषदर्थचिन्तनमेव तपः ; तेन निरस्तदोषः । एवं तपोवनादीनां स्वस्मिन्नेव संभवान्न कुत्रापि गन्तव्यमित्याह — कस्मै इत्यादि । कस्मै ; प्रयोजनाय । कुत्र ; स्थाने बाह्ये । स्थितमिदम् ; आत्मनि विद्यमानं तपोवनादिकम् । कस्मै वा पुरुषाय वक्ष्यति । न कस्मैचिद्वक्तव्यमिति भावः ॥ ८२ ॥

X६०६