+++
title = "प्रभावली"

+++


<details><summary>प्रभावली - १</summary>

अथ नवमेऽङ्के पुरुषस्य समाधिसंभवः प्रदर्श्यते । नन्वत्रादौ विवेकप्रवेश उच्यते । असूचितस्य च पात्रस्य प्रवेशायोगः । तदुक्तम् - " नासूचितस्य पात्रस्य प्रवेशो निर्गमोऽपि वा " इति । असूचितपात्रस्य प्रवेशो निष्क्रान्तिश्च नास्ति । अत एव पूर्वाङ्कान्ते सूचितस्य पात्रस्योत्तराङ्कादौ प्रवेश उक्तः पूर्वत्र सर्वत्र । अतः कथमत्र प्रवेश इत्याशङ्कय चूलिकया विवेकपात्रं सूचयति - नेपथ्य इति । मोहेति । मोह एवाकूपारः अर्णवः तेन कुक्षिंभरिः स्वोदरपूरकः ; पाता चुलिकीकर्ता संहारक इत्यर्थः । मुक्तिरेव लता, तस्याः प्ररोहः अङ्कुर-

X७४९  
स्थानीयः । प्रक्षेत्र सौधः, तस्य मुख्यदीपः । प्रतिपक्षप्रसङ्ग एव तूलं, तस्य वातसमूहवेगः । वातूलः ; वातसमूहश्चलवायुश्च । दुःखद्वाराणि पापानि तेषां निवारणे दृढपरिघस्थानीयः । परिषः ; अर्गलः । क्रूरो यः क्रोधाशुशुक्षणिः कोपाग्निः, तस्य सुधासारसेकः । धारासेचनेऽग्निः प्रणश्यति । अनघः ; नृशंसत्वाख्यदोषरहितः । विवेको दूरादभ्युपैति । 

इयं चूलिकेत्युच्यते ॥ १ ॥
</details>

<details><summary>प्रभावली - २</summary>

चूलिका

त्वत्पुरस्कारेण ; त्वां पुरस्कृत्येत्यर्थः । सुरासुरैरपि दुर्जयः । उपकरणम् ; साधनम् । प्राधान्यम् ; प्रधानकर्तृत्वम् । तादृशम् ; वाचामगोचरम् । विस्मया-

X७५०  
विद्धम् ; विस्मयाक्रान्तम् । तदा; समरकाले । न भ्रूरिति । भ्रूभङ्गः क्षेपः, भ्रुकुटीबन्धश्च न कृतः । भ्रूक्षेपः कोपाभावेऽपि कार्यसूचकः । भ्रुकुटीबन्धः क्रोधमूलकः । स्वभावतोऽरुणं ते चक्षुः शत्रुसंहारार्थं नारुणीकृतमित्यर्थः । नयना- श्वलम् ; अपाङ्गः । कुत्राभवन्निति न जानामि । प्रतीपाः; शत्रवः । किमिव ? चण्डद्युतावित्यादि । तमःसंचया इव ॥ २ ॥
</details>

<details><summary>प्रभावली - ३</summary>

युद्धकाले मोहस्य निष्प्रभत्वमाह — त्रिगुणेति । त्रिगुणात्मिकया; प्रकृत्यात्मिकया । शुभम् सम्यग्ज्ञानम् । स्थगयामास आच्छादयामास । त्वदाभिमुख्ये; तव पुरतः ॥ ३ ॥
</details>

<details><summary>प्रभावली - ४</summary>

X७५१  
अद्य त्विति । लम्बा अलका येषु तैः । अविच्छेदेन स्रवदश्रुप्रवाहैः । पत्र तिलकर हितवेदन महान्तः पुरस्त्रियस्तव वैभवं सूचयन्ति ॥ ४ ॥
</details>

<details><summary>प्रभावली - ५</summary>

वाय्विति । वायुः दोधूयते ; भृशं कम्पत इति यत् । यन्नक्षत्रगणः खे द्रुतं पुनः पुनः भ्रमति । जाज्वल्यते ; भृशं ज्वलति । जलधिः माधवीं

X७५२  
भूमिं न दोधवीति ; आस्फालनेन न कम्पयति । यद्वेत्यत्र वाशब्दश्चार्थः । भूः स्थिरचरधृतये बोभवीति ; समर्था भवति । तच्च तादृक् च; तत्सदृशं पर्जन्यवर्षादि । स्वायत्तानि स्वाधीनानि अशेषाणां सत्तास्थितियतनानि सृष्टिस्थितिव्यापारादीनि यस्य तच्च तत् परब्रह्म च तल्लीलायाः ऊर्मिचक्रम, तरङ्गमण्डलम् ; तद्धेतुकमित्यर्थः ॥ ५ ॥
</details>

<details><summary>प्रभावली - ६</summary>

यागादीनां फलप्रदत्वमपि तस्यैवेत्याह-यथेति । यथाधिकारं यजनादिभिः समाराधितः स्वयं च तत्तद्देवतानामन्तर्यामितया फलं दिशतीति नः संप्रदायस्थितिः नयवतीभिः सतर्कयुक्ताभिः श्रुतिस्मृतिगुरूक्तिभिः ; गुरूक्तयः पराशरपाराशर्यवकुलभूषणनाथयामुनयतिवरादिसूक्तयः, ताभिः आभाति ॥ ६॥
</details>

<details><summary>प्रभावली - ७</summary>

X७५३  
अतोऽत्रापि स एव प्रधानकर्ता, नान्य इत्याह- प्रभुणेति । सर्वजग- त्सृष्टिस्थितिसंहारादिप्रवाहेण प्राप्त केलिना तेन प्रभुणा प्रेरितोऽहम्, अस्रमन्त्र- परिमृष्टदुर्भवत् स्वेन वध्यानां शत्रूणां दमने निमित्ततां गमितः ॥ ७ ॥
</details>

<details><summary>प्रभावली - ८</summary>

दर्पोदग्रेति । दर्पेण उदग्रं, दर्पोदग्रं नियुद्धं यस्याः ; सा चासौ तावक- भुजा च । दत्तोदग्रनियुद्धेति वा पाठः । सैव निर्घातः अशनिः, तस्य पातेन उदितो यः स्फारासृक् प्रवाहः ; स्फारः बहुः । तस्य गद्गदरवो यस्य सः । तव अग्रतः पतन् । मथनक्षोभेण क्षरन्ति यानि गैरिकस्रोतांसि तैः संप्लुतस्य मन्दरक्षितिधरस्य क्षेपः क्षेपणं मथनानन्तरमुत्क्षेपणं, तस्य क्षणः कालः, तस्य आक्षेपः सूचकः सन् । अद्यापि मम स्मृतिम् अभ्युपैति ॥ ८ ॥
</details>

<details><summary>प्रभावली - ९</summary>

X७५४  
एवं प्रशस्यस्य तव विजयाभिषेकः कर्तव्य इत्याह- इह पुनरिति । किमपि मङ्गलम् ; विजयाभिषेक इति भावः । युक्तायुक्तविचारे समर्थबुद्धिभिः, सर्वभटेभ्यः उत्कृष्टैः । युष्मद्भटैः नैःश्रेयसी पद्धतिः मोक्षोपायः, निर्धूताखिलशल्यकण्टकततिः जाता । अतः तदधिपतेः तव मोहरूपप्रधानशल्यध्वंसकस्य वेदान्तरूपसिंहासनस्थितस्य अभिषेकमङ्गलविधेः अभिषेकरूपमङ्गलोत्सवविधानस्य, अभ्यर्हितः योग्यः कालः आसन्न इति ॥ ९ ॥
</details>

<details><summary>प्रभावली - १०</summary>

इदानीं पुरुषो विष्वङ्मृगतृष्णिकामपक्रामन् मुक्त्युपायमपेक्षत इत्याह- करणेति । करणानि इन्द्रियाण्येव हरिणाः तेषां श्रेण्याः ब्रह्मसकाशात्

X७५५  
दूरापकर्षणेन क्रूरम् । कलुषविपिनं पापाटवी, तत्र स्फायन्ती माया प्रकृतिः, सैव निदाघः ग्रीष्मसमयः, तेन विजृम्भितां विस्तृताम् । विषमाः अनेकरूपाः शब्दादिविषयाः, तेषाम् आस्वादः आस्वादनम्, तत्र उत्कण्ठा स्पृहा तन्मयीम् । मरीचिकाम् अतिक्रामन् पुरुषः मुक्त्युपायं गवेषयते अन्विच्छति । परित्यक्त- विषयस्पृहो मुक्त्यपेक्षो भवतीत्यर्थः ॥ १० ॥
</details>

<details><summary>प्रभावली - ११</summary>

परब्रह्मोपलब्धिः; परब्रह्मोपलब्धिसाधनभूतपरमात्मयोग इत्यर्थः । कथमद्येति । कर्मभिः निगलितः । निरालम्बम् ; अवष्टम्भरहितम् । तत्र शुभाश्रयोऽवष्टम्भः, तद्रहितम् । अत एव गगनस्थलत्वेन रूपणम् । शुभाश्रयशून्या समाधिर्बुद्धौ नारोहतीति भावः । शृङ्खलितत्वे किमुतेति भावः ॥ ११ ॥
</details>

<details><summary>प्रभावली - १२</summary>

ननु सालम्बनस्यापि पुंसः कथं समाध्यारोह इत्याशङ्कय, एवं समाध्यारोहः शक्य इत्याह- अस्त्वेवमित्यादिना । सत्त्वेति । सत्त्वगुणभरितस्य समग्रस्थ

X७५६  
अनवधिकातिशयस्य नन्दयोः आनन्दस्य भूः उत्पत्तिस्थानं, तस्मात् । सालम्बनध्यानतः ; शुभाश्रयविषयस्थानात् । शुद्धे चेतसि ; यद्यपि प्रभुः

“न चक्षुषा पश्यति कश्चनैनम्” इति न्यायेन चक्षुषा साक्षात्कर्तुमशक्यः, तथापि "मनसा तु विशुद्धेन ” इति श्रवणात् दर्शनसमानाकारध्रुवानुस्मृतिविषयो भवतीत्यर्थः । ननु " त्वं वा अहमस्मि भगवो देवते अहं वै त्वमसि भगवो देवते ” इत्याद्यैक्योपासनविषयवचनानि तर्हि भ्रान्तजल्पितानि भवन्तीत्यत्राह -- प्रत्यगिति । पुनः शब्दः शङ्काव्यावर्तकः । प्रत्यग्वस्तु विशेष्यवर्ष्मणि; प्रत्यग्वस्तु; जीवः । सः स्वस्य विशेषणं, शरीराद्यपेक्षया विशेष्यं च भवति । स्वशरीरस्य जीवस्य ब्रह्मणो विशेषणत्वात् विशेष्यत्वं गौणम्, अथापि स्वशरीरादीन् प्रति विशेष्यत्वं

X७५७  
"

मुख्यमित्यदोषः । तस्मिन् प्रभावन्तर्यामिणि दृढं प्रेक्षिते सति, शरीरशरीरिभावेन स्वरूपभेदे तयोः स्फुटं दृष्टे सति, “त्वं वा अहमस्मि भगवो देवते " इत्यादि वाक्यानामध्यासं नाध्यासताम् ; स्वरूपैक्यरूपमध्यासं नाश्रयन्ताम् ; स्वरूपैक्यभ्रान्ति नाधितिष्ठन्तु ; तेषां वाक्यानां " यः पृथिव्यां तिष्ठन् ” इत्यादिघटकश्रुतिसिद्धशरीरशरीरिभावविषयत्वात् । नाथः सोऽहमिति ; " त्वं वाहमस्मि " इत्यस्यानुवादः । अहं स इति ; " अहं वै त्वमसि " इत्यस्यानुवादः ॥ १२ ॥
</details>

<details><summary>प्रभावली - १३</summary>

अनुरुन्धे; अनुवर्तते । पुरुषस्याद्यापि सूक्ष्मवासनासद्भावशङ्कयाह- हन्तेति । तत्त्वेति । विशुद्धे तत्वज्ञाने; विशुद्धत्वं नाम प्रतिपक्षप्रतिहतिरहित-

X७५८  
त्वम् । दुरितारम्भं शमयति सति; परावरतत्त्वस्वरूपज्ञाने देहात्मभ्रमनाशात् स्वस्वातन्त्र्यभ्रमनाशाच्च तन्मूलपुण्यपापरूपदुरितारम्भः शाम्यतीत्यर्थः । आत्मावधान इति मनोविशेषणम् ; आत्मनि अवधानं सावधानता यस्य तस्मिन् । व्यक्ताकृष्टेतराक्षे; व्यक्तं यथा तथा आकृष्टानि इतराक्षाणि स्वव्यतिरिक्तानीन्द्रियाणि यस्मिंस्तस्मिन् । मनोवानरे स्वात् चापलात् विरमति सत्यपि । भस्मच्छन्नाग्निकल्पः; अन्तः सूक्ष्मरूपेण वर्तमानः । अत एव ऋणः ; सूक्ष्मः, अदीप्यमान इत्यर्थः । परैरवमानाद्यागमे प्रज्वलन् संस्कारेषु सारः भावनाख्यः, अविद्याजनितप्रकृतिवासनेत्यर्थः । शनैः उज्जिहानम् उद्गच्छन्तं समाधिं तरलयति चालयति । तत्त्वज्ञानकथनेन विद्यायाः कर्माङ्गसंपत्तिरप्युक्ता भवति ॥ १३ ॥
</details>

<details><summary>प्रभावली - १४</summary>

वासनायाः समाधिचालकत्वं कुत इत्यत आह — क्रमेति । प्रणिधातुमेकतानोऽपि पुरुषः क्रमपक्त्रिमेषु क्रमेण फलोन्मुखेषु कर्मसु जागरूकः

X७५९  
नियतसंबन्धः यः स्थिरसंस्कारः फलाद्यविनाश्यः धर्माधर्मादिलक्षणसंस्कारः, तेन निरुध्यमानचित्तः भगवद्विषयात् निवर्त्यमानचित्तः सन् पितामहोऽपि विवशः बहिरर्थान् बाह्यविषयान् स्मरति । तत्त्वज्ञानेन नाविद्या विनाशः । उत्तराघाश्लेषेऽपि पूर्वाघमध्ये प्रारब्धस्य भोगविनाश्यत्वात् तत्त्वज्ञानेन कर्माख्याविद्या विनाशाभावात् तया चित्तनिरोध उपपद्यत इति भावः ॥ १४ ॥
</details>

<details><summary>प्रभावली - १५</summary>

बहुरिति । बहुःः संतन्यमानापि । प्रत्यक चिन्ता; आत्मज्ञानम् । लघुः ; परचिन्तापेक्षया अल्पीयसी । बहिर्विषयाः शब्दादयः, त एवाटवी, तस्या विहारे चटुलं चञ्चलं चेतः कथं रोद्धुं समर्था भविष्यति । भगवत्कृपां विना केवल प्रत्यक्चिन्तामात्रं रोद्धुं न प्रभवति । तत्र दृष्टान्तमाह-अनिभृतेति । अनिभृता असंकुचिता तटक्रीडा, तस्यामुत्कण्ठया विजृम्भितः संभ्रमो यस्य तस्मिन् कलभचरणे लूतातन्तुः कथं निगलायते; बन्धकं न भवतीति यावत् ॥ १५ ॥
</details>

<details><summary>प्रभावली - १६</summary>

X७६०  
विघ्नचिन्तया किम् ? अलमित्यर्थः । ननु संपद्विपदोः सुखदुःखहेतुत्वात् तयोश्च समाधिविरोधित्वात् कथं संशयाभावः ? तत्राह - स्वयमिति । नियति- विपरिवृत्तौ नेमिवत् संभवन्त्याम् इह जगति संपदो विपदो वा स्वयं कर्माधीनत्वात् स्वप्नवदस्थिरा इत्यर्थः । किमतः ? तत्राह - शतमपीति । विशयानां संशयानां शतमपि शस्त्रवत् शातयन्ती खण्डयन्ती नयनिगमसमीची सत्तर्क- प्रमाणानुगुणा ते मतिः न व्यतिस्ते व्यत्यासं न प्राप्नोति । त्वयैवं संशयो न कार्यः । संपदां विपदां च कर्माधीनत्वात् कर्मणां च " यथैषीकतूलम् " इत्यादिभिर्विद्याविनाश्यत्वश्रवणान्न समाधिविघ्नसंभव इति भावः ॥ १६ ॥
</details>

<details><summary>प्रभावली - १७</summary>

सिद्धमपि सर्वम् ; लोभविजयादिकम् । साध्यो यः शेषः, तस्य विचारेण । कामादिजयेऽपि कर्मसंज्ञया अविद्यया पुनस्तेषामुद्भवो भविष्यतीत्याशङ्कते - अपीति । निर्मुक्तजीवानाम् ; मृतानामपि । यद्वा निर्मुक्तो जीवात्मा यैः तेषाम् ।

X७६१  
मृतसंजीवनी ; मृतानामुज्जीवयित्री । स्थिता ; तिष्ठति । 

कथं समाधिः संपत्स्यत इति शेषः ॥ १७ ॥
</details>

<details><summary>प्रभावली - १८</summary>

एषा; कर्मसंज्ञा अविद्या । सानुशयम् ; सपश्चात्तापम् । अनुशये हेतुमाह — अहितेति । अहितानि पापानि तेषां समूह एव वन्या महाटवी, पुनः पुनः संतन्यमाना । यद्वा संततिरूपेण क्रियमाणा । अपचेतुम् क्षपयितुम् । इत्थमेवेत्युक्तमाह — दहतीति । एनाम् ; कर्मसंज्ञाविद्याम् । देवात् संभूतिः उत्पत्तिर्यस्य । योग एव कल्पान्तवह्निः ॥ १८ ॥
</details>

<details><summary>प्रभावली - १९</summary>

तदुत्पत्तिरपि ; योगोत्पत्तिरपि । ईदृगवस्थः ; वक्ष्यमाणावस्थः

X७६२  
सत्कारेति । अयं पुरुषः गुप्तमाहात्म्यः सन् सत्कारादीन् नापेक्षते । सत्कारं कालकूटमिव तरुणीं कुणपमिव सभां लौकिकगोष्ठीं भुजङ्गीमिव च पश्यति ॥ १९॥
</details>

<details><summary>प्रभावली - २०</summary>

इदमपि योगसंवर्धकमस्तीत्याह — अपिचेत्यादि । अथ चरमश्लोकोक्त- प्रपदनाङ्गसंपत्तिमाह-- मुकुन्द इति । स्वभरं स्वरक्षाभरं मुकुन्दे मुक्तिप्रदे विन्यस्य । अनघः ; भगवतैव सर्वपापेभ्यो मोचितत्वात् अनघः । मुक्तवदिति व्यतिरेकदृष्टान्तः । अविदितस्वामिहृदयः ; हेतुगर्भमिदं पदम्; मुक्तवत् स्वाम्यभिप्रायज्ञानाभावेऽपि । स्वेनैवावगन्तुं शक्यत इत्यभिप्रायेणाह - परित्याग इति ।

X७६३  
विहितस्य परित्यागे स्वस्य परेषां च विविधानर्थजननाद्धेतोः आ मोक्षात् अलङ्घ्याम् । तत्र हेतुमाह - स्वतन्त्राज्ञासिद्धामिति । आज्ञा ; श्रुतिस्मृती । शास्त्रीयसरणिमनुसरति ॥ २० ॥
</details>

<details><summary>प्रभावली - २१</summary>

ईदृगवस्थापन्नत्वफलमाह--अनघेति । अघं नामात्र क्रियमाणेषु कर्मसु

X७६४  
तत्तद्देवतामात्रविषयत्वम्, देवतान्तरविषयत्वं वा । तत्र मतिर्यस्य नास्ति स अनघमतिः । अवतरति ; प्रविशति ॥ २१ ॥
</details>

<details><summary>प्रभावली - २२</summary>

विरक्तस्यास्य क्रमेण विष्णुभक्तिर्भवतीत्याह -- इदमपीति । संसारेति । संसाराग्निज्वालाभस्मीभूतानां संजीवने समर्था । अन्यत्र भस्मीभूतानां सागराणां स्वर्गदानेन संजीवनार्हा। निवृत्तिधर्मोत्पत्तौ; अन्यत्र पापनोदनवमौत्पत्तौ ; प्रसिद्धवैभवा । गिरि वाग्विषये ईशः समर्थः विद्वद्भिः । अन्यत्र रुद्रैः । कल्प- भेदेन बहुत्वात् पूज्यतया वा बहुवचनम् । गम्भीरत्वात्; सर्वोत्कृष्टत्वात् । अकलुषगतिः ; उपायान्तरवत् केवलसांसारिकप्रदत्वदोषरहिता गतिः, सत्फलोपायरूपा । अन्यत्र बहुव्रीहिः । अभिगम्यैः तीर्थेः आचार्यैराश्रिता । अन्यत्र तीर्थानि अवताराः, सरोविशेषा वा ॥ २२ ॥
</details>

<details><summary>प्रभावली - २३</summary>

X७६५  
अथ शृङ्गारादिरसान्तरविरक्तस्यास्यासौ पुनः शृङ्गारादिरसं पुष्णातीति निन्दास्तुल्या प्रशंसति — अपिचेत्यादिना । शृङ्गारादिरसं परित्यज्य शान्त- मेकमेव रसमाश्रयतो मनीषिणः स्वसद्भावकाले शृङ्गारादिरसान्तराण्यपि वर्धय- तीव । इदमेवोपपादयति - तथाहीति । देहदेहानुबन्धिषु जुगुप्साम् । विषयरसभोगेषु हासम् । प्रमादालस्यादौ कोपम् । परुषोक्त्यादिषु भीतिम् । समाध्यलाभे शोकम् । आनुषङ्गिकफलसिद्धौ विस्मयम् । पापानामपनोदने उद्योगम् । ब्रह्मणि रतिं शृङ्गाररसमियं प्रयच्छति ॥ २३ ॥
</details>

<details><summary>प्रभावली - २४</summary>

अत्र ; विष्णुभक्तिसद्भावे सति । संस्कारशेषतः ; सूक्ष्मवासनातः 

X७६६  
समाधिविघ्नो न शङ्कनीयः । तत्र हेतुमाह - पृथुकेति । पृथुकावस्था तरुणावस्था च यस्याः सा । व्यवस्थितः स्थिरः संचयो राशिः यस्याः सा । बहुभिः निगमैः वेदान्तैः प्रत्यादिष्टा निराकरणीयत्वेनोक्ता । बहिर्विषयवासना । पटुतरेति । पटुतरा ; विषयान्तरंचपलं चेतः प्रत्याहर्तुं क्षमा । दृढा ; अचञ्चला । प्रत्याहरणविषये सावधानेत्यर्थः । या प्रत्याहारक्रिया, तया परिपक्त्रिमा परिपक्वा शुष्केत्यर्थः । अन्तः ज्योतिः अन्तस्थितं ब्रह्म । तत्र नाशं प्राप्स्यति । अतः समाधिप्रत्यूहो न शङ्कनीय इति संबन्धः ॥ २४ ॥
</details>

<details><summary>प्रभावली - २५</summary>

अद्य च,

X७६७  
क्षुद्रमन्त्रान् विहाय मुख्यमन्त्रैः संतोषं दधातीत्ययमप्यतिशयोऽस्या- स्तीत्याह -- प्रत्यक्तवेति । प्रत्यक्तत्त्वं च सतत्त्वं चेति द्वन्द्वः । प्रत्यक्तत्वं ब्रह्मतत्त्वम् । प्रत्यक्तत्त्वसमानतत्त्वं निष्कृष्टात्मा, तस्यापहतपाप्मत्वादिभिर्ब्रह्मणा समानत्त्वात् । प्रत्यक्तत्त्वसतत्त्वयोः वेदनेन साक्षात्कारेण यत् सुखं, तस्य विघ्नायमान सिद्धिप्रदैः क्षुद्रैः क्षुद्रफलप्रदः अन्यैः मन्त्रैः अनाकृष्टधीः सन् सुनिः मुक्तिद्वारक वाटिकायाः विघटने यो ध्वनिः, तस्य प्रतिध्वनिसंनिभः, प्रत्यक्षितः सत्पथः मनः शुद्धिसंतोषादिर्यैस्तैः मूलमन्त्रादिभिः धृतिं संतोषं विन्दति लभते ॥ २५ ॥
</details>

<details><summary>प्रभावली - २६</summary>

त्वदुक्तमर्थं निश्चिन्वतापि फले त्वराधिक्यात्प्रचलितेनेव मया न गृह्यते । फलसिद्धिपर्यन्तं मम निद्रा नास्तीत्याह — यावदिति । अविकलं परिपूर्णं निष्पादयामि संपादयामि । अथ पुरुषस्य सांप्रतिकीमवस्थां वर्णयति - अद्य त्विति ।

1 

X७६८  
विरक्तोऽयं दुःखहेतुं शरीरं मुक्तिसाधनतया कथंचित्क्षाम्यतीत्याह - कामातङ्क- मिति । सत्सङ्गेन उत्तंसिता अलंकृता या वासना सद्विषयानुभवजनितवासना, तस्याः सहचरः सन् मुनिः तनुं स्वशरीरं संसार एव कारागृह, तस्मात् निष्क्रान्तेः । क्रमशब्देन क्रमहेतुपादतलं लक्ष्यते । तस्य पादुकाम्; हेतुगर्भमिदम् । पादुकात्वात् अनुद्विग्नः धीरः सन् सहते ॥ २६ ॥
</details>

<details><summary>प्रभावली - २७</summary>

आशङ्केथा इति । त्वराधिक्यात् प्रचलितेनेव मयेति येयमाशङ्का तां मा कृथाः । तत्र हेतुमाह -- स्वापेति । स्वापोद्बोधयोः निद्राजागरयोः, संपर्क-

X७६९  
सदृशे । मुमुक्षादशायां ज्ञानस्याज्ञानस्य च दर्शनात् निद्राजागर संपर्कसदृशत्वम् । भोगः ; संसारावस्था । मोक्षः; शरीरावसानभा विपरमात्मानुभवः । तयोरन्त- राले । मुमुक्षुत्वदशायां केनचिद्विधिना ; हितपरेणेश्वरेणेति भावः । जगति कंचित्कालं स्थाप्यमानाः मुमुक्षवो परिगृहीतोपायाः । तत्त्वम् ; स्वस्वरूप - परस्वरूपम् । उपायः ; उपासनादिः । प्रभृतिशब्देन फलसंग्रहः । तद्विषये स्वतन्त्रस्वामिना दत्तां स्वनिष्ठाम् ; तत्त्वे यथार्थज्ञानम्, उपायेऽध्यवसायः, फले त्वरा च निष्ठा, ताम् । शिरसि शेषा कृत्वा ; शिरोमालां कृत्वा । शेषमायुः क्षिपन्ति । तस्मात् देहपरिग्रह एषां विनिपातहेतुर्भवतीति त्वया चिन्ता न कार्येति भावः ॥ २७ ॥
</details>

<details><summary>प्रभावली - २८</summary>

एवमध्यवसाये फलमाह -- ततश्चेति । सिद्धप्रायसमीहितस्य पुरुषस्य

X७७०  
पुनर्वितर्कः संशयः वितथोदर्कः व्यर्थोत्तरफलकः । संशयो नोदेतीति यावत् । अतस्त्वया चिन्ता न कार्येत्याह — स्थूलेति । स्थूलाभ्यूहेन ; स्थूलविचारेण । विसंस्थलस्थितिमताम्; चञ्चलनिष्ठावताम् । अत्के; समीपे । चमत्कारिणः ; सामर्थ्यवतः, शत्रुसेनासु दुर्वीरा एव दवकराः, तान् बलात् दूरीकृत्य स्थितिमता किंचिन्न्यूनमनोरथेन, अत एव कृतिना कृतकृत्यप्रायेण किं नाम संचिन्त्यते । किमपि न चिन्तनीयमित्यर्थः ॥ २८ ॥
</details>

<details><summary>प्रभावली - २९</summary>

अस्तु तावदेवम्; त्वदुक्तं सत्यमस्तु । चिन्ता च व्यक्ता । तर्हि भगवतः सकाशादस्यापथ्यविनिवर्तकं किमपि मङ्गलमाशास इत्याह-विमुक्तीति मुक्ति-

X७७१  
मार्गोपदेष्टृभिः व्यर्थाचारपराङ्मुखैः सम्यङ्निर्धारितशुकादिप्रबन्धैः उज्झितम् उज्झितव्यत्वेन प्रतिपादितं भवं संसारं भिषज्यति तस्य भेषजं कुर्वति प्रभौ अभिलषितदानसमर्थे अपथ्यस्य भागवतापचारादेः विनिवर्तकं किमपि भद्रं तदनुग्रहरूपं प्रार्थये ॥ २९ ॥
</details>

<details><summary>प्रभावली - ३०</summary>

मङ्गलाशासनं दर्शयति – जननेति । जननमरणयोरावृत्त्या जाङ्घिक-

X७७२  
स्यास्य जन्तोः रक्षणावसरं प्रतीच्छन् यः श्रियःपतिस्तिष्ठति । प्रभुः ; स्वतन्त्रः । अनुकम्पा निघ्ननिर्विघ्नलीलः ; अनेन लीला स्वतो निर्विघ्नापि कृपया क्वचिद्विहन्यत इति सूच्यते । स्वात्मनैव; स्वयमेव । स्वलक्षम् ; स्वविषयम् । समाधिं प्रजनयतु ॥ ३० ॥
</details>

<details><summary>प्रभावली - ३१</summary>

अथ स्वोत्तरकृत्यं दर्शयति तद्वयमिति । महोदयेन; महोत्सवेन । सुमत्या सह विवेकविषयं चेटीवचनं दर्शयति- नेपथ्य इत्यादिना । भट्टिणि भर्त्रि । दिट्ठिआ दिष्ट्या । वड्ढसि - वर्धसे । इदं मङ्गलाशासनम् । अथ विवेकवृत्तान्तं वदति — मोहं जेऊण-मोह जित्वा । पडिणित्तो महराओ प्रतिनिवृत्तो महाराजः । ता तस्मात् । इदो इदो इत इतः । आगच्छत्विति शेषः । महाराजः भर्त्र्या आगमनं प्रतिपालयंस्तिष्ठति । तस्मात् त्वरितमुपसर्पतु भर्त्री । जेदु

X७७३  
महाराओ - जयतु महाराजः । अद्य आकाशे गायन्तीनामप्सरसां वीणा त्वद्विजयं सूचयतीत्याह — गअणमीति । गअणंमि गगने । अञ्चराणं- अप्सरसाम् । जएण- जयेन । तुह्माण- तव । जणि अतोसाणं जनिततोषाणाम् । वीणा मे पिअमहुरं- प्रियमधुरम् । पहरिसगीअं-प्रहर्षगीतम् । सुणावेइ - श्रावयति ॥ ३१ ॥
</details>

<details><summary>प्रभावली - ३२</summary>

'

X७७४  
इतः परमस्माकं को वा कार्यशेषस्य निस्तार इति निश्चेतव्यम् । सेप्णावइ- सेनापते । `कज्जसेसनिव्वहणंमि - कार्यशेषनिर्वहणे । णिव्वूडसमरकज्जो - निर्व्यूढ- समर कार्यः । समरनिर्वाहक इति यावत् । महाराओ एव्व महाराज एव । पमाण- प्रमाणम् । निर्णायक इत्यर्थः । आधेयत्वेति । आधेयत्वविधेयत्वशेषत्वानां

X७७५  
नियमैः एतत् विश्वम् आदिकर्तुः शरीरं भवति । सत्तास्थेमप्रयतनफलेषु ; सृष्टिस्थितिसंहारमोक्षेषु एतदायत्तं च भवति । व्यापकमन्त्र एवादर्शः, तस्मिन् दृष्टे भगवत्येवं पश्यन् पुरुषः पूर्वोक्तप्रकारेण गम्भीराणां वेदवाचां भेदाभेदघटकश्रुतीनाम् अभिप्रायं जानाति । नान्य इत्यर्थः ॥ ३२ ॥
</details>

<details><summary>प्रभावली - ३३</summary>

एतदेव तत्त्वम्; परमार्थः । समयेति । समयनियतम् ; सिद्धान्ताव्यभिचारि । साधिष्ठं सूक्ष्मम् उपदेशेन विना ज्ञातुमशक्यं यन्मन्त्ररहस्यं तद्वेदिना दिव्येन भूमावसुलभेन देशिकेन योगरहस्यविदेति यावत् । पुनरपि दत्तदृष्टिः

X७७६  
भावयितव्यः ; आचार्येण यथा दत्तदृष्टिर्भवति तथाचार्योपसदनं कारयितव्यः । संपत्तिस्तु ; आचार्यकटाक्षलाभादिः । परस्मिन्नेव समायतते; परमपुरुषाधीना; नास्माभिः संपादयितुं शक्येत्यर्थः । अथ नारदागमनं वक्तुं सुमत्यास्तेजोविशेषदर्शनं प्रस्तौति — अग्रत इति । आस्थितश्वेताद्वैतम् ; स्वीकृतश्वैत्यैकरूपम् अखण्डश्वेतमित्यर्थः । अथ नारदगीति दर्शयति - अधरेति । अधरे अर्पितः

' 

X७७७  
चारुः वंशनालः यासां ताः । मकुटालम्बिनी मयूरपिच्छमाला यासां ताः । तद्विषया इत्यर्थः । हरिनीलशिलाविभङ्गवत् नीलाः । तद्विषया इत्यर्थः । प्रतिभाः ; श्रीकृष्णविषयिण्यो बुद्धयः । मम अन्तिमप्रयाणे मरणकाले सन्तु ॥ ३३ ॥
</details>

<details><summary>प्रभावली - ३४</summary>

प्रपञ्चितः परमपुरुषस्य भावनाविशेषः यया सा । विपञ्चीनिनादेन शबला विलासगतिः । अय्यउत्त आर्यपुत्र । एदेण खु - एतेन खलु । आअदेन- आगतेन । इसिणा - ऋषिणा । तुह्म तव । जाव- यावत् । संवादो - संवादः । होज्ज - भवेत् । अहअं - अहम् । दाव-तावत् । सहीअणसहिदा सखीजनसहिता । संलवंती - संलपन्ती । तुह समीहिदे तव समीहिते, पुरुषसमाध्यारम्भे ।

X७७८  
तुरम्मि-त्वरे । सचेटी; दासीसहिता । दूरतो विवेकं प्रशंसति- अहो नु खल्विति । अथाद्य  विवेकः पुरुषस्य प्रशस्तां चित्तवृत्तिं जनयतीत्याह — अद्य किलेति । सत्त्वधाम्ना ; सत्त्वगुणनिलयेन । स्वात्मना ; स्वयमेव । उदीर्णे ; उत्कटे । बहिर्वैरिवर्गः कामाद्यधिष्ठानदेवतारूपः । अबहिरन्तर्वैरिवर्गः आत्मधर्मरूपाः कामक्रोधादयः । वारिते; निरस्ते सति । स्वात्मनैवारिवर्गे वारित इत्यर्थः । समविषम विभेदी ; साध्यसाधक विवेचनसमर्थः । पुरुषस्य विलक्षणां चित्तवृत्तिं जनयति ॥ ३४ ॥
</details>

<details><summary>प्रभावली - ३५</summary>

अथ चित्तवृत्तिजननफलमाह - ततश्चेति । द्वन्द्वानि ; सुखदुःखादीनि ।

X७७९  
तितिक्षुः ; सहनशीलः । “न लोक" इत्यादिना कुद्योगषष्ठीप्रतिषेधः । द्रुता शीघ्रग्राहिणी मतिर्यस्य सः । अयत्नोपनतभुक् ; स्वयंप्राप्तभोजी । अजगरवृत्तिरिति यावत् । प्राप्तव्ये ; सुखदुःखे । नियतवृत्तिः ; नियतसंतोषः ॥ ३५  ॥
</details>

<details><summary>प्रभावली - ३६</summary>

उपरितनटीकायामन्तर्गता॥ ३६ ॥
</details>

<details><summary>प्रभावली - ३७</summary>

X७८०  
अथ विवेकनमस्कृतो नारदो विवेकम् ' अयं पुरुषः साक्षात्कृत परब्रह्म- रूपस्त्वया कार्यः' इति प्रार्थयते - वीरश्रीरिति । अतिवेलः विक्रमः यस्य तस्य भवतः दोः शृङ्गे निरर्गलं यथा तथा क्रीडया दत्तायाः कृतार्थतायाः परवती सती त्वत्परं त्वत्तोऽन्यं कंचन न प्रेक्षते । त्वदनन्यसाधरणेत्यर्थः । अथापि किंचित्कर्तव्य मस्तीत्याह — अद्यत्व इति । अद्य त्वया अद्भुतरसे प्रीतिमती दृष्टिः पुनः पुनः पाल्यताम् । किमर्थमित्यत्राह -- अन्तरिति । अनन्यैः दृष्टम् । अनघम् ; अखिलहेयप्रत्यनीकम् । त्यक्तावधिम् ; अनन्तम् । अन्तः; अन्तर्वर्त - मानम् । शेवधिम् ; निधिम् । 

अन्तर्यामिणं पुरुषं साक्षात्कर्तुं यथायं प्रभवति तथेत्यर्थः ॥ ३७ ॥
</details>

<details><summary>प्रभावली - ३८</summary>

उपरितनटीकायामन्तर्गता ॥ ३८ ॥
</details>

<details><summary>प्रभावली - ३९</summary>

उपरितनटीकायामन्तर्गता॥ ३९ ॥
</details>

<details><summary>प्रभावली - ४०</summary>

X७८१  
कलियुगाख्यः कश्चित् शत्रुर्वर्तते । स पुनः कामादीनुज्जीवयिष्यतीत्याह- त्रैगुण्येति । त्रैगुण्यं प्रकृतिमण्डलमेव अम्भोधिः, तस्य वेलावनतृणानि तटवन- शष्फस्थानीया ये विषयाः शब्दादयः, तद्प्रासेन जाता या दुर्वासना, तया उद्यत् जातं यत् भोगेपर्य विषयभोगे तात्पर्यम् ; तेन पर्याकुलितम् ; परवश-

X७८२  
मिति यावत् । अनुयुगम् अनुक्षणम् उत्कण्ठिता संजातोत्कण्ठा उदग्रा वृत्तिः यस्य सः । गाढेन दृढेन बन्धेन निरुद्धं नृपशुं पुरुषपशुं कर्ममालया पाशेन घटितं संयोजितम् । भवं एव घटीयन्त्रं तस्य तन्त्रे प्रवर्तनरूपव्यापारे स्वतन्त्रः कालः भूयो भूयः स्वचक्रे परिवृत्तिरूपे चक्रे कालचक्रे भ्रमयति आवर्तयतीति भावः । अयं विशिष्टः शत्रुरिति भावः ॥ ४० ॥
</details>

<details><summary>प्रभावली - ४१</summary>

कालचक्र परिभ्रमणात् । अह्नाय ; शीघ्रम् । पुरुषमिति शेषः । कालचक्रपरिभ्रमणं जानतः संसारो दुःसहो भवतीत्याह - कालावर्तानिति । कालस्यावर्तः;

X७८३  
कालस्य पुनःपुनरावर्तनानि । प्रकृतिविकृतीः ; चतुर्विंशतितत्त्वानि । ज्वाला- रूपगर्तप्रतिमं यत् दुरितं, तस्य उदर्कम् उत्तरफलरूपं नरकादिदुःखानुभवम् । स्वपर नियतम् ; स्वात्मपरात्मनोः स्वतः सिद्धम् । याथातथ्यम् ; स्वाभाविकं रूपम् । दिव्यं पदम् ; परमं पदम् । तत्; विलक्षणम् । कारागृह सदृशं प्राकृतमयं स्वशरीरं च जानन् पुरुषः को वा संसारबन्धं सहेत ॥ ४१ ॥
</details>

<details><summary>प्रभावली - ४२</summary>

अत्र; अस्मदारब्धे पुरुषस्य मोक्षे । निःसमाभ्यधिकः यो निवृत्तिधर्मः, स आत्मा स्वरूपं यस्य तेन । निपुणं यथा तथा । साहाय्यकविशेषणं वा । साहाय्यकं मन्त्रोपदेश इति सूचयति - निजेति । दुरितमेव निदाघः तेन निष्टप्ताः नितरां तप्ताः, ये जन्तवः, तेषां संजीवनी । भव्यवृत्तीनाम् कुशलचरितानाम् । भवद्विधानामुपदेशवृष्टिः । आचार्योपदेशरहितानामैहिकामुष्मिक-

X७८४  
सिद्धयो न संपत्स्यन्ते । अत इमं मन्त्रोपदेशतः पाहीत्याह-लुप्तेति । अलब्धाचार्योपदेशः, अत एव नष्टज्ञानः लोकपदव्यः ऐहिकसिद्धयः दुष्प्रापाः । यथा लोकपदवीं तत्तद्देशज्ञः पुरुषो वेद, तथा वेदपदवीमपीति भावः । तत् तस्मात् मदीक्षितं मत्परिगृहीतमिमं पुरुषं पुण्डरीकमिव यथा पुरा बदरिकाश्रमे पुण्डरीकमुनिमष्टाक्षरोपदेशेन त्वं रक्षितवान्, तथा पाहि मन्त्रोपदेशतः ॥ ४२ ॥
</details>

<details><summary>प्रभावली - ४३</summary>

भगवता श्रुतिशिरसि गीतः ; उपनिषदि गीतः । स्वधर्म एव; आचार्य-

धर्म एव ;

" तद्विद्धि प्रणिपातेन परिप्रश्नेन सेवया ।

उपदेक्ष्यन्ति ते ज्ञानं ज्ञानिनस्तत्त्वदर्शिनः ॥ ”

X७८५  
इति गीतः । देवेन विवेकेन सूचितः ; नान्यः । यतिष्ये ; उपदेक्ष्यामीत्यर्थः । सारमनतिक्रम्य यथासारम् । सारांशं संग्रहेणोपदेक्ष्यामीति यावत् । त्वदाज्ञया मया मन्त्रे उपदिष्टे अस्य मनसि समाधिर्दृढलग्नो भवतीत्याह — अधिकमिति । हे सौम्य, आगमग्राह्यवर्गात्; आगमग्राह्याः शमादयः, तद्वर्गादपि मुमुक्षोः समाधावधिकमपेक्षितं गुरुभक्त्या स्वयमेव दर्शितमर्थं त्वन्निदेशेन मयि प्रथयति सति प्रसिद्धं कुर्वति सति । सपदि ; तत्क्षणमेव । लग्ने; चित्तलग्ने । स्वानुभूतौ ; स्वेन स्वस्यानुभूतिः प्रकाशो यस्य तस्मिन् दहराकाशे ब्रह्मणीत्यर्थः । समाधिः ; ध्यानम् गाढं लग्नो भवतीति मन्ये ॥ ४३ ॥
</details>

<details><summary>प्रभावली - ४४</summary>

भवद्भ्याम् ; विवेकसेनापतिभ्याम् । यत्किमपि करणीयं कार्यं वयमभ्य-

X७८६  
र्थिताः, तत् साधयितुं साधयामः गच्छामः । उत्पश्यामि ; मन्ये । षडङ्गमिति । षडङ्गो योगः प्रपत्तिः । अष्टाङ्गो योगः उपासनात्मकः । उभयमपि समाधिशब्देनोच्यते । अनयोर्मध्ये यं कंचन समाधिम् अधिरोदु-  
मिच्छतः पुरुषस्य । अवलम्बनम्; आधारः, निदानमित्यर्थः । अक्षुद्रा ;

X७८८  
निःसमाभ्यधिका । 

दानवद्रुहः; सकलविरोधिनिवर्तकस्य श्रियः पत्युः दयैका, नान्यास्ति ॥ ४४ ॥
</details>

<details><summary>प्रभावली - ४५</summary>

तया; दयया । इदानीं दृढम् अवलम्बित ; परिगृहीतः । असौ; पुरुषः । तत्र च क्वचन समये । तथा कचित् ; तथैव क्वचिद्देशे । उपविश्येति शेषः । निरुद्धसर्वेन्द्रियः तृप्यन् प्रीतो भवन् निरुद्वप्राणवर्गः प्रत्यङ्मुखः अन्तर्मुखः सन् इह परे धाम्नि ब्रह्मणि परं केवलं प्रतितिष्ठति निश्चलं वर्तते । ब्रह्म निश्चलं ध्यायतीति यावत् । 

आस्पदे परे धाम्नि प्रतितिष्ठतीत्यन्वयः ॥ ४५ ॥
</details>

<details><summary>प्रभावली - ४६</summary>

X७८९  
दयावलम्बितत्वे लिङ्गान्तरमाह - अपिचेति । पुलकान्येव मुकुलानि तदुच्छ्रनैः अङ्गैः । उद्गतानन्दाश्रुभिः ईक्षणैश्चोपलक्षितोऽयं पुरुषः । अन्तः- स्थिते स्वात्मशरीरके परमात्मनि दृष्टिमान्; स्वान्तर्यामिपरमात्मसाक्षात्कारवानित्यर्थः । समाधिरसमनुभवति । किंच महान् आनन्दो यस्य तन्महानन्दं ब्रह्म, तदनुभवरूपे महत्यैश्वर्यं । निष्प्रत्यूहा ; निर्विघ्ना । अस्य पुरुषस्य मनोरथसंततिः । ध्रुवम् ; नूनम् ॥ ४६ ॥
</details>

<details><summary>प्रभावली - ४७</summary>

एतत् ; दयावलम्बित इत्येतत् । इदमपि दयावलम्बितत्वे लिङ्गमित्याह- तृणक्षोदमिति । यदनभिमतौ; यस्य ब्रह्मणः अनुमत्यभावे । प्रलयकालवायुरपि तृणस्य क्षोदं लवमपि चालयितुं न प्रभवति । तस्मात् परब्रह्मणः अर्वाचः अर्वाचीनान् ; तत्सृष्टानित्यर्थः । अजहदवधि अपरित्यक्तपूर्वोत्तरावधि, यत् द्वन्द्वं

X७९०  
शीतोष्णसुखदुःखादि, तन्नियमो येषाम् ; द्वन्द्वव्याप्तानित्यर्थः । विदन् ; जानन् । असौ ; पुरुषः । न तृप्यति; संतोषं न प्राप्नोति । अथच ; अपिच । विषादे ; तदलाभदुःखे च । न निपतति । यद्वा निष्पन्नयोगः पुरुषः ब्रह्मत्रयति- रिक्तं सर्वं चिदचिद्वस्तु ब्रह्मविभूतित्वेन पश्यन् सर्वत्र तृप्यति । कदाचित् ब्रह्मविभूतितया अपश्यन् खिद्यति । अयं तु प्रक्रान्तयोगतया न तृप्यति, न खिद्यति चेति ॥ ४७ ॥
</details>

<details><summary>प्रभावली - ४८</summary>

1

।

पुनरप्यनिष्पन्नसमाधितामेवास्याह - अपिचेति । तुलायन्त्रं नाम कूप- जलाहरणसाधनं तुलारूपं यन्त्रम् । सद्वृत्तान्तः; निम्नोन्नतिभजनम् । तद्वत् क्रमेण वटितां निम्नोन्नति बिभ्रतौ । रजस्युन्नते तमो नीचम्; तमस्युन्नते रजो नीचं भवति । मूढक्रूरौ गुणौ ; तमोरजोरूपौ । एकदैवाधरीकृत्य ; सत्त्वगुणेनेति शेषः । मुदितः; संतुष्टः अयं मुनिः । अनघं सत्त्वम्; शुद्धसत्वजन्यत्वात्

X७९१  
शुद्धसत्त्वमित्युच्यते । मुक्तिद्वारम् ; मुक्तिसाधनम् । मुरमथनविषया या धीः, तस्याः संततिरेव सुधानिधिः चन्द्रः, तस्य प्रादुर्भावम् उपक्रमं भजति । प्रक्रान्तयोग इत्यर्थः ॥ ४८ ॥
</details>

<details><summary>प्रभावली - ४९</summary>

अथ किंचिदूननिष्पन्न एवास्य समाधिरित्याह -- तदहमिति । तत्; यत इतः पूर्वं प्रक्रान्तमात्रः, अतः । इदानीं निष्पन्नकल्पं मन्य इत्यर्थः । अस्य च ; निष्पन्नकल्पसमाधेः । स्वफलेनेति । अस्य मुक्तिसाधकः समाधिः स्वफलेन मुक्त्या सह तुलारूढः, तुलितः सदृश इति यावत् । स्वफलेन सह न्यूनत्वे अधिकत्वे समत्वे च विकल्पायैव समर्थो भवति । कदाचित्साध्यस्य न्यूनता । कदाचित्साधनस्य न्यूनता । कदाचित्साध्यस्याधिक्यम् । कदाचित्साधनस्या- धिक्यमित्येवं समत्वेऽपि विकल्पाय कल्पते ॥ ४९ ॥
</details>

<details><summary>प्रभावली - ५०</summary>

X७९२  
अपावृतार्धम् ; उद्घाटितकवाटार्धम् । अत्यासन्नमनोरथफलैः सावधान- मतिभिः अस्माभिः एतत् वक्ष्यमाणमनुष्ठेयम् । स्वस्य च सेनापतेश्चानुष्ठेयं विभज्योपदिशति — अविकलेति । अविकला संपूर्णा बहुमतिर्यस्याः, तया सुमत्या सहेत्यर्थः । निर्ममः सन् दुर्लङ्घ्यं विधि सान्त्वयामि अनुकूलयामि । त्वदभिप्रेते पुरुषमोचने देवीं विष्णुभक्ति त्वरयितुं त्वरमाणां कर्तुं सिद्धिमपि गणयितुम् अणिमादिसिद्धिं प्रार्थयितुं च त्वं गच्छ ॥ ५० ॥
</details>

<details><summary>प्रभावली - ५१</summary>

स्वयंप्रभम् ; स्वयंप्रकाशम् । सुमते निवेशनं गृहम् ; मन इत्यर्थः । बलेति । श्रुतीनाम् ; उपनिषदां बलस्य प्राबल्यस्य दर्शनमण्डपम् । लोके च

X७९३  
सौधः सेनानां दर्शनस्थानं भवति । बहुभिः प्रमाणैः भवितवैभवम् ; " मनसो वशे सर्वमिदं बभूव " मनसा तु विशुद्धेन ” इत्यादिप्रमाणैरनुसंहितवैभवं सत्त्वप्रचुरं मनो मनसैव प्रकाशत इति ॥ ५१ ॥
</details>

<details><summary>प्रभावली - ५२</summary>

विष्णुभक्ति स्थितां दृष्ट्वा दूरात् शङ्कते - कासाविति । धवलसुधाधारावत् सौम्यस्वभावा । शुद्धश्वेतत्वात् श्वेतद्वीपदेवतेत्युत्प्रेक्षा । उपसृत्य एनां विष्णु- भक्तिरिति प्रत्यभिजानामि । परिणामः ; अभिवृद्धिः । असौ पूर्वदृष्टापि अन्येव स्फुरति । पूर्व बाला, इदानीं 'प्रवृद्धत्वात् अन्येव भाति । इयं विष्णुभक्तिरिति प्रत्यभिजानाति — इयमिति । इयं पुरस्तात् दृश्यमाना सर्वपुरुषार्थप्रार्थनापूरयित्री शुद्धमतिभिः अनन्यैः सिद्धबृन्दैः श्वेतद्वीपवासिभिः सेव्यमाना विष्णुभक्तिः अविकलाभिः परिपूर्णाभिः कान्तिभिः दिगन्तान् भासयन्ती विशुद्धं सुमतिसौधं विशति ।

X७९४  
अत्र ; सौधे । कृतकृत्यम् ; कृतोपायपरिग्रहम् । कृतार्थम् ; कृतप्रयोजनं च निश्चिनोमि । निःश्रेयससंबन्धिनीं नियतिनियममङ्गीकृत्य सौधे निवत्स्यामीति सालोचनं निष्क्रान्तः ।

इति श्रीनृसिंहराजाचार्यकृत संकल्पसूर्योदयव्याख्यायां

प्रभावल्यां समाधिसंभवो नाम नवमोऽङ्कः ॥ ५२ ॥
</details>

_________