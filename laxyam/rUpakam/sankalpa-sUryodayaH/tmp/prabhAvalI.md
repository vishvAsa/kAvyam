+++
title = "प्रभावली"

+++


<details><summary>प्रभावली - १</summary>

-

अभिनिवेशः ; विषयासक्तिः । स्वसामर्थ्याक्तिपूर्वकं स्वाधिकारं वर्णयति-हृष्यन्तीति । मत्प्रेरिताः; अभिनिवेशग्रस्ताः पुरुषाः । मुधा; व्यर्थमेव । आरब्धेषु क्रियमाणेषु । सप्तसु व्यसनेषु स्त्रीद्यूतपानमृगयावाक्पारुष्यदण्डपारुष्यादिषु । हृष्यन्ति ; सज्जन्ते । मुहुर्मुहुः प्रत्यूहा एव वात्याः, ताभिः आहता अपि प्रारब्धं कार्य न परित्यजन्ति । चस्त्वपिशब्दार्थः । नानादुःखैः ;" राजतः सलिलादग्नेश्चोरतः स्वजनादपि । भयमर्थवतां नित्यम् '

X६६५  
“ अर्थानामार्जने दुःखम् ” इत्याद्युक्तैः । भयंकरेऽप्यर्थपुरुषार्थे रतिं प्रीतिं न जहति । एकदृक् ; एकत्रैव दृष्टिः यस्य; अन्यत्र काण इत्यर्थः ; " एकेन हीनः काणः स्यात्" इत्युक्तेः । अभिनिवेशोऽहं महामोहस्य कोशगृहरक्षणे अधिकारे स्थितः ॥ १ ॥
</details>

<details><summary>प्रभावली - २</summary>

लोभोऽप्यग्रजो मदवष्टम्भादेव सर्वत्र विजयीत्याह -लोभोऽपीति । सौभ्रात्रेण वर्तमानं मामेव अवष्टभ्येत्यर्थः । तत्र हेतुमाह-यत इति । अवसादेति । अहमार्यस्य ज्येष्ठस्य लोभस्य चरमसंभवो भ्राता ; कनिष्ठ इत्यर्थः, लोभानन्तरमभिनिवेशस्योत्पत्तेः । लोभस्य अवसादप्रसङ्गेषु क्षयाव-

X६६६  
सरेषु कृशताप्रसङ्गेषु स्वयमुत्तम्भने उद्यतः ; द्रव्येष्वभिनिवेशाल्लोभो वर्धत इत्यर्थः ॥ २ ॥
</details>

<details><summary>प्रभावली - ३</summary>

सांपरायिकम् ; युद्धम् । उपस्थितम् ; संनिहितम् । आस्माकस्य ; अस्मत्संबन्धिनः कुलस्य । तदेव दर्शयति-यदिहेत्यादिना । अत्र प्रथमाङ्कात् प्रभृत्येतदङ्कपर्यन्तमनूद्यते । तत्र यदिहेत्यनेन प्रथमाङ्कार्थः । यच्चासाविति द्वितीयाङ्कार्थः । यदपि चेति तृतीयाङ्कार्थः । विमुखीकृता इति चतुर्थपञ्चमाङ्कार्थः । विमृष्टमिति षष्ठाङ्कार्थः । अवधारितं चेति सप्तमाङ्कार्थः । प्रारिप्सितश्चेति सप्तमाङ्कान्तिमवाक्यार्थः । मतान्तराणाम् ; वेदान्तव्यतिरिक्तानाम् ।

X६६७  
शास्त्रे ; वेदान्ते । प्रशमितं श्रद्धाया आदरस्य वैकल्यं यस्य सः । संमुखीकृतः ; अभिमुखीकृतः । विमृष्टम् ; विचारितं निर्णीतमित्यर्थः । शुभमालम्बनम् ; शुभाश्रयः । प्रारिप्सित; प्रारब्धुमिष्टश्च । सालम्बनः; शुभाश्रयविशिष्टः । निरालम्बनाद्योगात् सालम्बनस्य श्रैष्ठयमुक्तम् " सालम्बनो महायोगः " इति । तदप्यनेन समभिव्याहारेण सूचितम् । वक्ष्यमाणचिन्तया विषादः । चिन्तामेव दर्शयति विजिग्य इति । कामक्रोधादिभिः स्त्रीभिः इदं जगत्त्रयं विजितम् । त एव सुभटाः ; सुभटत्वेन प्रख्याताः कामक्रोधादयः । स्त्रीभिः ; जुगुप्साक्षान्त्यादिभिः स्त्रीभिरेव । जिगीषिताः ; जेतुमिष्टा इति ॥ ३ ॥
</details>

<details><summary>प्रभावली - ४</summary>

नेपथ्ये अलिअमित्यादि; अभिनिवेशभार्याया दुर्वासनाया वचनम् । अलिअं एव्व अलीकमेव । भावो भणइ भावो भणतिं । जं यत् । इत्थिआहिंस्त्रीभिः । जिईसिआ जिगीषिताः । महामोहसेणिअधुरंधरा इत्ति महामोह सैनिक-

X६६८  
धुरंधरा इति । रण्डा; विधवा, व्यभिचारिणी । मामपि ; सत्यवादिनमपीति भावः । अलीकम् ; अनृतम् । एदेण वि-अनेन वचनेनापि । तुह-ते । अलिअभासिअं अलीकभाषितम् । पडिट्ठा विअं प्रतिष्ठापितम् । जं यत् । उअरग्गिसक्खिअं उदराग्निसाक्षिकम् । तुए त्वया । गहिअपाणिगृहीतपाणिम् । परपुरिसदंसण विमुहिंपरपुरुषदर्शनविमुखीम् । मं माम् । रण्डेत्ति रण्डेति । भणसि भणसि । इयम्; दुर्वासना । मत्समीपमागत्य मदीयः परिवादः क्षान्तो यया सा सती । संभावयतु पूजयतु । इअह्नि; इयमस्मि । अहअं अहम् ।

X६६९  
-

दुम्मइचलणसेवारसपरवसहिअ आ दुर्मतिचरणसेवारसपरवशहृदया । अण्णाअलोअवुत्तंदा अज्ञातलोकवृत्तान्ता । पुच्छम्मि पृच्छामि । के पुरिसा के पुरुषाः । काहि-काभिः । इत्थिआहिं स्त्रीभिः । जिईसिआ जिगीषिता इति । जुगुप्सा ; कुत्सा । तितिक्षा ; क्षान्तिः । अनहमि देहादावहंबुद्धिः अहंकारः । आत्मविद्या; आत्मज्ञानम् । अन्येऽपि ; दर्पादयः, अधिकदृष्ट्यादिभिरित्यर्थः । किं उच्चाहमेत्तेण किमुत्साहमात्रेण । कज्जं संघडइ कार्य संघटते । हदासा खुहताशाः खलु । एदा एताः । सलहीओ[^5] विअ शलभ्य[^6] इव । अप्पविणासणे-

X६७०  
आत्मविनाशने । सअं पवृत्ता स्वयं प्रवृत्ताः । एवम; त्वयोक्तप्रकारेण । यदृच्छादेवी; कर्मानुगुणा भगवल्लीला । कदाचित्प्रतीपमपि फलतीत्याह – शलभीति । प्रदीप स्थानीयाः कामादयः । जइ एव्वं यद्येवम् । महामोहप्रेरंताणं; महामोहपर्यन्तानाम् । अम्हपहूणं अस्मत्प्रभूणाम् । विणासो विनाशः । होज्ज-भवेत् । क्षेपः ; चलनम् । जीवनोपायः द्रव्यम् । तत् उत्पश्यामि ; उत्प्रेक्षे । भोगाः ; ऐहिक सुखदुःखसाधनानि । मुमुक्षापुरस्कारेण ; मोक्षेच्छां पुरस्कृत्य । समाधौ

X६७१  
अभिनिवेशः । सविशेषणं यथा तथा । णाह नाथ । अहं उण अहं पुनः तुम्ह तव । पिआ प्रिया । कहं कथम् । होम्मि भविष्यामि । भीरुरसि ; बिभेषीत्यर्थः । दुरन्वयम् ; दुष्टसंबन्धमित्येकोऽर्थः, दुरित्युपसर्गान्वयं च । परिचरन्ती; अनुवर्तमाना । सुसंगता सुष्ठु मया संगतेत्येकोऽर्थः । सु इत्युपसर्गसंगता च; सुवासना सतीत्यर्थः । महंतो पसादो अय्यउत्तस्समहान् प्रसाद आर्यपुत्रस्य । जं यत् । चिरसेविअस्सचिरसेवितस्य । रण्णोराज्ञः । महामोहस्स महामोहस्य । विणासे विविनाशेऽपि । सअं स्वयम् । जीवि -

। असमं जीवितसमाम् । मं वि-मामपि । रक्खिदुं रक्षितुम् । अहिणिविससिअभिनिविशसे । धण्णिआ खु-धन्याः खलु । एसा- एषा । संवृत्तम्हि -संवृत्तास्मि ।

X६७२  
जं-यत् । एव्वं एवम् । संभावेसि संभावयसि । मामिति शेषः । दारुणान्; क्रूरान् । दिव्यान्तरिक्ष भौमानुत्पातान् दुर्निमित्तानि । तदेव दर्शयति —– गृधा इति । तोरणशैलशृङ्गम् ; तोरणस्य बहिर्द्वारस्थापितदारुविशेषस्य यत् शृङ्खलशृङ्गम् । तदभिमतः नभोमण्डलं गृध्रा आवत्रुरित्यर्थः । नः सैन्यानि वात्या वातसमूहः, तस्य मण्डलेन आवर्तनेन खण्डिताभिः ध्वजपटीभिः शून्यानि जातानि । शूलाद्यायुधैः ये क्रूराः, तैः यमकिंकरैः संवर्तस्य प्रलयस्य प्रवर्तकैः दिशः परिवारिता इव मुहुः दृश्यन्ते ॥ ४ ॥
</details>

<details><summary>प्रभावली - ५</summary>

निवृत्तिधर्मः ; मोक्षधर्मः । नाम्ना नारद इत्युक्तः । नारदरूपेण लोके परिभ्रमति । अयं नारदः तुम्बुरुच तावुभौ । मोहवैरिणः ; विवेकस्य । प्रणिधी ; चारौ । अत एव तयोः परिक्रमणं विवेकप्रयुक्तमिति भावः ॥ ५ ॥
</details>

<details><summary>प्रभावली - ६</summary>

X६७३  
तयोरपि मध्ये त्रिभुवन परिहासकः श्वेतवायसः अनर्थसूचकः । महामोहस्य राजधानी प्रकृतिमण्डलीम् । कलहाभिलाषः तस्य स्वलक्षणं स्वरूपम् । विप्रलम्भपरवशश्च । भवितव्यता; विधिः । यदेव भविष्यति तत्तथैव ; तथाविधमेव । छत्रैरिति महामोहसौविदल्लवचनम् । द्यौः ; आकाशः । छत्रैः उत्तभ्यताम ; उत्क्षिप्य ध्रियताम् । झटिति दश दिशः चामरैः आव्रियन्ताम् ; आवृताः क्रियन्ताम् । संवर्तोदन्वान् ; प्रलयसमुद्रः । तदूर्मिध्वनिवत् मुखरमुखः वाद्यवर्गः वाद्यताम् । क्षणरुचयः ; विद्युतः । तत्पटलविभ्रम इव विभ्रमो येषां तैः स्वर्णवेत्रैः संमर्दाभावाय लोकपालाः अपसार्यन्ताम् । इदं सर्वं किमर्थमित्यत

X६७४  
आह क्रुद्ध इति । विवेकादिभ्यः क्रुद्धो मोहवीरः तैः अचिरात् आहवं घटयितुं कर्तुं संनह्यते ॥ ६ ॥
</details>

<details><summary>प्रभावली - ७</summary>

मोहादीनां किं भविष्यतीति चिन्तया विषादः । अत्याहितम् ; महाभीतिः; वर्तत इति शेषः । अमुष्मिन्निति । अद्य वा श्वो वा विधिवशात् अवश्यमिदं जगत् मोहरहितं विवेकरहितं वा भविष्यति ॥ ७ ॥
</details>

<details><summary>प्रभावली - ८</summary>

असौ; कालः । स्वकृत्यमाह अद्य खल्वित्यादिना ।

भाण्डागारम् ; कोशगृहम् । तस्य लुण्टाकाः ; चोराः । कण्टका ; विरोधिनः । नासीरो-

X६७५  
ऽग्रभागः । नासीरवीराः ; अग्रगामिनः । संचारं निवर्तयितुं, पदव्यः वर्णाश्रमधर्माः पदे पदे अयः शङ्कवः आयसकीलाः, तत्तद्देवतामात्रविषयत्वदेवतान्तरविषयत्वादिबुद्धयः प्रक्षेप्तव्याः ।

मिश्रविष्कम्भः

धन्याः ; भाग्यवन्तः । संवृत्ताः ; संजाताः । मायाभिधाना; प्रकृतिनामिका । असाधारणं भवदीयमाश्वर्यस्वभावम् अनुभवितारः अनुभवन्तः । भभवं भगवन् । इदं पजं इदं पाद्यम् । एदं अग्वं एतदर्घ्यम् । इमो महुपको -:

X६७६  
मधुपर्कः । सपन्नः ; संजात एव । अद्य ; एकादश्याम् । औपवस्तं व्रतम् ; उपवासव्रतम् । तुलसीवनवासिनीम् ; तुलसी अभिमानिदेवता द्वादश्याः । अतः तद्वनवासिनीत्युच्यते । द्वादशीसंभावनं द्वादश्यां तुलसीभिर्हरिसमर्चनम् । क्वचित् कुतश्चित् किमपि न प्रतिगृह्णामि । स्वतः सात्त्विकं नारदं स्वयं तामसो राजा संभोगहेतुत्वेन वर्णयति-लास्यान्वितेति । भगवन्, त्वदीया गतिः सुभगा नृत्तवती मनोहरा च भवति । वीणा च बहुगुणत्वात् मन्जुस्वना भवति । देहः चान्द्रमसीमभिख्यां प्रकाशयति । एवं त्वं नः भोगसमृद्धिहेतुः सन् इह प्राप्तोऽसि ॥ ८ ॥
</details>

<details><summary>प्रभावली - ९</summary>

X६७७.  
मूढस्वभावत्वादिति हेतुगर्भमिदम् । लोकं विपरीतत्वेन भावयति ; सात्त्विकं मां राजसत्वेन भावयति । हन्तेति हर्षे । मूढत्वादस्य मम मनोरथः सफलो भविष्यतीत्यर्थः । अहं यद्वदामि तत्सर्वं श्रोष्यतीति भावः । अत्यद्भुतत्वमुपपादयति-यदुतेति । अबाश्लेषरहितपुष्करपलाशवत् स्वतोऽलेपस्वभावं प्रकृतिभोगाननुभावयसि । कार्यार्थ महामोहं प्रशंसति अपिचेत्यादिना । भो राजन्, भद्रासनम् ; सिंहासनम् । प्रत्यूढोत्सेकाः ; अवरोपितगर्वाः । सेवने नम्राश्च प्रतिभटाः, तेषां मकुट्य एव पादपीठ्यः, ताभिः संहितम् । तन्मकुटान्येव ते सिंहासनपादपीठानीत्यर्थः । दुर्दान्ता ये द्वेषिणां दन्तावलाः, तद्दन्तानामास्पदं,

। तैरेव कृतत्वात् । किंच, लोकपालानामवरोधा महिष्यः, त्वत्संनाहप्रसङ्गेन लोकालोकपर्वतस्य उपरोधेन ततो बहिर्गन्तुमशक्यत्वात् प्रतिहतगतयः सन्तः संनाहप्रसङ्गस्य प्रथमपुत्रीम् प्रथमं भयं जायते, पश्चात्पलायनोद्योगादिकमिति प्रथमजातां भीतिमेवाद्रियन्ते । सदा भीतिं न परित्यजतीत्यर्थः ॥ ९ ॥
</details>

<details><summary>प्रभावली - १०</summary>

X६७८  
अथ विवेकदूतागमनं प्रस्तौति--- नेपथ्ये भो भो इत्यादि । प्रतिहारिन् ; कञ्चुकिन् । दृष्टप्रत्ययः ; दृष्टविषयप्रत्ययः । प्रतिबिम्बितश्चन्द्र इव समीक्ष्यते । विप्रलम्भचक्रवर्ती; वञ्चनायामद्वितीयः । साहायकम् ; सहायकृत्यं चरिष्यति । दूत आगच्छतीत्याह--- चलेति । द्रुतगमनवशात् चलायाः घुरुघुरुमालायाः

X६७९  
जङ्घादेशे दूतैर्बध्यमानायाः आश्लेषेण वाचाले शब्दायमाने जङ्घे यस्य सः । निरपायः ; अपायो गतिमान्यम् । बाण इव शीघ्रगतिः । चण्डातकम् ; अर्धोरुकम् । चार्वी चण्डातकस्य श्रीर्यस्य । स्वेदैः संबद्धः । ऊर्ध्वमालित्वात् सुगन्धिः । उपसमेति; आगच्छति ॥ १० ॥
</details>

<details><summary>प्रभावली - ११</summary>

भूर्जपत्रम् ; भूर्जी नाम तरुः, तस्य पत्रे काकदवत् मध्या शासनानि लिखन्ति । अपवार्य; अनादृत्य । परिजनाः ; भृत्याः । ते स्वामिन्युपचारवाचं प्रयुञ्जते । तत्र किं परीक्षया ? असंस्तुताः ; अपरिचिताः । युष्मद्वीपशब्देन श्वेतद्वीपादय उच्यन्ते । उद्धाट्य; कोशात् भूर्जपत्रमुद्धृत्य । श्वेतद्वीप एव विहारमण्डपिका, परमपदस्य विवेकराजधानीत्वात् । विबुधैः देवैः पूजितवृत्तिना । महाराजश्चासौ विवेकश्च तेन आज्ञाप्यते । इदम् ; वक्ष्यमाणम् । कलहो नीचाभिमतः । त्वमपि कलहमिच्छसि । साधूनामयं मार्गो न भवतीति । किमतः ; किमनेन । एतेन ; 'नीचाः कलह मिच्छन्ति' इत्यनेन । स्वस्यैव नीचत्वं

X६८०  
प्रकाशते । स्वयमेव नीचत्वात् कलहमिच्छति । भद्द-भद्र । तदो तदोततस्ततः । उपरि वाचयेत्यर्थः । दीयन्तामिति । इह; भूमौ । यावत् कलेरत्ययः ; कलियुगावमानपर्यन्तम् । दक्षिण पथभुवः भृशब्देन तत्स्था जना लक्ष्यन्ते । मम दीयन्ताम् । तत्र; दक्षिणापथे । तिर्यक्स्थावर रूपमंशमखिलं कलियुगेऽपि अक्षतस्त्वं भुङ्क्ष्व । मनुष्यरूपमंशं मम विसृज । कृतयुगादिषु सर्वे मदीयमेव कलियुगे त्वमाकम्यानुभवसि । इत्थम् ; मयोक्तप्रकारेण । अस्मत्कुलक्षयोपशमनोपाये मयोक्ते तस्थुषा त्वया सलवाचां नः संधिरस्तु । अन्यथा तत्फलं त्वमेवानुभविष्यसीति भावः ॥ ११ ॥
</details>

<details><summary>प्रभावली - १२</summary>

तदिदम; मद्राज्यभूतदक्षिणापथे तिर्यक्स्थावररूपांशदानम् । सूर्यस्य तेजोवरदानवदपहास्यम् । सर्वधनाध्यक्षस्य कुबेरस्य कतिपयधनांशप्रदानवदिदं,

X६८१  
यन्निरवधिकेश्वर्यस्य मे विक्लबेन कातरेण विभूतिविभागे स्थावरतिर्यगंशे मम भोगाभ्यनुज्ञानम् । चक्षुषोः पारणा; समरसंभ्रमः । प्रतिरोत्स्यामि ; विहनिष्यामि । आन्दोलयित्वा ; चालयित्वा । अहहेति शुचमनुकुर्वन् संधिं विहन्तुमुपक्रमते भ्रूभङ्गेष्विति । बलिनः ; बलवतः । यस्य ; तव । पृथग्विधेषु ; नानाविधेषु । भ्रूभङ्गेषु ; भ्रूविक्षेपेषु । जगन्ति ; ब्रह्मादयः । आयतन्तेअधीना भवन्ति। संसरणपर्यन्तम् अलध्या शासनस्य गतिर्यस्य । जन्मनः प्रभृतिधीरमनस्कस्य । ब्रह्मस्तम्बः ; जगत्त्रयम्; तत्र भटशब्दवाच्यस्य । अन्येषां भटशब्दवाच्यत्वमौपचारिकमिति भावः । ब्रह्मा प्रजापतिः स्तम्ब स्थानीयो यस्य जगतः, तत् ब्रह्मस्तम्बम् । जनकस्य पुरुषस्य विषये द्रोहः जिघांसा ऐश्वर्यनिरोधः, स मुक्तो येन सः । अनेन विवेकात् व्यावृत्तिः । विवेकस्य पितुः पुरुषस्यैश्वर्यानुभवविरोधित्वात् । मोहवीरस्य भ्रूभङ्गेष्वायतन्त इत्यन्वयः । तस्य ; तादृशस्य ते । इतरेण; केनचित् विवेकेनेत्यर्थः । संधिवचनम् ; समाधान विषयं वचः । अभूत् । एवं सति कस्य किं वा कथ्यते ॥ १२ ॥
</details>

<details><summary>प्रभावली - १३</summary>

X६८२  
एव्वं एवम् । मे मे । राअकज्जं राजकार्यम् । पडिभाइ प्रतिभाति । संधिव्ववदेसेण संधिव्यपदेशेन । अम्हसआसं अस्मत्सकाशम् । आसाइज्जरः आसाद्यताम् । विवेओ-विवेकः । ता-तत् । जीवग्गाहं जीवग्राहम् । गहिऊण गृहीत्वा । दिढपीडणिज्जो दृढपीडनीयः । होज्ज-भवेत् । कातरवचनम् ; ननु तस्य मे कुतो भीतिरिति भावः । अन्यमेव ; महामोहादन्यं पुरुषमेव । गतयः ; प्रवृत्तयः । एतत् ; वक्ष्यमाणम् । क्रकचैरिति । सूच्यग्रम् ; सूच्यग्रमात्रं वस्तु क्षेत्रं वा । केनचिदपि न संधि करिष्यामि ॥ १३ ॥
</details>

<details><summary>प्रभावली - १४</summary>

X.६८३  
स्वात्मानं निन्दति — नाहमिति । यस्य; मम । अमिता विभूतिः ; ब्रह्माण्डम् । विभक्तव्यमिति पदस्य वाच्यमभवत् । यद्वा विभक्तव्यस्थानस्यास्पदमाश्रयः अभवत् । सोऽहमिदानीं महामोह एव न भवामि । विश्वं च मया जितमपि न । कृछ्रे जातोऽस्मीति भावः ॥ १४ ॥
</details>

<details><summary>प्रभावली - १५</summary>

I

स्वात्मावधिः; स्वरूपावस्थितिपर्यन्ता । प्रियतमेन ; महामोहेन । परमकृत्यम; श्रेष्ठमेव कृत्यं निश्चितम् । परम् अकृत्यमिति गूढोऽर्थः । का नो हानिः ? तावदिति वाक्यालंकारे । जगदमोहवर्गं करिष्यति विवेक इत्याह-

X६८४  
निष्कामेति । वेलातीतं यथा तथा प्रसर्पन्ती या मधुमथनस्य दया, तया दत्ताभिषेको विवेकः चरमयुगेऽपि इदं विश्वं कामक्रोधलोभकुहनादर्पदम्भाभिमानेर्ष्याभ्यसूयामत्सरादिरहितं विदध्यात् । नात्र संशयइति भावः । निर्धूता ईर्ष्याभ्यसूययोर्मदेन विहृतिः यस्मात् । जहत् मत्सरः स्तम्भः जाड्यं च यस्मिन् । अक्षुद्रसत्वम्; मिश्रसत्त्वरहितम् ॥ १५ ॥
</details>

<details><summary>प्रभावली - १६</summary>

कटकटापयन्; कटकटारवविशिष्टान् कुर्वन् । पूर्वमश्रुतम् । वार्ताहरः ;  
दूतः । तर्हि व्यङ्गीकृत्यापसार्यताम् ; विद्राव्यताम् । तिरस्करिण्यामन्तर्धाय अप्रतिहतदृष्टिः अवलोकयन् । इङ्गितेन ; नयनादिचेष्टया । निर्वेदः ; वैराग्यम् । धिगिति । ब्रह्माण्डमेव करण्डम् दन्तादिनिर्मित चिरण्टी, तस्य गह्वरम् अन्तःप्रदेशः, स एव कुटी गृहं तत्र कर्पूराख्यं यत्पूरणद्रव्यं मम यशः, तत् धिक् । प्रह्नानां त्रिदशेन्द्राणां यानि फालफलकानि, तैः स्पष्टं यथा तथा। उपसृष्टम् अपगतरजः क्रियमाणं मम पादकमलं धिक् । अद्भुतं दोर्विक्रमं च धिक् । मम पुनः योऽद्य धिगिति वादः, तमपि धिक् । तद्वादस्यापि नाहमर्ह इत्यर्थः । अहमपि ; किमप्यसहमानोऽपि । स्वयं वैरिकथां विवेकप्रसङ्गं सोढास्मि । अतो नीचाय मह्यं नमः ॥ १६ ॥
</details>

<details><summary>प्रभावली - १७</summary>

X६८६  
विपक्षैः; विवेकादिभिः । प्रतार्यमाणम् ; वञ्च्यमानम् । गतजलेति । गते जले सेतुबन्धः । गजयूथपविषयशौचस्य प्रसङ्गः । गगनतले योऽनुलेपः, तस्य गणिकाविवाहस्य च सदृशैः । निष्प्रयोजनैरित्यर्थः । विवेकहतकस्य विचार शतैः; निष्प्रयोजनैः आलोचनैः । व्यथितमतिः नः कुलपतिः पुरुषः अद्य कथं भविता ; कामवस्थां गमिष्यति ॥ १७ ॥
</details>

<details><summary>प्रभावली - १८</summary>

अयं पुरुषः ; न कुतश्चिदप्यन्यथा भविष्यति ; अन्यप्रकारो न भवति ।

X६८७  
त्वत्तोऽप्ययं प्रतारयितुं न शक्यत इति भावः । अतिपापिष्ठः पुरुषस्याशेषभोगनिर्मूलने उद्युक्तः । हृतकः ; अपशदः । लक्ष्यं बद्धा; विवेकस्थाने किमपि परिकल्प्य तृणमन्तरतः कृत्वेति यावत् । सर्वेभ्यो विद्वेषेण दूषित । त्रिलोक्याः या वेला वेदोक्तविधिनिषेधव्यवस्था, तस्या भङ्गे स्वत एव रसिकः प्रीतिमान् । विभ्रमः विशेषभ्रमः विपरीतभ्रमः, तस्य प्राणप्रदमित्रम् । ब्रह्मस्तम्बे जगति प्रसृताः व्याप्ताः ये वेदाः, तेषां स्तोमस्य याः शाखाः ; तासां विभङ्ग एव क्रीडा ; तत्र चण्डः । महामोहवीरः मोघारम्भक्षपितमनसा भवता किं न दृष्टः श्रुतो वा । वेदशाखाभङ्गो नाम तदप्रामाण्यबुद्धिजननम् । न दृष्टः, न श्रुतश्चः अतस्त्वया हीनेन संधिप्रसङ्गः क्रियत इति भावः ॥ १८ ॥
</details>

<details><summary>प्रभावली - १९</summary>

' 

"

X६८८  
आसंसारम्; आप्रकृतिमण्डलम् । पुरेति । स्वेषां परेभ्यो भेदः स्वपरभेदः, तस्य निर्धारणं निराकृतं यस्मिन् तस्मिन् रणे । पुरा मया रदनयन्त्रितः रदनशब्देन कामो द्योत्यते; तेन यन्त्रितः बद्धः चन्द्रमाः । सुपर्वणामधिपतिः इन्द्रः । तत्समक्षम् । विधुंतुदस्तु इन्द्रसंनिधौ बिभेतीति भावः । अरुंतुदः

X६८९  
पीडाकरः यो राहुः ; तस्य ग्रसने या वेदना तामन्वभूत् । चन्द्रो मदान्धो बृहस्पतेर्भार्यामभिससारेति भावः ॥ १९ ॥
</details>

<details><summary>प्रभावली - २०</summary>

उपस्थिता विपत्तिर्यस्य सः । शृङ्गारगर्ते; जलगर्ते । पारावारे; समुद्रे । सांध्यनियमविधिः ; संध्योपासनम् । कालोचितकर्मणे ; सांध्यं कर्म

X६९०  
कर्तुमित्यर्थः । साधयामि ; गच्छामि । पूर्वं प्रजापतिना परिभुक्ता स्वीकृता।” यास्य सा तनूरासीत् । तामपाहत । सोऽहोरात्रयोः संधिरभवत्" इत्यादेः । पितृप्रसूः; सायं संध्या । " सोऽसुरान् दृष्ट्वा पितेवामन्यत । तदनु पितॄनसृजत " इत्यादेः । संध्यां वर्णयति — इह हीति । क्षणमात्रं पर्वतैः शिरोभूषणीकृताः सवितृरश्मयः क्षीयन्ते । क्रमेण यजतां यज्वनां तृतीयसवनसंबन्धिनः वेदघोषोर्मयः ; ऊर्मिशब्देन घोषस्योच्चैस्तरत्वं लक्ष्यते । श्रूयन्ते । कुलायतरुषु ; नीडवृक्षेषु । प्रत्युद्व्रजत्पोतकाः ; प्रत्युद्व्रजन्तः अर्भकाः येषां ते । पतगाः लीयन्ते । श्रीकण्ठस्य रुद्रस्य कण्ठवत् त्विषो यासां ताः । तमश्छटा इतस्ततः स्त्यायन्ते च ; सान्द्रा भवन्ति ॥ २० ॥
</details>

<details><summary>प्रभावली - २१</summary>

अपिच,  
पुनर्भङ्गयन्तरेण तमश्छटां वर्णयति कादम्बन्तीति । जलाशयेषु ; तटाकेषु । वितताः कलहंसवदाचरन्ति " कादम्बः कलहंसः स्यात् ” इत्यमरः । अम्बरे वितताः कालाम्बुदवदाचरन्ति । महीधरेषु वितताः गजवदाचरन्ति । मल्लीकुसुमेषु वितताः मधुपस्तोमः भृङ्गसमूहः, स इवाचरन्ति । तव केशपाशे नीलोत्पलस्रजन्ति । तत्पाणिना स्पृष्ट्रा निश्चिनु; अवधारय । निशामुखे ; प्रदोषे; निशाख्यस्त्रीमुख इत्यर्थान्तरम् । कबरीवाचरन्ति । हे सुमुखि, स्त्यानाः सान्द्राः तमः पङ्क्तयः तमोविततयः ॥ २१ ॥
</details>

<details><summary>प्रभावली - २२</summary>

पबलत मेहिं प्रबलतमैः । विवेअप्पमुहे हिंविवेकप्रमुखैः । पक्कंतजुद्धस्सप्रक्रान्तयुद्धस्य । तुह तव । संभोअसम अवण्णणं संभोग समयवर्णनम् । अणएण पवृत्तं अनयेन प्रमादतः प्रवृत्तम् । अहवा अथवा अइधीरत्तणेण अतिधीर-

1.

X६९२  
त्वेन । वश्यमिति । वश्यम्; वशीभूतम् । षड्विधम् ; षट्प्रकारं मौलादिकं बलम् । सैनिकाः; सेनायां समवेताः पुरुषाः कामादयः । मायाविनः ; माया कापट्यं वञ्चनं, तत्र समर्थाः । अभङ्गुरः ; भङ्गमप्राप्तः । प्रक्षोभे दक्षः उदयः यस्य सः । अन्यत् सर्वं तिष्ठतु । अनङ्गतन्त्रम् ; कामशास्त्रम् । शृङ्गारदेवः ; कामः । तदर्चनम् ; संभोगः । घोरः विवेक एव सिन्धुः समुद्रः, तस्य तरणे सेतुः उपायः ॥ २२ ॥
</details>

<details><summary>प्रभावली - २३</summary>

उपायान्तरमवलम्बते — अथवेति । किं प्रयोजनम् ? कामशास्त्रस्याधिदेवतामिव स्थितां त्वां शरणं यामि; विवेकसिन्धुतरणे प्रधानोपायत्वेन परिगृह्णामि ॥ २३ ॥
</details>

<details><summary>प्रभावली - २४</summary>

X६९३'.  
एतां रात्रिम् ; अत्यन्तसंयोगे द्वितीया । शय्यागृहे निर्वेष्टव्यम् उपभोक्तव्यमखिलं भोगं निर्विश्य संयतिष्ये यत्नं करिष्ये । नभोयानम् ; विमानम् । वीणातन्त्रीणामास्फालनात् चञ्चलकरपल्लवः । सुप्रभातम् ; शोभनं प्रभातम् । सपदि ; अद्य । संयतिष्यते ; सम्यक् यत्नं करिष्यते । तत्र हेतुमाह-यत इति ।

X६९४  
अत्र सूर्योदयवर्णनेन वेदाख्यतेजोविजृम्भणं सूच्यते । पुरः ; पुरस्तात् । अन्यत्र प्रथमम् । पुरुषस्य विद्यान्तराधिगमात् प्राक् गर्भाष्टमे उपनीयाध्यापनं तत्र विधीयत इति भावः । उदयक्षमाभृति; उदयपर्वते । अन्यत्र स्वयमुदयक्षमाभृतीत्येकं पदम् । स्वयमुदयो यस्याः । सा चासौ क्षमा क्षान्तिः । इदं शमादीनामप्युपलक्षणम् । तद्भूति क्षान्तिमति पुरुषे । प्रबोधनम् ; प्रबोधो निद्राक्षयः, ज्ञानं च । तमःशब्दश्चान्धकाराज्ञानयोर्वाचकः । प्रबोधयतीति प्रबोधनम् । अन्यत्र प्रबोध एव । विमोचयतीति विमोचनम् । त्रयीमयं महः ; सूर्यरूपं वेदरूपं च तेजः ॥ २४ ॥
</details>

<details><summary>प्रभावली - २५</summary>

अथ सूर्यकिरणोत्थितिं वर्णयति – प्राचीनेति । प्राचीनाचलः उदयगिरिः, तस्य धातोः धूलीपटल्याः गैरिकरजःपुञ्जस्य यः पर्यायः साम्यं

X६९५  
तस्य धुर्यो धूर्वहः उदयो येषां ते । व्योमाख्यारण्यस्य तमालपङ्क्तिवत् मलिनां तमीं तमः पङ्क्तिम् । यद्वा रात्रिम्, "रजनी यामिनी तमी" इत्युक्तेः । उन्मूलयन्तः ; उत्पाटनं कुर्वन्तः । उन्मीलयन्ति ; उद्गच्छन्ति । अरविन्द केसरवर्णाः भानोः सूर्यस्य भानवः रश्मयः ॥ २५ ॥
</details>

<details><summary>प्रभावली - २६</summary>

[^29]तदेवोपपादयति-तथाहीति । दिवीति । दिवि च भुवि च विष्वक् सर्वत्र । दृष्टिरोधे; दृष्टितिरस्कारे । निसृष्टम् ; निर्मितम् । मोहवृत्त्या; मोहव्यापारेण । मुकुलितम् अप्रकाशितं निखिलानामाशानां मण्डलं येन तथा । मलिनम् ; नीलम् । अतिमहीयः ; अन्त्यन्तमहत् । तमिस्रा कश्मलम् ; तमिस्रा

त्रयीमयं किमपि महो विजृम्भते

X६९६  
तम एव कश्मलम् । रश्मिमाली अमोघैः करौघैः मङ्क्षु सहसा कलयति नाशयति ॥ २६ ॥
</details>

<details><summary>प्रभावली - २७</summary>

आदि-

चिरातिवृत्तः ; चिरातिक्रान्तः । रामरावणयोः प्रवृत्तं युद्धं, तदवलोकनजनितो रसः रामरावणरणावलोकनरसः । नियतेः दैवस्य वृत्त्या व्यापारेण । इदानीं पुनः प्रादुर्भविष्यति । यत्; यस्मात् । महामोहदम्भदर्पादयः ; शब्देन कामक्रोधादयो गृह्यन्ते । विवेकव्यवसायादिभिः ; अत्रादिशब्दः शमदमादीनां ग्राहकः । योत्स्यन्ते; युद्धं करिष्यन्ति । अतिगाढं वैरमेव मूलं यस्य तस्य । आहव एव अनोकहः । तस्य फलं जयः । विवेकस्य हस्तापचेयं भविष्यति । अस्मिन् युद्धे विवेकस्यैव जयो भविष्यतीति भावः । तदुपपादयति द्वेधेत्यादि । द्वेधा; द्विप्रकारेण । कल्पितयोः इयं देवानाम्, इयं दानवानामिति विभक्तयोः चम्वोः । नासीरम् ; अग्रम् । आसीदतोः; आगच्छतोः । अनयोर्देवदानंवचमूत्वं विवेकादीनां देवप्रकृतित्वात् महामोहादीनामसुर प्रकृतित्वाच्च । विवेकमोहरूपयोः

X६९७  
नृपयोः, आयोधनमेव एकः मुख्यः उत्सवः तस्मिन् आरब्धे सति । वैलक्षण्यस्य चिदचिदीश्वराणां परस्परवैलक्षण्यस्य निरूपणमेव प्रहरणम् आयुधं यस्य तथा । प्रमा; समीचीनं ज्ञानम् । तदेव कङ्कटं वर्म बिभ्रत् विवेको वीरः । जगदन्धकारम्; जगतामज्ञानजनकम् । इतरम्; मोहम् । जेता; जेष्यति ॥ २७ ॥
</details>

<details><summary>प्रभावली - २८</summary>

ततः; महामोहजयानन्तरम् । विद्यानां सद्विद्यादीनां भेदेः । उपचयवताम् ; वृद्धिमताम् । व्यक्त उल्लासः संतोषो येषां ते व्यक्तोल्लासाःः ते च ते द्विजपरिवृढाश्च तैः व्याप्तानि शाखाशतानि येषां तेषाम् । वेदा एव कल्पद्रुमाः, तेषाम् । द्विजाः ; ब्राह्मणाः पक्षिणश्च । श्रेयसो मार्गः, तस्य यत्प्रतिभयं, तज्जितः तदपहन्तुः श्रीविवेकस्य मौलौ मूर्ध्नि भूयसी अधिका पुष्पाणां वृष्टिः भूयो भूयः पुनः पुनः भविता भविष्यति ॥ २८ ॥
</details>

<details><summary>प्रभावली - २९</summary>

X६९८  
युद्धसिद्धिः ; युद्धे जयसिद्धिरित्यर्थः । अव्यवस्थिता ; एकत्रैव व्यवस्थिता न भवति । तत्; तस्मात् । कथमेवं संप्रधार्यते ; निश्चीयते । कथ्यत इति । मया मिथ्या न कथ्यते ; सत्यमेवोच्यत इत्यर्थः । किं वा ; वक्तव्यमिति शेषः । कुतः ? संद्रक्ष्यसे स्वयम् ; त्वं स्वयमेव द्रक्ष्यसि । उक्तार्थे दृष्टान्तमाह — कङ्कणेति ! कङ्कणस्य, हस्ते बद्धस्य । निरीक्षणे ; अवलोकने । दर्पणमपेक्षन्ते किम् ? पुरुषा इति शेषः । यथा कङ्कणनिरीक्षणे दर्पणापेक्षा नास्ति, तथा त्वयापि स्वयमेव द्रष्टुं शक्ये विवेकविजये मद्वचनापेक्षा नास्तीति भावः ॥ २९ ॥
</details>

<details><summary>प्रभावली - ३०</summary>

अथ विवेकमहामोहयोः समरं प्रस्तौति नेपथ्य इत्यादिना । कोलाहलः ; अभवदिति शेषः । उभौ ; तुम्बुरुनारदौ । कर्णास्वादः ; ध्वनिविशेषः । तद्दर्शयति — पणवेति । पणवादयो वाद्यविशेषाः । त्रिदिवः ; स्वर्गः, तस्य यद्गोपुरं नगरद्वारं, तस्य संधिविभेदनः । प्रसभम् ; बलात्कृत्य ॥ ३० ॥
</details>

<details><summary>प्रभावली - ३१</summary>

X६९९  
दर्शनीयतां दर्शयति — नीग्न्धमिति । कुलपर्वतवदुन्नतैः शताङ्गैः रथैः व्योमरन्ध्रम् आकाशावकाशः निबिडं व्याप्तं भवति । मदान्धाः करिणः दिशि दिशि जाघट्यन्ते; युद्धाय गच्छन्तः संमर्दात् भृशं घटन्ते, सान्द्रा भवन्ति । घोटकानां वाजिनां खुरपुटशब्देः त्रिलोकी त्रुट्यतीव; छिद्यत इवेति भावः । पत्तयः सुभटाः उपेक्षितदेहाः सन्तः प्रतिगतिषु शत्रूणां प्रतिगमनेषु प्रत्युड्डीयन्ते ; उत्प्लुत्य वेगादाकाशे संचरन्ति । यद्वा प्रतिगतिषु शत्रुषु उत्प्लुत्य निपतन्ति ॥ ३१ ॥
</details>

<details><summary>प्रभावली - ३२</summary>

शस्त्राणां बाणादीनां संपातः । मिथः प्रतिरोधात्; अन्योन्योपरोधात् । वहिन्यौ ; चम्वौ । आकालिकः ; अकालसंभवः । निशीथः ; अर्धरात्र-

X७००  
समयः । सूचीति । मेघसान्द्रे युद्धभूमिरजसि सूच्या भेद्यस्य सान्द्रस्य तिमिरस्य उपलम्भने संपादके सति । रण एव खलं, तस्यापवाहिनी तिरोधायिनी महीयसी वाहिनी कलकलं यथा तथा श्रूयते । न दृश्यत इति भावः ॥ ३२ ॥
</details>

<details><summary>प्रभावली - ३३</summary>

रक्षः पिशाचादयः स्ववधूभ्यो रक्तमधु शिरः कपालैरर्पयन्तीत्याहक्षतजेति । इह पलभुजः; रक्षः पिशाचाः । उत्तम्भितेत्यादि । उत्क्षिप्तानि अग्राणि येषां तैः ध्वजपटैः पुनरुक्ता तिरस्कृता स्वर्नदी आकाशगङ्गा यैस्तैः । अनीकैः दत्तम् ; तेभ्यः प्रसृतमित्यर्थः । विकसदानन्दानां स्ववधूनां पृथवः करटिनां गजानां करोट्यः शिरोऽस्थीन्येव कर्पराः कपालाः तैः । अर्पयन्ति ; ददति ॥ ३३ ॥
</details>

<details><summary>प्रभावली - ३४</summary>

X७०१  
अथ संकीर्णयुद्धं वर्णयति पत्तीनिति । इहोद्दामगर्वाः ; अभङ्गुरगर्वाः । कतिचन कृतिनः ; समर्थाः । शस्त्रैः शस्त्रैः प्रतिहत्य योधनं शस्त्राशस्त्रि, तस्य प्रकर्षेण सङ्गः, तत्प्रभवचटचटाशब्देन घोरः भयंकरः प्रचारो येषां । अक्रमेण विक्रमैः पत्तीन् उद्यद्विपत्तीन् प्राप्तविपदः । सिन्धुरेन्द्रान् ; गजेन्द्रान् । त्रुटितं छिन्नं पृथुशिरश्च कन्धरा च पृथुशिरः कन्धरं येषां तान् । वाहान् ; अश्वान् । समन्तात् विप्रकीर्णदेहान् । शताङ्गान् ; रथान् । प्रतिहननेन अन्योन्याभिघातात् मिथः खण्डिताङ्गान् परस्परं खण्डितचक्राद्यवयवान् कुर्वन्ति ॥ ३४ ॥
</details>

<details><summary>प्रभावली - ३५</summary>

सैन्ययोः पर्यायेण जयश्रीर्दृश्यत इत्याह-एतस्येति । समराङ्कणे यः

X७०२  
संभ्रमः तेन । संभृत विवेकविमोहभूनः ; संपादितं विवेकविमोहयोर्महत्वं येन तस्य । सेनाद्वयस्य जयश्रीः विकल्पितया स्ववृत्त्या कदाचित् जयश्रीर्विवेकसैन्ये, कदाचिन्मोह सैन्य इति स्वस्या वृत्तिविकल्पनेन । प्रायेण डोलारोहणरसं लभते ; नैकत्र जयो निश्चेतुं शक्य इति भावः ॥ ३५ ॥
</details>

<details><summary>प्रभावली - ३६</summary>

बीभत्सः ; जुगुप्सा । क्रव्यादडिम्भः ; पिशाचार्भकः । डिम्भम् ; मृतबालशरीरम् । शोहइ शोभते । शुमशहाए सुमतिसहायः । एलिशलोहाइमालणशमत्थे ईदृशलोभादिमारणसमर्थः । एशे एषः । अशुलहशोलह असुलभसौरभ । लुहिलशुहाशालशी अलेरुधिरसुधासारशीतले । शंखेसंख्ये । असुलभं सौरभं परिमलो यस्याः सा रुधिरसुधा, तस्या आसारेण शीतले रणे ईदृशाः महापराक्रमिणः ये लोभादयः, तेषां नाशनसमर्थ एष विवेकः सुमतिसहायः सन् शोभत इत्यर्थः ॥ ३६ ॥
</details>

<details><summary>प्रभावली - ३७</summary>

X७०३  
पणममि-प्रणमामि । विवेअदेव्वं विकेकदेवम् । पकुविद पडिपक्खप्रकुपितप्रतिपक्ष । पडिमहणप्पहृणं प्रतिमथनप्रधनम् । सोणिअणवमहुपवहे शोणितनवमधुप्रवाहे । सुज्जं व सूर्यमिव । समग्गलग्गपडिमाणंसमग्रलग्न प्रतिमानम् । प्रकुपित प्रतिपक्षस्य प्रतिमथनं नाशकं प्रधनं युद्धं यस्य । शोणितनवमधुप्रवाहे समग्रलग्न प्रतिबिम्बं सूर्यमिव स्थितं देवं विवेकं प्रणमामीत्यर्थः ॥ ३७ ॥
</details>

<details><summary>प्रभावली - ३८</summary>

अथ द्वन्द्वयुद्धं वर्णयन् प्रथमं लोभस्य युद्धागमनं वर्णयति — अभिलाषेति । अभिलाषः ; मनोरथः । लोभलुब्धकः ; लोभव्याधः । एकलव्यः ; महाभारते प्रसिद्धो व्याधः ॥ ३८ ॥
</details>

<details><summary>प्रभावली - ३९</summary>

X७०४  
लोभस्य सैन्यसारथिशस्त्राणि दर्शयति-दुरध्वेति । असन्मार्गविहारसमर्थः । दुरुच्छेदाया दुर्वासनायाः सहस्रैः सैन्यवान् । अभिनिवेश एव सत्सारथिर्यस्य सः । विरुद्धमतिः; विपरीतज्ञानम् । तदेव शस्त्रं तेन विषमं यथा तथा दत्तया मूर्च्छादशया भूमौ विपरिवर्तमानाः प्रतिभटाः यस्य । लोभवीरः युधि परिभ्रमति ॥ ३९ ॥
</details>

<details><summary>प्रभावली - ४०</summary>

द्रविणेति । अर्थपरिणामात्मकं जगत् अविभज्य कस्याप्यंशमदत्वा स्वस्यैव लब्धमपि । एषः ; लोभः । कुसीदम ; वृद्धयै प्रदानम् । तदपि कुहनारूपम् । तत् कुर्वन् भूयोऽपि बहुगुणीकर्तुमीहते । अपर्याप्तोदर इत्यर्थः ॥ ४० ॥
</details>

<details><summary>प्रभावली - ४१</summary>

X७०५  
दृष्टम् ;अपर्याप्ताशत्वम् । केन दृष्टमित्यत्राह -दुःशकेनेत्यादि । दुःशकः ; कर्तुमशक्यः । दुरन्तः ; दुरवसानः । यः विषयः, तद्विजिगीषोद्योगेन । अध लोभनिरासिकायास्तुष्ट्या आगमनं वर्णयितुमुपक्रमते आश्चर्यमिति । तेजोविशेषदर्शनादाश्चर्यम् । अदोषेति; प्रदोषागमसमग्राभावेऽपि । इदमाश्चर्यमूलम् । सैषेति । पञ्चमुखी; शब्दादिविषयपञ्चकजनितत्वात् पञ्चसंख्याविशिष्टमुखयुक्ता । अत एवापरा शेषसृष्टिरिव स्थिता । शेषस्य सहस्रशीर्षत्वादियं पञ्चमुख्यपरा सृष्टिः । अतर्कितम् ; सहसा । सर्पो मूषकमिव तुष्टिर्लोभं ग्रसते ॥ ४१ ॥
</details>

<details><summary>प्रभावली - ४२</summary>

लुप्तलोकायतमिव ; चार्वाकमतस्य लोभमूलकत्वात् लोभध्वंसेन चार्वाकमतभङ्गो जात इति भावः । लोभविनाशे मुमुक्षूणां फलसिद्धिं वर्णयति--

X७०६  
प्रशस्तिमिति । संपत्तय एव सरितः; शीघ्रगामित्वात् सरित्वेन रूपणम् । प्रशमजनितसुखमेव दिव्यामृतरसः, तेन प्रशान्तपिपासानां विरक्तानां गोष्टीषु प्राशस्त्यं न गच्छन्ति । कीदृश्य इत्यत्राह अमित्रेति । अमित्राणां समीपोपसर्पणसमये पलायमानायाः स्वसेनायाः दृढामर्देन त्रस्यतां द्रमिडभटानां जङ्घायाः यो जवः तं बिभ्रतीत्यर्थः । लोभशमनस्य वैराग्योत्पत्तिः फलमिति भावः ॥ ४२ ॥
</details>

<details><summary>प्रभावली - ४३</summary>

लोभशमने बुभुक्षूणां फलमाह — अपिचेति । प्रौढविवेकप्रयुक्तया तुष्ट्या

X७०७  
प्रशमितलोभं धनम् अपगतदोषेण न्यायेनार्जितं सत् सर्वत्र जने दत्तं भुक्तं च फलं यस्य तत् जातम् ॥ ४३ ॥
</details>

<details><summary>प्रभावली - ४४</summary>

पुनरपि लोभं दूषयितुं पीठिकामाह नन्यसाविति । अविवेकिन एव लोभं परिगृह्णन्ति, न तु विवेकिन इत्यर्थः । विवेकिनां लोभोऽपरिग्राह्य इत्याहब्रह्मेति । ब्रह्मणामयुतायुतस्य विभूतिरिव विभूतिर्यस्य सोऽपि लोभाक्रान्तः अपूर्णः दरिद्रो भवति । कल्पायुतायुतस्य शतमायुर्यस्य सोऽपि व्यतीयात् नाशं प्राप्नुयात् । एतावतायुषापि तृप्तिर्नास्तीत्यर्थः । नागाः गजाः, तेषामयुतायुतसहस्रवलोsपि केनचित् बाध्यो भवति । एतावता बलेनापि तृप्तिर्नास्तीत्यर्थः । अत इह जगति लोभयोग्यम् ' इदं भवतु' इति काङ्क्षितुं योग्यं यत् तत् किम् ? किमपि नास्तीत्यर्थः ॥ ४४ ॥
</details>

<details><summary>प्रभावली - ४५</summary>

X७०८  
अवधीरितलाभान्तरा ; व्यक्तेतरलाभा । अत एव परिहृतसर्वविघ्ना पुरुषस्य बुद्धिः । अभिनिविशते ; दृढमाकाङ्क्षते । विषयेषु सतृष्णानां सर्वेषां बह्वापद्दर्शनात् विषयतृष्णा हेतुभूतलोभत्याग एव श्रेयानित्यभिप्रायेणाह नलेति । अस्माभिर्ज्ञातुमशक्यमहिम्नाम् अगणितम् अतर्कितं यथा तथा स्वयमापतन्तीं विपदं प्रेक्ष्य बिभ्यत् कश्चित् पुमान् मुमुक्षुः इह जगति कचित् वस्तुनि अभिलाषं न विधत्ते ॥ ४५ ॥
</details>

<details><summary>प्रभावली - ४६</summary>

X७०९  
वैराग्यजननार्थं पुनरपि लोभं निन्दति अपैतीति । पुरुषायुषम् ; शतवर्षम् । निमिषनिर्विशेषम् ; निमिषो यथा शीघ्रं गच्छति तद्वत् । संपदश्च प्रतिकलम् अनुक्षणं नश्यन्ति । एवं सत्यपि राजमन्दिर बहिर्भागसीम्नि पुरुषः संक्षीयते । अनेन फलसिद्धौ संशयः, संक्षयस्तु निश्चित इति गम्यते । देहिनां द्रविणमोहः द्रविणलोभः, स एव तापज्वरः, महान् । अहहेति खेदे ॥ ४६ ॥
</details>

<details><summary>प्रभावली - ४७</summary>

नैराश्यफलमाह — उत्तालेति । उत्तालः उन्नतः स चासौ द्विपश्च, तस्य कर्णतालयोः उपरि तरलं प्रस्थानं, तस्य दुःस्थासिकया दुष्प्रतिष्ठया आसि-

X७१०  
. कया जातो यो नित्यातङ्कः सार्वकालिकं भयं तेन तरङ्गितं परिपूर्णम् । त्रैविष्टपानां पदम् देवानां स्थानं ब्रह्मलोकादिकम् । परश्रीदर्शनतापेन पातभिया च विजहतः वयम् । प्रत्यूढापत्; निर्गतापत् । अनन्ताः संपदुदया यत्र । प्रत्याख्यात पुनर्भवम्ः पुनर्जन्मरहितम् । श्रियः पत्युः तत् परमं पदं चरणारविन्दं शरणं गच्छेम । यद्वा परमं परं पदं लोकं श्रीवैकुण्ठं प्राप्नुयाम ॥ ४७ ॥
</details>

<details><summary>प्रभावली - ४८</summary>

प्रशिथिलां, पुनः समाश्वसिताम्, अथापि पलायमानां लोभस्य सेनां

X७११.  
शब्दायमानदशदिशा घोषेण समाश्वासयन् मुग्धाः आरब्धयौवनाः, मध्यमाः यौवनमध्यस्थाः प्रगल्भाः पूर्णयौवनाश्च ताभिः स्त्रीभिः वरूथिनीभिः सैन्यैः उपगतः काम आयात इत्याहमहितेति । महितो यो मधुः चैत्रमासः, तेन दत्तं यन्मधु पुष्परसः तेन दिग्धाः विशित्राः शराः यस्य ; पुष्पत्राण इत्यर्थः । परभृताः कोकिलाः, वन्दिन इव, तद्वान् । भ्रमरसंहतिरेव गीतः शब्दायमानो गुणः मौर्वी यस्य । मलयमरुतः सखा मकरलक्षणकेतुः ; मकरलाञ्छनः केतुर्यस्य सः । काम अभ्युपेति ॥ ४८ ॥
</details>

<details><summary>प्रभावली - ४९</summary>

पारिपार्श्विकाः परिजनाः । काचिदिति । इह कामस्य पुरतः पद्मिनी; पद्मगन्धिन्यः स्त्रियः; जातावेकवचनम् । अन्यत्र पार्श्वे चित्रिणी, अपरत्र शङ्खिनी, अन्यतः पार्श्वे हस्तिनी । पद्मिन्यादीनां लक्षणं मदनशास्त्रे द्रष्टव्यम् । तस्य कामस्य । सरसा या प्रेक्षा शृङ्गारवीक्षणं, तन्मात्रेण निरूढः प्राप्तः उदयः लोकविजयरूपो यस्य । अत एव आश्चर्यम् । मन्त्रिचतुष्टयम् लोके मन्त्रिभिः षाड्गुण्यादिप्रयोगादुदयः प्राप्यते । अनेन मन्त्रिचतुष्टयेनापाङ्गवीक्षणमात्रेण विजय प्राप्यत इति भावः । मन्त्रिचतुष्टयं समृद्धिमेति ।

X७१२

अपिच,  
त्रिभुवनं पराभवितुं शीलमस्येति त्रिभुवनावस्कन्दिनः । धन्विनः ; कामस्य ॥ ४९ ॥
</details>

<details><summary>प्रभावली - ५०</summary>

आगत्य विवेकेन योद्धुमिच्छतीत्याह अपिचेति । ऋतौ चतुर्थदिवसे स्नाता । नृत्तेन क्लान्ततनुः । मार्गश्रमखिन्ना । मदेन मत्ता । पूर्व क्रुद्धा पश्चात्प्रसादिता । पूर्वं कलहान्तरिता, अनन्तरं समाहिता । इदंप्रथमा च । एताः सर्वा

X७१३  
वशीकर्त्रा दुर्जया इति भावः । इत्येवंकारयुवतिबृन्दैः सहितः विवेकेन योद्धुमिच्छति । उन्मत्त इव किमपि न जानातीत्यर्थः ॥ ५० ॥
</details>

<details><summary>प्रभावली - ५१</summary>

कामं प्रशंसति--- किमस्येति । किं प्रयोजनं युवतियूथैर्व्यूह कल्पनेन ? एतावान् प्रयासो मास्तु; स्वयमसहायशूर इति कामं प्रशंसतिस्वायत्तेति । व्यूहकल्पनं मास्तु । मुग्धादयश्च तिष्ठन्तु । स्वायत्तसिद्धैश्वर्यस्य ; स्वाधीनव्यापारवतः । स्वयमेव युद्धं कुर्वतोऽस्य आत्मयोनेः जरठापि जैत्रमस्त्रं भवति ॥ ५१ ॥
</details>

<details><summary>प्रभावली - ५२</summary>

X७१४  
ईदृशः कामः स्वयमेव युयुत्सतीत्याह विवेकेति। विवेकपरिषद्भिः पुरस्कृता या विरक्तिः, सैव वाराङ्गना, तस्याः कचग्र हे विषये विचक्षणः । प्रथितो गर्वेण दोर्विक्रमो यस्य सः । रतिप्रियः रणविहारम् आरब्धुमिच्छति । कीदृशः ? तत्राह विमुक्तीति । विमुक्तिपुरं वैकुण्ठलोकः, तस्य वर्तनी एकपदी भक्त्याद्युपायपरिग्रह, तस्या विघट्टने स्थितः जागरूकः ॥ ५२ ॥
</details>

<details><summary>प्रभावली - ५३</summary>

विकत्थनम; आत्मश्लाघा वचनम् । कामो विरक्तिं विनिन्दति – स्वभर्तव्यमिति । स्वभर्तव्यम् ; स्वस्यावश्यरक्षणीयं भार्यापुत्रादिकम् । विसृज्य ; त्याज-

.  
यित्वा । भवभृतः; संसारिणः । प्रव्रज्याम; संन्यासाश्रमम् । दत्तवत्यै । निरवधिक नैर्घृण्यवपुषे ; अतिनैर्घृण्यरूपायै । अमुष्यै; विरक्त्यै । किं कुर्म ; न किमपीति भावः । तामेवं प्रेरितवत्यै नियत्यै नमस्कुर्म इति भावः ॥ ५३ ॥
</details>

<details><summary>प्रभावली - ५४</summary>

विडम्बयति ; निन्दति । पुंसः विषयरसवैमुख्यकारिणीम् । अथ कामस्य वैमुख्यं प्रस्तौति – पश्येत्यादिना । मुखवैमुख्येन वैवर्ण्येन । परिजनः; स्त्रीजनः । युद्धसिद्धौ साशङ्क इव । साशङ्कत्वमेव दर्शयति-

·. 3fafunt:-,

.

X७१६  
मधुसमयेति । मधुसमये वसन्तकाले, अवरोधस्य उत्तमस्त्रीजनस्य, वदनासवः मुखमधुगण्डूषः, स एव दोहलं पुष्पोद्गमाय क्रियमाणः संस्कारविशेषः, तद्वतां वकुलवृक्षाणां पुष्पैः मदनधनुः श्रेष्ठस्य यो गुणः भृङ्गमालारूपा मौर्वी, तस्याः त्रुटनावसरे विच्छेदकाले, प्रतिनिधिभूतां मौर्वीम् अभितः प्रजनयन्ति । वकुलमहीरुहाः सुवदनावदनासव दोहलसंजातपुष्पमालया कामस्य त्रुटितज्यासदृशीमन्यां ज्यां जनयन्तीत्यर्थः ॥ ५४ ॥
</details>

<details><summary>प्रभावली - ५५</summary>

इदमखिलम् ; कामविकत्थनादिकम् । प्रभूता व्यवसायस्य संपत् यस्य ।

X७१७  
अपरावर्ती; अपरावर्तनशीलः । कामस्य जगत्पीडनमाह – जगदिति । सकलजन्तुचिन्ताभटः ; सकलजन्तुचिन्तया जातो भटः, मनोभव इत्यर्थः । ललितस्वापयष्टिधरः सन् जगत् चापले रत्यभिलाषे क्षिपति । अथ च युगलदेहयन्त्रद्वयम् अपथे दुर्मार्गे प्रवर्तयन् । द्विवर्गः कामार्थों, तावेव बडिशामिषं, तस्य ग्रहणे यो वेधः जिल्हाभेदनं, तस्माच्च जगद्बाधते ॥ ॥ ५५ ॥
</details>

<details><summary>प्रभावली - ५६</summary>

इन्द्रजालविद्ययेव युवतिरूपशिल्पविद्यया विवेकयूयमथनमभिलषतीत्याहनिरन्तरेति । यौवतरूपशिल्पविद्ययेति विवक्षा । रणेति । महिलारत्नानां समूहनेन

X७१८  
संभारेण सिद्वैः रणार्थवारणवाजिभिः प्रहृष्यन् रतिप्रियम् अपदानं पौरुषं यस्य सः ॥ ५६ ॥
</details>

<details><summary>प्रभावली - ५७</summary>

विभ्रममात्रम् ; विलासमात्रम् । अबलाभिः ; स्त्रीभिः । संहतान्, एककण्ठान् विवेकादीन् विजेतुकामः स्वसहायत्वेन स्त्रीमुखं पश्यतीत्याहअङ्कुरदिति । अङ्कुरत् ई दुगतं स्मितं यस्य । अकेवलेक्षणम् ; साभि-

.

X७१९  
प्रायावलोकनयुक्तम् । भङ्गुग्भ्रु; भ्रूभङ्गयुक्तम् । अञ्चितं समीचीनम् अधरं यस्य । स्त्रीणां मुखमखण्डितादरः कामः समीक्षते ; अस्त्ररूपतया प्रयोक्तुमिति भावः ॥ ५७ ॥
</details>

<details><summary>प्रभावली - ५८</summary>

अथ विरक्त्यागमनं प्रस्तुत्रन् विरक्तेगलापं दर्शयति भोगेष्विति । यौनानाम् ; युवतिसमूहानां भोगेषु । अर्थानां धनानां योगेषु प्राप्तिषु । कन्दलीनां कन्देष्विव राजरम्भाणां स्तम्भेष्विव कः स. रं स्थिरांशं लभेत ॥ ५८ ॥
</details>

<details><summary>प्रभावली - ५९</summary>

X७२०  
अदभ्रेति । अदभ्रं स्थूलं यज्जघनस्तनप्रभृतीनां मांसं तस्य विस्फूर्जितम् उच्छूनता, तस्मिन् प्रसक्तम् उद्भूतं यद्विकटव्रणम् उत्कटग्रन्थिः, तस्य प्रतिपदं पर्यायः तं जानातीति तज्ज्ञया प्रज्ञया स्त्रियः त्रिगुणवीचिमतः प्रकृतिसमुद्रस्य गरलवीचिकाः विषोर्मयः इति जानन्नपि गाढमूढः गाढमूढत्वादिति हेतुगर्भमिदम् । असभ्यपरिपाटिकां साधुसभानर्हं किमपि पठति ॥ ५९॥
</details>

<details><summary>प्रभावली - ६०</summary>

X७२१  
अपहस्तयितुकामः ; विह्वलीकर्तुकामः । स्वमित्रमिति । इह स्वशब्देन कामः ; तस्य मित्रं लोभः । स च उपधात्रयप्रथितशुद्धिर्भवति । उपधात्रयम; उपाधित्रयम् । धर्मादिभिः परीक्षणमुपधात्रयमित्युक्तम् । धर्माद्यैर्यत्परीक्षणं तेन प्रथिता शुद्धिर्यस्य । एतदुक्तं भवति परीक्षा हेतुत्रैविध्यात्तन्निश्चितस्वरूपत्रैविध्यमिति । प्रथितशुद्धिश्चासौ लोभश्च तदात्मकं मित्रम् । झटिति अलघुतुष्टेः महासंतोषस्य कुक्ष्यनलेन जाठराग्निना । अलघुपदमनलस्य विशेषणं वा । दुग्धमिति श्रुत्वा आकुलः विरक्त्या सह यद्रणं, तम्य देवताया विपुलदृष्टिरूपाग्निम् । रुद्रलोचनाग्निमिवेति शेषः । प्रविश्य पुनरप्यनङ्गत्वमाप ॥ ६० ॥
</details>

<details><summary>प्रभावली - ६१</summary>

अनङ्गसैन्यनासीरयोधी शृङ्गाररसोऽपि विरक्तिवभवेन विलयमधि-

-

X७२२  
गच्छतीत्याह — शृङ्गारोऽपीति । निः संबोधमिति । शृङ्गारस्य भङ्गे य आरवः सः देवासुरान्तःपुरं यत्, तत् निः संबोधं वितनुते । कामागमद्रोहिणां विरक्तानां कर्णेषु कामपि सुधां वर्धयति । कीदृशो रव इत्यत्राह क्षिप्रेति । क्षिप्रक्षोभितः चक्रवालशिखर्येव प्राकारः, तत्र रिङ्खा रिङ्खणं, तेन आरटत्सु समन्तात् शब्दायमानेषु शृङ्गेषु आघातेन आहल्या यो निरोधः, तेन पिण्डितःसंघीभूतः, अत एव पटुः सर्वजगद्बधिरीकरणसमर्थः ॥ ६१ ॥
</details>

<details><summary>प्रभावली - ६२</summary>

X७२३  
वर्मेति । इदम् ; शरीरम् । सप्तधातवः मांसादयो यस्मिन् । त्रिविधमलं यत् नयननासिकोदरजं मलं त्रिविधं, तन्मयम् । स्त्रीपुंसयोः योनियुग्मप्रसूतम् । चातुर्विध्यं लेह्यचूष्यपेयखाद्यत्वेन । स्थिरचरात्मकत्वेन विविधस्य आहारस्ययःसारः, तदात्मकम् । इत्थंत्वे सति तदुपर्यनेकदोषाकर इति कथिता योषिदाख्या चर्मभस्त्रा मांसादिनिर्मिता भस्त्रा । मीमांस्या; विचारणीया । विचार्यमाणे जुगुप्सावहेति भावः ॥ ६२ ॥
</details>

<details><summary>प्रभावली - ६४</summary>

॥ ६३ ॥

अतिहेयस्त्रीशरीरे आसक्तचित्तस्यामितदोषाकरे नरकेऽपि रतिः स्यादित्याह

X७२४  
गर्हणीयेति । नारके; नरके । तदुक्तम् – “देहे चेत्प्रीतिमान्मूढो भविता नरकेऽपि सः " इति ॥ ६४ ॥
</details>

<details><summary>प्रभावली - ६५</summary>

कामं संबोध्य तुम्बुरुराह परिचरतीति । भो मदन तव वसन्तः पार्श्ववर्ती सन् परिचरति । जैत्रं ते धाम तेजः मधुकरीभिः गीयते । तदपि ; तथापि । त्वं नियत्या दैन्यं प्रापितोऽसि । तथाहि को वा दैवं सामर्थ्येन लङ्घयति ॥ ६५ ॥
</details>

<details><summary>प्रभावली - ६६</summary>

कामे ईदृशीमवस्थां प्राप्ते कोपः क वर्तेतेत्याह — संभोगेति । संभोग  
एकमेव वस्तु, नान्यदिति वादी । निरयभयप्रसङ्गस्य भङ्ग एव सङ्गी । शस्त्रेति । शस्त्रेण कुसुमरूपेण छिन्नौ अर्धदहौ यस्य तच्च तत् द्वयं च स्त्रीपुंसयुग्मं, तस्य घटनेन भवत् दिव्यदंपतिविषयम् अर्धनारीश्वर विषयं शिल्पकरणनैपुण्यं यस्य । परपुरुषवश्यैः गोपकन्यासहस्त्रैः प्रख्यातः अतिक्रमः अपनीतिः यस्य सः, मृदितः । एवं सति कोपः क वर्तेत ; न कापीत्यर्थः॥ ६६ ॥
</details>

<details><summary>प्रभावली - ६७</summary>

क्षुदिति । क्षुध इन्धनानि दाह्यानि, वसुंधराधरधुरंधराः हिमवदादयो यस्य । अनेन पर्वतपक्षच्छेदहेतुरिन्द्रस्य कोप उक्तः । अथवा जामदग्न्यस्य कोपः । तदा वसुंधराधरधुरंधराः राजश्रेष्ठाः । तृषायाः पिपासायाः वेगेन यच्चूषणं पानं, तेन क्षपिताः पञ्चषाम्भोनिधयो यस्य सः । हठात् त्रुटितस्य

X७२६  
हाटकाचलस्य कैलासस्य मेरोर्वातटी, सैव बृहत्कुण्डलं यस्य सः । अनेनरावणस्य रुद्रस्य वा कोप उक्तः॥ ६७ ॥
</details>

<details><summary>प्रभावली - ६८</summary>

कोपतनूनपात; कोपाग्निः ॥ ६८ ॥
</details>

<details><summary>प्रभावली - ६९</summary>

अनेन सर्वं जगत् स्ववशवर्ति क्रियत इत्याह-जिवांसेति । जिघांसा जाया यस्य सः । स्थिरत्रसम्; स्थावरजङ्गमात्मकम् । तत्र केचन वध्याः, केचन घातकाः ; तेषां भावेन विभज्य उपभुज्यते ॥ ६९ ॥
</details>

<details><summary>प्रभावली - ७०</summary>

अथास्य कोपस्य हन्तुः करचरणादिरूपं सहजं वस्तु, काष्ठपाषाणादिकमसहजं च वस्तु, सर्व प्रहरणं भवति, विहर्तुमुपकरणं च भवतीत्याहकरचरणेति ॥ ७० ॥
</details>

<details><summary>प्रभावली - ७१</summary>

X७२७  
कोपाट्टहासः क्षान्तिमन्दस्मितेनोपशमं नीत इत्याह रुन्धान इति । अनिभृतम् ; उद्धतम् । सिन्धुघोषप्रथनम् ; समुद्ररवप्रथाम् अभिभवन् । सुरपथे गगने, रथिनां तत्र संचरतां, शुष्मणः वह्नेः सारथयः वायवः तेषां, स्कन्धभेदान् व्यूह भेदान् भिन्दानः । वैधात्रः ब्रह्मसंबन्धी यः सौधः ; क्षुभ्यतो वैधातृसौधस्य ध्वनिना गुणितः प्रगुणीकृतो रवो यस्य सः । कोपस्य अट्टहासः शुद्धालोकेन धवलप्रभेण क्षान्तेः मन्त्रस्मितेन शाम्यतीति भावः ॥ ७१ ॥
</details>

<details><summary>प्रभावली - ७२</summary>

पुनरपि कोपवैभवं वर्णयति — कुलशिखरीति । कुटशिखरिवत् गुरुतराः ।

X७२८  
क्षोणीभरग्णयोग्यकुम्भाः । गर्जितसंघातेन कूराः ; यद्वा विषसंघातवत् घोराः । लीलाकन्तुकमिव केनाप्युत्क्षिप्यमाणाः दन्तिमल्लाः गजश्रेष्ठाः अस्मात् कोपात् अन्तिमं भयं मरणभीतिं न जहति ॥ ७२ ॥
</details>

<details><summary>प्रभावली - ७३</summary>

दिधक्षतः दग्धुमिच्छतः । त्रिपुरागतिमुखेषु लब्धभूम्नः प्राप्तवैभवस्य । मदहस्तिघटाया विमर्दलीला । मशकामर्शनमात्रम् ; मशकापनयनमात्रमिति जानामि ॥ ७३ ॥
</details>

<details><summary>प्रभावली - ७४</summary>

कोपस्य सिंहनादं वर्णयति — भगवन्निति । इदानीं क्रियमाणः संवर्तमेघगर्जितवत् भैरवप्रसरः । भरितः पूर्णश्चासौ प्रतिनिवृत्तः । अत एव संहताकृतिः । समसमये समानकाले निःप्रतिक्षेपया क्षमया निरुद्धप्रवृत्तिरिव दृश्यते । क्षमया दमितस्य विह्वलत्वं वर्णयति अयमिति । दमितः ; प्रशमितः । पराङ्मुखो

X७२९  
मुखो भवन् न चापयाति । न च तत्रैव तिष्ठति । ह्रिया विशिष्टो भवन् परं केवलं प्रतिघः कोपः सप्रतिघः सकोपो भवति 

॥ ७४ ॥
</details>

<details><summary>प्रभावली - ७६</summary>

॥ ७५ ॥

अवैधहिंसनमहासंरम्भेण व्यर्थहिंसामहोद्योगेन । संभावितया; संजातया । क्रीडया उड्डामरः गर्वितः । बाहुदण्डरूपो लगुडो यस्य । तमेनं कोपमावार्य क्षमा निहन्ति ॥ ७६ ॥
</details>

<details><summary>प्रभावली - ७७</summary>

X७३०  
गुरुवधेति । गुरोर्वधः ; रुद्रस्य ब्रह्मा गुरुः पिता च, तस्य वधः मुखमादिर्यस्याः सा च क्रूरक्रीडा च तयोः कठोरः पराक्रमो यस्य । रुद्रस्य चतुर्मुखशिरः कृन्तने तत्कपालस्य करे लग्नतया कपालीति प्रसिद्धिः । कपालस्य विष्णुना मोक्षणं च पुराणेषु प्रसिद्धतमम् । दक्षाध्वरप्रभृतिषु प्रसिद्धस्य पूज्यस्य दक्षादेर्ध्वसो वधो यस्य सः । सुखस्य भौमस्य शत्रुः । स्वर्गसुखस्य अपवर्गसुखस्यापि विघातकः । क्रुद्धस्य कोपाग्निः क्षान्त्या क्षणरुचेः विद्युतः पदं शीघ्रनाशं गच्छति ॥ ७७ ॥
</details>

<details><summary>प्रभावली - ७८</summary>

सर्वगुणेभ्यः अतिशयवती खलु । यत्; यस्मात् । स्वपरिगृहीतं पुरुषं केनाप्यवद्येन किंचिदपि न योजयति । इममर्थमुपपादयति — विबुधेति ।

2

.  
विबुधैः महिते महामेरौ ऐरावणाख्यो गजः क्षरन्मदकर्दमम्, अत एव कण्डूतियुक्तं स्वं करटं कपोलं कण्डूत्या मुहुः कर्षतु । असौ ऐरावणः क्रीडायामभिसंधिमान् सन् तटाघातं भजतु च । अथापि क्षमाभृति तस्मिन् पर्वते न च मलिनता, नैव क्षोभः । क्षमाभृतीत्ययमर्थो द्योत्यते --क्षमावतः पुरुषस्य परपरिभवेऽपि नैव क्षोभ इति ॥ ७८ ॥
</details>

<details><summary>प्रभावली - ७९</summary>

कथं नाम; केन प्रकारेण । विस्मयाकुलितम् । नारदस्तु स्वस्य विस्मयो नास्तीत्याह-न वयमिति । तत्र हेतुमाह —यत इति । यथा क्षमा तीक्ष्णतमा, न तथा शापाभिचारवह्निविषशस्त्राणीत्यर्थः । एतत्सर्वं प्रहलादादिषु द्रष्टव्यमिति तात्पर्यम् ॥ ७९ ॥
</details>

<details><summary>प्रभावली - ८०</summary>

अतोऽद्यापि तितिक्षाकवचेनैव शापादिसर्वविजयः स्यादित्याह — ततश्चेति । कदाचिदप्यन्यैः अहार्येण क्षमाकवचेन संवृतः पुमान् शापादिकं सर्व जयति ॥ ८० ॥
</details>

<details><summary>प्रभावली - ८१</summary>

X७३२

[^79]तथाहि-  
॥ ८१ ॥
</details>

<details><summary>प्रभावली - ८३</summary>

॥ ८२ ॥

[^82]अथ दर्पस्य युद्धाभिगमनं प्रस्तौति--अन्यत इति । कामादीनां निधने

X७३३  
दृष्टेऽपि ' अहं तत्र किमु ' इति कैमुतिकन्यायः परामर्शयितव्यः । 

तदकुर्वन् अतिक्षुद्रः कश्चिद्रणाङ्कणमभियाति ॥ ८३ ॥
</details>

<details><summary>प्रभावली - ८४</summary>

अगणितम् अविचारितं परेषां हृदयशल्यं पीडावहमिदमिति येन सः । अन्यत्र परशब्देन कर्णो विवक्षितः । कर्णस्य सारथ्यं कुर्वन् शल्यस्तस्य हृदय शल्यरूपाणि वचांसि व्याहृतवानिति महाभारतकथा सूचिता । अयं दर्प इत्याह — अवधीरयितेति । अभिजनवृत्तादिभिः महत्तराणां तिरस्कर्ता । अयन्त्रितस्वभावः ; विजृम्भितस्वभावः । परकीर्तिवधूवशीकरणेच्छया सुभगं भावुकं सुभगीभवितुं शीलवान् बाहुः यस्य सः । उज्जिहीते ; उद्गच्छति ॥ ८४ ॥
</details>

<details><summary>प्रभावली - ८५</summary>

दर्पस्य संभ्रमाः विवेकस्य विस्मयावहा न भवन्तीत्याह – दर्पस्येति । रणे । दृढं यथा तथा प्रतिष्ठितेन मदेन उदः उन्नतैः । डिम्भानां शिशूनां क्षोभकेण डम्बरेण संभ्रमेण स्थपुटितः विषमितः आरम्भो येषां तैः

इह ;

X७३४  
संभ्रमैः विवेकस्याग्रतः अलम् । विवेकस्याग्रे एभिः किं प्रयोजनम् ? न किमपीत्यर्थः । तत्र दृष्टान्तमाह — मृग्यमिति । क्रीडया खण्डितायाः चण्डवारणघटायाः अधीना स्वतन्त्रश्रीः स्वातन्त्र्यलक्ष्मीः यस्य तस्य केसरिणः विधित्सितरणे रङ्कौ युद्धोद्युक्ते हरिणे कौतुकं मृग्यं न दृष्टमित्यर्थः ॥ ८५ ॥
</details>

<details><summary>प्रभावली - ८६</summary>

दर्पस्य भङ्कं प्रस्तौति -किमयमित्यादिना । मेघनादः ; इन्द्रजित् । तिरस्करणी विद्या न भवति । अधिकदृष्ट्याख्यस्त्रिया संहृतत्वान्न दृश्यत -तस्येति । इन्द्रजितो लक्ष्मणेनादृश्यता प्रयुक्ता । तथा दर्पस्यापीयमइत्याहदृश्यता अधिकदृष्टिरूपया शत्रुप्रयुक्तया । तदुपपादयतिअभिजनेति । अभिजनम् ; कुलम् । वृत्तम् ; आचारः । दाक्ष्यम् ; दक्षत्वम् । आदिशब्देन ज्ञानादिसंग्रहः । एवंरूपैः उपाधिभिः हेतुभिः दर्पः स्वयमेकोऽप्यनेकधा जृम्भमाणः

७३५  
पृथुमहिम्नो विवेकस्य प्रेक्षणमात्रात् उद्गच्छन्त्या अधिकदृष्ट्या ; ' अहं कियान् मत्तोऽप्यधिकाः परंशतं पुरुषा लोके सन्ति' इति ज्ञानमधिकदृष्टिः, तया प्रसह्य बलात्कृत्य वीरशय्यां निधनं प्रापितः ॥ ८६ ॥
</details>

<details><summary>प्रभावली - ८७</summary>

अथासूयाया युद्धाभिगमनं मुदिताख्यया स्त्रिया तस्याः संहरणं चाह---का चेत्यादिना । कलियुगताटकेव भीमा एषा केति प्रथमं संशय्य स्वयमेव निश्चिनोति धिक्कष्टमिति । इयं धृतकलहा कलहहेतुः असूया भवति । एनां धिक् । कष्टं जातम् ; लोकस्येति शेषः । अथेयमसूया पतिनिधनमसहमाना सती मूर्तिमती भैमरथीव स्थिता विवेकसमीपमागत्य दोषादर्शनापरनाम्न्या मुदिताख्यया विवेकप्रयुक्तया मरणं प्रापितेत्याह आसीदतीत्यादिना दीर्घनिद्रामासादितेत्यन्तेन ॥ ८७ ॥
</details>

<details><summary>प्रभावली - ८८</summary>

अथ नियतेर्दुर्निवारतां दर्शयति — आत्यन्तिकीमिति । यतः कारणात्

" 

---------

X७३६XYZ  
दर्पादयो वीराः विधिवशादुपशान्तवैराः ईर्ष्यादिभिः प्रियतमाभिः स्वस्त्रीभिः उपगूढाः आलिङ्गिताः सन्तः इह क्षितितले स्वयमेव अभिजनादिभिः अप्रधृष्याम् अभिजनविद्यावृत्तादिभिः अनपहरणीयाम् आत्यन्तिकीं प्रसुप्तिं मरणं दधति ॥ ८८ ॥
</details>

<details><summary>प्रभावली - ८९</summary>

निरवधिकशौर्याणामप्यलङ्घनीया नियतिरिति यत्तदद्भुतं न भवति । अस्यार्थस्येयं कामक्रोधादिमृतिः उदाहृतिः दृष्टान्तः । इदमेवाह — इतरेतरेति । परस्परम् अत्यधिकपराक्रमाः । मधुकैटभादयः पुनरुक्तयो येषां ते । इमे मोहमन्त्रिणः ; कामादयः । उदग्रं यथा तथा विलगन् विलग्नो मद एव ग्रहः पिशाचः येषां ते । विपत्तिं प्रविशन्तीतीयमुदाहृतिः ॥ ८९ ॥
</details>

<details><summary>प्रभावली - ९०</summary>

अथ महामोहस्य युद्धागमनं वर्णयति अन्यत इति । आपतितम् ; प्राप्तम् । अप्रतिद्वन्द्वम्; दृष्टान्तरहितम् । अतिबलेनेति ; स्वस्मात् अधिकबलेन । निरवशेषितः ; निःशेषं संहृतः । राघवशत्रुवि; रावण इव ॥ ९० ॥
</details>

<details><summary>प्रभावली - ९१</summary>

X७३७'  
अथ विवेकं वर्णयन्नयं समरे विहरतीत्याह -मर्यादेति । मर्यादा; विधिनिषेधव्यवस्था । सा अतीता यस्मिन् । आहिताग्न्यादित्वान्निष्ठायाः परनिपातः[^88] । मर्यादातीतो वादो येषां ते, बाह्या इत्यर्थः । त एव द्विरदाः । तेषां सिंहः । वक्रः तर्कः येषां ते वैशेषिकादयः । त एव पर्वताः । तेषां विदारकः । प्रत्यग्वस्तुनि ब्रह्मणि वैमुख्यं येषां ते । श्रुत्यादिसिद्धकल्याणगुणानङ्गीकारात् यथावस्थितब्रह्मणि वैमुख्यम् । ते मृषावादिनः । त एव तूलं तस्य प्रलयकालवायुः । भ्रान्तयः देहात्मबुद्धयादयः, ता एव वीरुधः, तासां दवाग्निः । अत्र भ्रान्तेर्धर्ममात्रस्योक्तत्वात् पूर्वत्र सर्वत्रापि तत्पुरुषाश्रयणेन वादादिमात्रपरत्वं ग्राह्यमिति वदन्ति । कामक्रोधावेव अही, तयोः तार्क्ष्यः । कलिकलुषप्रसङ्ग एव कालरात्रिः, तस्याः प्रभातं तन्निवर्तकम् । मोहः अज्ञानमेव अवश्यायः तुहिनं, तस्य भानुः निरासकः । विवेकः समितौ रणे स्पष्ट वेगः सन् विहरति ॥ ९१ ॥
</details>

<details><summary>प्रभावली - ९२</summary>

1

;

" 

93

X७३८  
इदं वक्ष्यमाणं महामोहस्य मौलिताडनमिवाभातीत्याह इदं पुनरित्यादि । निरुद्धेति । निरुद्धः रिपूणां डम्बरः येन । निगमघोषेण संपादिता प्रतिध्वनिर्यस्य । अनुद्रुतः अनुसृतः प्रलय सिन्धोः धीरध्वनिर्येन । त्रिवर्ग एव पुटभेदनं पत्तनं, तत्प्रथमकम्पस्य सूचकः । विजयदुन्दुभिः ताड्यते ॥ ९२ ॥
</details>

<details><summary>प्रभावली - ९३</summary>

मनोरथः ; मोहविजयविषयः । अत्र विवेकसमीपं प्रति महामोहः स्वयमुपयातीत्याह दुराशेति । अलभ्याशा दुराशा । अल्पविद्यया महागर्वो दुर्मानः । छलनम् ; वञ्चनम् । मदः; गर्वः । मात्सर्यम्; अन्यानुभवद्वेषः । कुहना ; कापट्यम् । परीवादः ; निन्दा । द्रोहः ; वधः । प्रभृतिशब्देन दम्भादय उक्ताः ।

X७३९  
एभिः परिवारैः परिजनैः स्तुतपदक्रमः । मनीषा ; सम्यग्ज्ञानम् । तत्कृतसारथ्येन प्रमुदितस्य विवेकस्य अभिमुखं समरमुपसमायाति ॥ ९३ ॥
</details>

<details><summary>प्रभावली - ९४</summary>

प्रतिभटं विवेकं प्रत्यासन्नं प्रत्युद्गच्छन् । किंच दूरोद्भूता निराकृता स्वपर नियतिः यया तां दुर्मतिं प्रेक्षमाणः रागाख्यं दुरितजलधिमवगाहते । दुर्मत्यां रागं कुरुत इत्यर्थः । अनेनासन्नेऽपि रिपौ स्ववीर्यातिशयान्महामोहस्यानादरो द्योत्यते ॥ ९४ ॥
</details>

<details><summary>प्रभावली - ९५</summary>

किं भविष्यतीति भयम् । भयाच्च संभ्रमः । अपूर्वदर्शनात् अद्भुतम् । असौ ;

महामोहः । उभयतो रथेषु पक्तिशःस्तिष्ठत्सु तन्मध्यवीथिकापथेन रणस्थलं मण्डलं यथा तथा महामोहश्चरतीत्याह — उद्भटेति । उद्भटम् उद्धतं

X७४०  
कबन्धानां ताण्डवं यस्मिन् । उन्मदा ये भारुण्डाः पक्षिविशेषाः तेषां मुखैः उद्धृत्यापहृतानि मुण्डानि छिन्नशिरांसि यस्मिंस्तत् रणभूमिमण्डलम् । असौ मोहपार्थिवः । दण्डस्य सेनाया ईशः दण्डेशो राजा । इह मण्डलं चरति ॥ ९५ ॥
</details>

<details><summary>प्रभावली - ९६</summary>

वेगं वर्णयति — अपिचेति । पाताले क्षिप्ताः सिन्धवः समुद्रा येन । प्रशकलिताः शिथिलीकृताः कुलपर्वता येन । उत्कीला उद्धृतकीला भूमिः येन । भूमेः कुलपर्वताः कीलाः । निर्धूतः आदित्यचन्द्रयोः द्युतिगणो येन । अत एव निबिडध्वान्तेन नीरन्ध्रदिशः कृता येन । वेधः सौधस्य ब्रह्मलोकहर्म्यस्य प्रकर्षेण भेदी । विघटिताः विध्वस्ताः पवनस्य स्कन्धाः तेभ्यः पर्यस्ताः पातिताः ताराः येन । असौ महामोहस्य वेगः । विवेकप्रतिरथिनि विवेकः प्रतिरथी प्रतिरधिको यस्मिन् । तस्मिन् आहवे । आरब्धः ; उपक्रान्तः ॥ ९६ ॥
</details>

<details><summary>प्रभावली - ९७</summary>

दिष्टधा वर्धसे इति संतोषातिशयोक्तिः । एतादृशरणदर्शनभाग्येन वर्धसे । अद्य विवेकेन मोहवेगो मोघो जात इत्याहअप्रत्यूढेति । विवेकेश्वरे प्रत्यवरुद्धो

X७४१  
रुद्धः वैरिणां समरोत्सेको गर्वो येन । तस्मिन् विवेकेश्वरे विषये सुरासुरगणैः अक्षोभितपूर्वः । स्वर्गे तिष्ठन्तीति स्वःस्थाः तैः प्रत्ययितव्याः प्रत्यक्षेण ज्ञातुं योग्याः ये दोषाः पातभीतिस्वसमाधिकसंपद्दर्शनजाः दुःखादयश्च तेन मलिना या स्वर्वासदुर्वासना, तस्या मूलच्छेदेन क्षीयमाणो महिमा यस्य सः । मोहस्य स्यदो वेगः मोघो भवति ॥ ९७ ॥
</details>

<details><summary>प्रभावली - ९८</summary>

अथ महामोहो भूतले पातित इत्याह विवेकेति । विवेक एव अशनिः, तस्य वेगेन । 

मोहाख्यो विषद्रुमः पातितः ॥ ९८ ॥
</details>

<details><summary>प्रभावली - ९९</summary>

मूच्छितोऽसौ पुनर्बुद्धा विवेकेन युध्यत इत्याह-जागर्तीति । इदमुत्कटमद्भुतं जागर्ति; दृश्यत इत्यर्थः । तत्किमित्यत्राह यदधुनेति । वीरव्रते विक्रमे

X७४२  
मुख्यव्रती । विष्वक् समन्ततः वृत्तयः येषां ते च ते विवेकदेव विशिखाश्च, तेषां स्कन्धैः शल्यैः अवस्कन्दितः शोषणं प्रापितः । अत एव प्रापितमूर्च्छनः । मुनिगणप्रद्विष्टानां दैत्यानां प्रियः मोहः । धिक्कष्टश्रुतिघट्टितश्रुतिः ; स्वभृत्यैरुच्चरितस्य धिक्कष्टमिति शब्दस्य श्रुत्या श्रवणेन घट्टिते आहते श्रुती श्रोत्रे यस्य सः । बुद्ध्वा संज्ञां प्राप्य पुनर्युध्यते इति यत् तदिदमद्भुतं जागर्तीत्यन्वयः ॥ ९९ ॥
</details>

<details><summary>प्रभावली - १०१</summary>

॥ १०० ॥

पुनरपि मोहवीरे विवेकेन निपातिते

तुम्बुरुर्विस्मयते — निखिलेति ।

X७४३  
निखिलानां सुभटानां या श्लाघारेखा ; निखिलानां सुभटानां मध्ये अयं श्लाघ्य इति श्लाघायाः परा काष्ठा । तस्या विलङ्घने जाङ्घिकः ; निखिलसुभटेश्व श्लाघ्य इत्यर्थः । न विद्यते उत्तरणं यस्मात् । तस्मिन् रणे क्रीडन् । परस्परविरुद्धानां विविधानां निगमानाम् उपनिषदां ग्रामस्य स्थेयात् विवादपदनिर्णायकात् इदं प्रथमाम् अपूर्वा विपदं गतः ॥ १०१ ॥
</details>

<details><summary>प्रभावली - १०२</summary>

दीव्यन् भ्राजमानः । मुनिपरिषदामभीष्टे मोहभङ्गे दिनकर इव दृष्टशक्तिः । यथैको राघवो रावणादीनपातयत्, तथैवैको विवेकः साधुपीडोद्यतान् महामोहादीन् ॥ १०२ ॥
</details>

<details><summary>प्रभावली - १०३</summary>

विलापं प्रस्तौति नेपथ्य इति । हा दुम्मइजीवि एसर हा दुर्मतिजीवितेश्वर । हा णिहिलजणमोहण हा निखिलजनमोहन । कहि-

X७४४  
कथम् । गओसि गतोऽसि । बदिग्गाहं बन्दिग्राहं । गहिआहिं गृहीताभिः । णूणं-नूनम् । संभरिअ-संभृत; गुरुवेरा हिःगुरुवैराभिः । बंदिग्गाहं-बंदिग्राहम् । गहिदो गृहीतः । मम मम । णाहो नाथः । ताहिं ताभिः । तिअसमहिलाहिंत्रिदशमहिलाभिः, वनिताभिः ॥ १०३ ॥
</details>

<details><summary>प्रभावली - १०४</summary>

-

प्रतिबुद्धा ; महामोहनिधनं जानती । बाहिअजणेहिं बाह्यजनैः । सत्थंसार्धं, यमभटैरिति भावः । दिहमग्गं दीर्घमार्गम् । तुए त्वया । पक्कंतेण प्रक्रान्तेन ;

X७४५  
प्रस्थितेन । दीणदसा संतत्तोदीन-दशासंतप्तः । दइअजणो-दयितजनः । णाहो-नाथः । किंति- किमिति । संचत्तो-संत्यक्तः ॥ १०४ ॥
</details>

<details><summary>प्रभावली - १०५</summary>

इदमाकर्णनं कर्मानुगुणजगद्रक्षकस्य भगवतः कृपापरिपाक इत्याह-अयं खल्विति । अयम् ; अश्रुतपूर्वाकर्णनम् । विधेयापेक्षया पुंलिङ्गत्वम् । सुरासुरसमरनाटकसूत्रधारस्य सूत्ररचनापरिपाकः ; सूत्रशब्देन भगवतः संकल्पो लक्ष्यते । एवं सूत्ररचनां कृतवानित्यर्थः । अथ दुर्मतिमभितो निपत्य तृष्णादयः प्रलपन्तीत्याह हतजीवेति । सकुल्याः; समानकुलप्रसूताः । निष्प्रतिघातः ; प्रतिहतिरहितः । नियतिपरिणामः ; विधिपरिपाकः ॥ १०५ ॥
</details>

<details><summary>प्रभावली - १०६</summary>

तत्र हेतुमाह आकर्ण्येति । असौ ; मोहः । पूर्व चामरभृताम् ; स्वसेवार्थ

X७४६  
चामरग्राहिणीनाम्, अप्सरसाम् । मञ्जुनि मणिकङ्कगशिञ्जितानि आकर्ण्य अद्य निजप्रियाणां विलपितानि शृण्वन् अपुनरुन्मिषिताय पुनरुद्बोधजननाभावाय निद्रां प्रयाति । अतो नियतिपरिपाको दुष्परिहर इति भावः ॥ १०६ ॥
</details>

<details><summary>प्रभावली - १०७</summary>

एतावत्; लोभनाशमारभ्य मोहनाशपर्यन्तम् । शिष्टम् ; नष्टलोभादिकस्य पुरुषस्य विवेकशमादिभिः क्रियमाणं संयमारम्भमारभ्य परमपदंप्राप्तिपर्यन्तम् । यथागमम् ; आगमो वेदः । प्रत्यक्षीकुर्म इत्यर्थः । अथ मधुकैटभजिन्महापुरुष इव महामोहजिद्विवेको विबुधैरभिष्टूयत इत्याह-अयं पुनरिति । अमुष्येति । दृढविक्रमेण द्रुतं यथा तथा निपीतो मोहाम्बुधिर्येन । अमुष्य ; विवेकनृपतेः । विनयेन संनते शिरसि । परमपुरुषसमाधिना पक्कं यत् सुखं मोक्षाख्यं, तस्य अपवादोद्गतिः प्रकृतिसंबन्धः, तस्याः प्रतिप्रसवभूतम् अपवादापवादभूतं सौरभं यस्याः सा । पुष्पवृष्टिः दिवः आकाशात् आपतति ।

X७४७  
परिवाहयितुम् इष्टः हर्षप्रकर्षो यस्य, तेन भवता । परिवाहो नाम पूर्णस्य जलाशयस्य पर्यन्तप्रवाहः । स्ववशीकृतः हृषीकाणां गणः येन तम् । समयप्राप्तः सार्वभौमपदे अभिषेको यस्य तम् । सौस्नातिकवृत्त्या; सुस्नातं पृच्छतीति सौस्नातिकः पुरोहितः, तद्वृत्त्या । संभाव्य संपूज्य । समाधिरेव सप्ततन्तुः, तस्मिन् साहाय्यकेन सहायकृत्येन । विवेकसहायकृतलाभेनेत्यर्थः । आत्मानं स्वं संतोषयितुम् इच्छामि ॥ 

इति श्रीनृसिंहराजाचार्य कृत संकल्पसूर्योदय व्याख्यायां प्रभावल्यां मोहादिपराजयो नामाष्टमोऽङ्कः ।॥ १०७ ॥
</details>

