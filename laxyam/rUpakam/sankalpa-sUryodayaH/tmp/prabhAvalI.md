+++
title = "प्रभावली"

+++
  
अतीताङ्कान्ते सूचिताया विष्णुभक्तेः प्रथमं प्रवेशः । आलम्बनविशेषः ; भक्तेर्विषयभूतः परमात्मा । तदायत्तमात्मनः सामर्थ्यं विचार्य; अन्यविषयभक्तीनामेतत्सामर्थ्याभावात् । वैकुण्ठस्य ; श्रीमतो भगवतः । दास्यं दासकृत्यम्.

X७९६  
एकमेव लास्यं ललितकृत्यं नर्तनम् । तया कालक्षेपवती । विश्वेषां विश्वानि वा यानि किल्बिषाणि तत्संहाररूपे विभ्रमे उद्धतनृत्ते, आरभटीनटी ॥ १ ॥-

अस्या अभिजनादिप्रयुक्तमाहात्म्यं कथयन्ती तस्यामधितिष्ठन्त्यां संसारो ऽवश्यं नश्यतीत्याह — अम्बेति । पुरुषस्य ; जीवात्मनः । अनघा ; सती । बुद्धिः मे माता । धर्मोत्तरः ; धर्मभूयिष्ठः । सः ; पुरुष एव तातः । तस्य संतुष्टिः ; यावल्लब्धेन तोषः । सा भगिनी । तस्य क्षमा अपराधिषु क्षान्तिः । मे प्रियसखी । सद्वृत्तिः; सदाचाररूपा । दासी किंकरी । या विद्येति भक्तिरिति वेदान्ते उच्यते, सैव स्वयमस्मि । विष्णुभक्तिरेव हि अतिशयमापन्ना विद्येत्युच्यते । विश्वेषां विश्वानि वा यानि पापानि, तत्संहारो मे क्रीडितं विहरणम् । एवं महामहिमा विष्णुभक्तिरचला अचञ्चला जीवामि । संसृतिरवश्यं संतिष्ठते; समाप्ता भवति, नश्यतीत्यर्थः ॥ २ ॥

सर्वज्ञैर्मुनिभिर्भवता च निश्चितं परमार्थं रहस्यं कथयामीत्यर्थः । प्रत्यक्षि-





X७९७  
तेति । अनुकथयामि; अनुस्मृत्य कथयामि । रहस्यार्थमाह - निरुध्येति । मरुतां प्राणवायूनां करणानामिन्द्रियाणां च मण्डलं समूहम् । तरसा ; बलेन निगृह्य । कुण्डलीम् ; कुण्डलाख्यनाडीम् । विचिन्त्य ; विशेषतो ध्यात्वा । धमनिधातु- मर्मादिकम् ; धमनयः सिराः, धातवस्त्वगादयः, मर्माणि प्राणस्थानानि । आदि- शब्देन रोमादिर्गृह्यते । विगणय्य ; विशेषतः संख्याय । वाशब्दश्वार्थे । अत्र ; एवं प्राणादिनिरोधे सत्यपि । निगमत्रयस्थितिमतापि; वेदत्रयोक्तानुष्ठानवतापि पुरुषेण । किं लालभ्यते ; किं प्रयोजनं भृशमवाप्यते । विष्णुभक्त्यभावे न

1 

  X७९८  
किमपीत्यर्थः । मयि; विष्णुभक्त्याम् । स्थितिः ; निष्ठा । यद्यवस्थिता ; निश्चला चेत् । स मुच्यत इति किमुच्यते ; मुक्तो भवतीति वक्तव्यं किम् । मुच्यत एवेत्यर्थः । विष्णुभक्त्यभावे देहेन्द्रियादिनिरोधवैदिक धर्मानुष्ठानादि सर्वं व्यर्थमित्यर्थः ॥ ३ ॥

निवृत्तिधर्माणां सीमाभूमिः । नैःश्रेयसो योगः ; मोक्षोपाय उपासनादि- ध्यानविशेषः । मदनुवेधात्; मत्स्पर्शादेिव । एवकारेण नान्यथेत्यर्थः सूच्यते । मोक्षरूपां सिद्धिम् । अन्यथा अणिमादिसिद्धिमात्रम् । मुरभिद्विषयः समाधिरुप- क्रान्तमात्र एव सर्वपापमोक्षं जनयति । यत्समाधिरनुष्ठीयते, तत् फलस्य साधनं, किं वा फलरूपमिति विचारो व्यर्थ इत्याह-मुमुक्षुत्व इति । मुषितमति- मोहस्य ; नष्टाज्ञानस्य पुंसः । विष्णुविषयसमाधिः संरोहन उपक्रान्तमात्र एव

.

 X७९९  
सर्वपापविमोचनम् उपहरति जनयति । अनिष्टं जन्मान्तरं यस्य, तेन विदुषा । जनुः ; जन्म । अनिष्टस्य पापस्य जनुः उत्पत्तिः यस्माद्वा तेन । उत्तरपूर्वाघयोरश्लेषविनाशौ जानता । इह; जगति । परस्तात्; समाध्युपक्रमात् पश्चात् । यदास्थेयमनुष्ठेयम् उपासनम् । तत्फलार्थं वा; अनिष्टजनुषानुष्ठीयमानत्वात् फलप्रतिबन्धकानिष्टनिरसनद्वारेण फलस्य साधनं वा । किं वा उत्तरपूर्वाघयोरश्लेषविनाशौ जानतानुष्ठीयमानत्वात् फलं वा इति योऽयं वितर्कः विचारः पुंसां भवति, स श्रमफल एव; व्यर्थ इत्यर्थः । वितर्कफलस्य निर्णयस्य पक्षद्वयहेतोः समबलत्वेन दुःशकत्वात् । अनेन विष्णुभक्तेरनवधिकातिशयप्रीतिरूपतया मुक्तिसाम्यत्वप्रतिपादनादादरणीयतोक्तेति भावः ॥ ४ ॥

किंकर्तव्यता; कर्तव्यांश इति यावत् । इयं तावत्; प्रथममियमेव । इयमेवेत्युक्तं स्पष्टयति — अघेति । पापसंजातैः करणकलेबराद्यैः शत्रुविशेषैः,



X८००  
करणानि ; इन्द्रियाणि । दारिकाः; पुत्र्यः । आद्यशब्देन दारादिग्रहणम् । महिलः ; दृढगृहीतः । मुरभिदनुग्रहलीलया ; विष्णुभक्त्या मुरभिदनुग्रहो भवति । अतोऽनुग्रहो विष्णुभक्तेः लीला ॥ ५ ॥

अत्र मुमुक्षोर्मोक्षणेऽभिनिष्पन्नांशमाह - भवेति । मानसो दोषगणः ; कामक्रोधादिः । शारीरदोषगण इव व्याध्यादिरिव शमं नीतः ॥ ६ ॥

इदानीम् ; मानसदोषगणे नष्टे । मोक्षयोग्यामवस्थामारूढः । कामादि-

X८०१  
केष्विति । कथावशेषम् ; कथैवावशेषो यस्मिंस्तद्यथा तथा । मैत्री सर्वभूतविषया. दया च तदादयः, ता एव परिकर्म अलंकारः । श्रद्धाधनेन ; श्रद्धा नाम ध्येय- विषयादरः । तदेव धनं प्रधानसाधनं यस्य । यद्वा श्रद्धायनेनेति पाठः । श्रद्धा अयनं वासो यस्य । समाधिम; समाधियोग्यतां लभते ॥ ७ ॥

अद्य कलियुगत्वात् समाधेर्बहुविघ्नानाशङ्कय भगवदैकान्त्यप्रभावात् सर्वे विघ्नाः प्रतिहता भवन्तीत्याह - अपिचेति । पातिव्रती ; ऐकान्त्यम् । प्रथम- युगे; कृतयुग इव । परंपरिता संजातपरंपरा वृद्धिर्यस्याः सा । उक्तमर्थ प्रतिपादयति – तथाहीति । अत्र पुरुषस्य प्रतिपञ्चन्द्रसाम्यमक्लिष्टं प्रतिपद्यते ।

 X८०२  
कलया ब्रह्मविद्यया । कयाचित् विहितोदयः ; प्राप्ताभ्युदयः । अन्यत्र एककलया सहोदितः । प्रतिपञ्चन्द्रोऽपि विश्ववन्द्यो भवति । ब्रह्मविद्यामधिगतोऽपि तथा । विष्णुपदम् ; हरिचरणम् । अन्यत्र आकाशः । सितः शुद्ध आत्मा मनो यस्य सः । अन्यत्र सितः शुक्लवर्णः ॥ ८ ॥

स्वतः शुद्धेति । स्वतः ; स्वस्मादेव । शुद्धां ; स्वच्छा; मलप्रतिभटा । स्थिरा ; संततिरूपत्वात् । मधुरा ; भोग्या । चिन्ता; ध्रुवानुस्मृतिः, सैव सुरसरित् । सुरसरिदप्येतैर्विशेषणैर्विशिष्टा । तस्याः प्रवाहेण संपृक्तात् । प्रणिधिमुखभागात्; समाध्यारम्भसमयात् । अन्यत्र प्रणिधिशब्देन नदीप्रवेशस्थानमुच्यते । अवतरन् अयं पुरुषः । अनघा हेयगुणासहचरिता गुणाः कल्याणगुणा एव रत्नानि तैः; अन्यत्र अनघगुणवद्भिः रत्नौघैः भरिते पूर्णे

 X८०३  
चिदानन्दोदन्वति ज्ञानानन्दस्वरूपे ब्रह्मणि समुद्रे । अन्यत्र अपुनरुन्मज्जनं यथा तथा; अन्यस्मिन् संसारसमुद्रे पुनरुन्मज्जनं पुनर्जन्म यथा न भवति तथा निमज्जति । यथा लवणसमुद्रे निमज्जन् कश्चित् प्रवाहोपश्लिष्टात् प्रणिधिमुखभागादवतीर्य पुनर्लवणसमुद्रे यथा निमज्जनं न भवति तथा क्षीरसागरे निमज्जति, तद्वत् ॥ ९ ॥

संप्रति स्वकृत्यं निर्धारयति - संप्रतीति । एतस्य ; पुरुषस्य । उपचिकीर्षे ; उपकर्तुमिच्छामि । अथ विवेकवैतालिकः सूर्योदयं प्रस्तौति - लुलितेति । लुलितानि भुवनपद्मानि यया ताम् । वासतेयीम् ; रात्रिम् । यद्वा वसती रात्रिवेश्मनोः " इति नैघण्टुकपाठात् तत्संबन्धिनीं तमः संहतिम् । लुम्पतः

 X८०४  
उज्जिहानस्य उद्गच्छतः भानोः पूर्वं धाम प्राथमिकं तेजः वैष्णवे पदे गगने दूरात् दृश्यते । इह पदे पताकास्थानकं भवति ; ध्वजपटवद्भाति ॥ १० ॥

त्रिभुवनमिति । शान्तक्षोभम् ; शान्तोपद्रवम् । अनाकुलः ; उपद्रव- रहितः । पुरुषस्य शेमुषी; बुद्धिः । प्रसरणशीला या सुधाधारा, तस्या आकार इवाकारो यस्याः सा । सव्या; वामा । तदपि ; स्फुरणम् । उपरि ; भागे झटित्युपतस्थुषीम् ; शीघ्रमागच्छन्तीम् ॥ ११ ॥

X૮૦५  
समीहितसमर्थनम् ; संकल्पमार्ताण्डप्रवर्तनम् । वैकुण्ठेति । देव्या ; अतिशयेन दीप्यमानया । भगवत्कृपया नियोजयित्र्या भगवदभिमतकार्ये व्यवस्थितं नियमेन स्थितम् प्राध्वम् अनुकूलं भगवतः संकल्पसूर्य पुरुषविमोचने प्रवर्तयितुं शक्नोति ॥ १२ ॥

भगवत्कृपावष्टम्भं विना समर्थयापि मया किमपि कर्तुं न शक्यत इत्याह- न चेति । प्रभूतसंरम्भयापि; भृशोद्योगयापि । अनालम्ब्य ; अनाश्रित्य । चिकीर्षितकार्यसमापनं न सुप्रापम् । शरणेति । समये ; उचितावसरे । तत्परि- पन्थिनः ; रक्षणविरोधिनः । निरस्यन्; सर्वविरोधिनिवर्तकः । सर्वेश्वरोऽपि परं केवलं कृपायामायतते ; कृपापरतन्त्रो भवति । कृपापरतन्त्रस्य तस्य सर्वे देवा ब्रह्मरुद्रादयः सचिवाः ; भगवदभिमतमनुतिष्ठन्तीत्यर्थः ॥ १३ ॥

तामेव ; तत्कृपामेव । तस्यां प्रसन्नायां भगवान् प्रसन्नो भवतीति भावः । उपतिष्ठे; स्तौमि । भगवतोऽनुकम्पा भावनाविशेषेण प्रत्यक्षदृष्टेव भातीत्याह-

X८०६  
प्रत्यक्षितेवेति । त्वयीति । बहुमानबुद्धिरहितः । अन्यां गतिम् ; तद्व्यतिरिक्तोपायान्तरम् । यः संमन्यते स विबुधसिन्धौ संनिकर्षे प्रवहन्त्यां सत्यामपि मृगतृष्णावीचिकाभिः मरीचिकातरङ्गैः पानेच्छां शमयति । अत्यन्तमूढ इति भावः । तदाहुः ; " वासुदेवे " इत्यादि ॥ १४ ॥

फलान्तराशया समाश्रितानामपि क्रमेण त्वमेव वैराग्यादिमोक्षपर्वाण्यपि जनयसीत्यभिप्रायेणाह—अपिचेति । भो कृपे त्वद्दृष्टया ; त्वद्विशिष्टया भगवद्दृष्टयेत्यर्थः । दिविषदः ; ब्रह्मादयः । स्वं राज्यमनुभवन्ति । अत्र ; इह लोके च ।

X८०७  
भूभुजां तृष्णया अधिकं यथा तथा भोगान्; अत्रालभ्यानिति भावः । भोगान् पुष्णासि । तेषां फलान्तराभिलाषिणां कृपणतां दुःखितां वीक्ष्य वैलक्ष्यतः ; मामाश्रित्याप्येते दुःखमेवोपभुञ्जत इति लज्जया उद्गतानुग्रहा सती । तेषां क्रमेण नैराश्यं प्राकृतविषये, तत्प्रभृतीनि । प्रमुखशब्देन भगवदाभिमुख्यग्रहः । सर्वाणि मोक्षसाधनान्यप्युत्पादयसि मातेवेति भावः ॥ १५ ॥

. विवेकागारम् ; मनोमण्डपम् ; तत्पूर्वभागे । तत्रापि भगवतः संनिधानात् भगवतः पूर्वभाग एव वैनतेयस्यावस्थानात् पूर्वभाग इत्युक्तम् । नियुक्तः प्रेरितः । नृत्तोद्यत इव; आलीढाख्यस्थानविशेषात् । ततश्चेति ; प्रसन्नत्वादित्यर्थः । आनेतुमिति । रमासहायमाश्रितसमीपमानेतुं समर्थोऽयं तत्संकल्पसूर्यमप्यानेतुं शक्नोतीत्याह — आनेतुमिति । आत्मवेगेन रक्षोन्मुखं रमासहायम्

X८०८  
आश्रितगृहेष्वानेतुं समीमानोऽयं तत्संकल्पमप्युपहरिष्यति । कीदृशं संकल्पम् ? तदपृथक्स्थितिवृत्तिशक्तिम्; तस्मात् अपृथग्भूता स्थितिर्ययोस्ते वृत्तिशक्ती यस्य तम् । प्रायः ; नूनं, निश्चितमित्यर्थः ॥ १६ ॥

अभिष्टौमि ; अभितः सर्वतः स्तौमि

अभितः सर्वतः स्तौमि । पन्नगनद्धाय; भूषणभुजगैर्बद्धाय । मन्दरस्य वासुकिना बन्धः । श्रुतिसिन्धौ सुधोत्पादे ; अमृतवत्सारार्थस्योत्पादने । मन्दराय; वेदजन्यसारभूतज्ञानोत्पादकायेत्यर्थः । तस्मै नमः ॥ १७ ॥

एतस्य बालक्रीडनाद्यनुसंधत्ते - क्षुण्णेति । क्षुण्णाः चूर्णीकृताः पर्वताः यैस्तानि । क्षुभितैः चतुःसमुद्रः तिम्यन्तः आद्रभवन्तः गरुतः पत्राणि यैः ।

X८०९  
त्रुट्यन्त्यः तारामाला यैस्तैः । स्थपुटितानि विषमितानि उद्घाटितानि विबुधानां स्थानकानि यैः । क्रीडितापेक्षया अल्पत्वात् कप्रत्ययः । पातालमधस्तात् उपरिष्टात् ब्रह्मलोकसौधं च यथा अवधिः स्यात्, तथा विहितव्यर्थगतागतानि । अस्मदार्ति क्षिपेयुः ॥ १८ ॥

दण्डकेन ; गरुडदण्डकेन । दण्डकं नाम प्रबन्धविशेषः । अण्डजानां नाथं राजानम् । अनुनाथेय; अनु क्रमेण अभीष्टानि प्रार्थयेय । गरुडमि- त्यादि । अखिलवेदा एव नीडं कुलायः, तदधिरूढम् ; तत्प्रतिपाद्यमित्यर्थः । द्विषतां पीडने उत्कण्ठितश्चासौ अकुण्ठवैकुण्ठश्च ; तेन पीठीकृतस्कन्धम् ईडे स्तौमि । स्वनीडम्; स्वकुलायसमीपम् । तत्र आगत्या गरुत्मदागमनेन प्रीतयोः रुद्रासुकीयः सपत्न्योः स्तनाभोगस्य स्तनवैपुल्यस्य गाढालिङ्गनेन स्फुरतामुद्भवतां कण्टकानां पुलकानां व्रातेन यो वेधः, तद्व्यथया वेपमानो यो द्विजिह्वाधिपः, स एव आकल्पः भूषणं, तस्य विष्फार्यमाणायाः विकास्य-

 X८१०  
मानायाः स्फटावाटिकाया फणापङ्क्तेः रत्नरोचिषां समूहेन कृतनीराजनम् । कान्तिरेव कल्लोलिनी नदी, तया राजितम् ॥

दिवौकस्पतिः इन्द्रः तेन क्षिप्ता या दम्भोलिः वज्रं तस्य धारया कृतो यः किणः, स एव आकल्पः भूषणं यस्य । कल्पान्ते वातूलः, तत्सदृशोदयमनल्पं यत् वीरायितं पराक्रमः तेन उद्यच्चमत्कारः जातविस्मयो यो दैत्यारिः, तस्य जैत्रो यो ध्वजदण्डः, तदारोहणेन सर्वैः निर्धारित उत्कर्षः निश्चितोऽतिशयः यस्य । संकर्षणस्वरूप । मरुत्पञ्चकस्य अधीशाः अधिष्ठान

X८११  
देवताः सत्यसुपर्णविजयतार्क्ष्यविहगेश्वरावतारा यस्य । न समस्ते; जगति ते समो न कश्चित् । तादृशाय ते नमः ॥

अजहत्सपर्याय ; सदा पूज्याय । पर्यायः ; परंपरा, तेन निर्यातस्य पक्षानिलस्य आस्फालनम् आघातः, तेन उद्वेलस्य पाथोधेः समुद्रस्य वीचय एव चपेटः विस्तृताङ्गुलिः पाणिः तेनाहतस्य अगाधस्य पातालस्य भांकारेंण भांइतिशब्देन संक्रुद्धानां नागेन्द्राणां पीडाविषये सृणीभावेन अङ्कुशभावेन भास्वन्ती नखश्रेणिर्यस्य तस्मै । चण्डतुण्डाय उग्रनासि- काय । नृत्यन्त्यौ उग्रे भुजङ्गाविव भ्रुवौ यस्य । दंष्ट्रया हेतुना वज्रवते । दंष्ट्रा स्वरूपवज्रवत इत्यर्थः । तुभ्यं नम इत्यन्वयः । अध्यात्मविद्याः सर्वा विधेया वशवर्तिन्यः । मे; ममाप्यध्यात्मविद्याविविदिषोः । भगवद्दास्यम्; भगवद्दास- भावं मम आपादयेथाः आपादय । दयेथाः ; दयां च कुरु । " अधीगर्थ " इति कर्मणि षष्ठी ।

 X८१२  
तव पञ्चाक्षरमन्त्रो नस्त्रायतां, तत्त्वबुद्धिं परभक्तिं च मे प्रयच्छेत्याह- मनु- रिति । अनुगतस्य पश्चात्स्थितस्य पक्षिशब्दस्य वक्त्रे अग्रभागे स्फुरन् प्रकाशमानः तारो यस्य ; पक्षिशब्दात्पुरतः प्रकाशमानप्रणव इत्यर्थः । चित्रभानुप्रियाशेखरः ; स्वाहाशब्दान्त इत्यर्थः । तावको मनुः ; गरुडपञ्चाक्षरीमन्त्रः नः त्रायताम् । कीदृशः ? त्रिवर्गस्य धर्मार्थकामानाम् अपवर्गस्य च प्रसूतिः । परव्योम परमपदं स्थानं यस्य । बलद्वेषिणः इन्द्रस्य दर्पेण ज्वलतां वालखिल्यानाम् ऋषीणां प्रतिज्ञया अवतीर्ण । अत्र भारते सुपर्णाभ्युदयकथा अनुसंधेया[^21] । स्थिरां तत्त्वबुद्धिम; परावर तत्त्वयाथात्म्यविषयबुद्धिम् । जगतां मूलकन्दे ;

X८१३  
जगत्कारणभूते भगवति । महानन्दस्य मोक्षस्य दोग्ध्रीम् ; मुक्तिसाधनभूता- मित्यर्थः । इदं च रहस्यं श्रुतिसिद्धम् अनुसंदधे । व्यक्ताविति । अखिल गोप्तुः हरेः संनाहसंकल्पौ ; पक्षीश्वरः संनाहः ; सुदर्शनं संकल्पः, इत्युपनिषत्समूहे प्रसिद्धौ ॥ १९ ॥

अथ संकल्पागमनं प्रस्तौति - सर्वत इति । विष्वक्प्रकाशाः; सर्वतः प्रकाशाः । तस्मादागच्छतीव दयापरतन्त्रस्य देवस्य संकल्पः । अथ संकल्पः स्वं दृष्ट्वा अयमहं भगवतः संकल्पसूर्योदय इत्याह-यस्मिन्निति । विस्मयनीयो भूमा

X८१४  
महिमा यस्य तस्मिन् । मनाक् उन्मीलिते ; ईषत्प्रादुर्भूते सति । सितासितस्य अस्य जगतः ; गुणभेदात् शुद्धाशुद्धस्य स्वर्गापवर्गादयः अनेकधा फलन्ति । ऐशः ; ईश्वरसंबन्धी । सोऽयं संकल्पसूर्योदयः । कीदृशः ? अवासरात्यय- भवन्मायामहायामिनी; सर्वदा विद्यमानमायाख्या रात्रिः । तस्यां सत्ताशेषं स्वरूपसत्तैव अवशेषो यस्मिन् तथा ज्ञानशून्यानां सुषुप्तकल्पानां जीवानां बोधने उज्जीवने पटुः ॥ २० ॥

अथ संकल्पः स्वकृत्यमाह - आदिष्ट इति । सोऽहम् ; तादृशसामर्थ्य - बानहम् । परविद्याया अनघत्वं मोक्षैकप्रयोजनतया, " अथ परा यया तदक्षर मधिगम्यते " इत्युक्तेः । प्रदित्सितं प्रदातुमिष्टं पारितोषिकं यया । ज्ञानशक्त्यादि- सकलगुणसेव्यया भगवत्कृपया । किमित्यादिष्टः ? तत्राह -- मदधीनेति । समर्थो ऽप्यहं तस्याः प्रियमेवाचरामीत्याह — अहमिति । भगवदनुकम्पायाः प्रियं दुष्करं

        X८१५  
चेत्, कथं कर्तुं शक्यत इत्यत्राह - न मयेति । तदेवोपपादयति -अचर दिति । अहं मद्विक्रमैः पयोधीन् अविद्यमानमधुकैटभान, द्यां हिरण्याक्ष हिरण्यविप्लवरहितां च अकार्षम् । उर्वीं च रावणकुम्भकर्णादिपीडारहिताम- कार्षम् ॥ २१ ॥

पूर्ववृत्तान्तकथनमेतदास्ताम् ; अद्य कर्तव्यं शृण्वत्यभिप्रायेणाह — अद्य त्विति । अनिदंप्रथमाम् ; अनादिकालादनुवर्तमानाम् । निद्राम् ; अज्ञानरूपाम् ।तां क्षणमात्रेण निवर्त्य । अनिदंपश्चिमां नित्यां जागराम्; नित्यप्रबोधरूपं मोक्षमित्यर्थः । जनयिष्यामि ॥ २२ ॥

तदर्थम् ; नित्यजागराजननार्थम् । तावत् प्रथमम् । आददीय ;

 X८१६  
आदास्ये । आदास्यमानमेव दर्शयति-मयीति । मयि मध्यमे वृत्तिभेदे ; नित्यनैमित्तिकनिर्वर्तने । स्थिरमनसम् । उपायापायरथ्यानिवृत्तम्; उपायाः काम्यकर्माणि; अपायाः निषिद्धकर्माणि तान्येव रथ्या, अपरीक्षकैराश्रितत्वात्, तया रहितम् । निषिद्धकाम्यरहितमित्यर्थः । मुरमथनसमीक्षा ; भगवत्कृपा । सैव यस्य शिरोभूषणं तेन स्वभूम्ना मोक्षितसर्वपापमेनं जीवं संसारबन्धान्मोक्षयिष्यामि ॥ २३ ॥

अथ विष्णुभक्तिसद्भावं प्रस्तौति - परिक्रम्येति । क्व तिष्ठतीति शेषः ।

 X८१७  
विष्णुभक्तिं वर्णयति - नियतेति । अमृतलहरिवत् स्वादुवचना ॥ २४ ॥ नियताक्षेति । नियताः नियमिताः अक्षाण्येव हयाः यस्य तम् । स्फुरन्त्यः, प्रकृष्टः शमः; शमशब्देन दमादयोऽप्युपलक्षिताः; शमदमादयः पदातयो यस्य तम् । मन एव रथमधिष्ठाय विष्णुभक्तिरिह तिष्ठति ॥ २५ ॥

हर्षः संकल्पदर्शनात् । तस्य गौरवात् केत्यन्वेषणात् साध्वसम् । सहस्ता-

 X८१८  
वलम्बम् हस्तमालम्ब्येत्यर्थः । महान्तो ये योगा उपायाः, तेषाम् ईश्वरे;

; । प्रधानभूते ; विष्णुभक्तेरुपायप्रवर्तकत्वादिति भावः । संकल्पो विष्णुभक्तिं स्तौति — शमधनेति । शमधनानां योगिनां निधिः ; अवश्यसंपादनीया ।

। संवित्; तत्त्वज्ञानम् । सैव वल्ली । तस्याः समग्रफलोदयः । आत्मनः ; जीवस्य । परिष्कृतिः; अलंकारः ॥ २६ ॥

सोऽहं भगवत्कृपया त्वत्किंकरत्वेननियमितोऽस्मीत्याह – जनन्येति ॥ २७ ॥

        X८१९  
परमैकान्तिना पुंसा साङ्गमनुष्ठीयमानो योगो भगवत्साक्षात्कारं विधत्त इत्याह – प्रकृत इति । ज्ञानयोगभक्तियोग परिकर्मित इत्यर्थः । निधिदर्शनवत्; अन्तर्यामिणो निधिरूपत्वेन वेदान्तेषु वर्णनात् । निरूढः प्रकृष्टो हर्षो यत्र तम् । विशदं परप्रकाशं प्रत्यक्षसमानाकारं साक्षात्कारं विधत्ते ॥ २८ ॥

एवमान्तरसिद्धिरुक्ता । अथ बाह्यसिद्धिं प्रतिपादयति - सिद्ध इति । पाण्डित्यम् ; वैदुष्यम् । तस्य चातुर्विध्यं बहुशास्त्रप्रवचनश्रवणकथाकविता-

 X८२०  
रूपम् । एवं चतुर्विधे पाण्डित्ये सिद्धे निर्वेदवान् गर्वरहितः । प्रणवः ; तारः । द्विचतुष्कः ; मूलमन्त्रः । तैर्मोदते ॥ २९ ॥

ईदृशपरिपाकस्य मूलं विवेकं प्रशंसति — अहो इति । पूर्वोक्तोऽयं भवत्या एव प्रभावः । विष्णुभक्त्यभावे केवलविवेकस्य व्यर्थत्वादित्याह - अथवेति । उक्तस्य सर्वस्य परिपाकस्य भगवानेव हेतुरित्याह — स्वमायेति । स्वमाया ; प्रकृतिः । सैव शैलुषी; नटी । तस्याः विहरणं नर्तनं, तेन परिभ्रान्तस्य जीवस्य, परित्राणोद्योगे रक्षणसंनाहे प्रवणा या करुणा, तया परतन्त्रः । अपर्यन्तमहिमा ; निःसमाभ्यधिकमहिमा । प्रभुः ; सर्वेश्वरः । तनुभृतः तापान्; तापत्रयम् । प्रतिक्षेप्तुम् ; शमयितुम् । स्वपदनतिं हिमानी

 X८२१  
-मानीय हिमसंततिं प्रापय्य स्वचरणारविन्दसमाश्रयणमुत्पाद्य, एनः तापत्रयहेतुभूतं पापं प्रणुदति ॥ ३० ॥

अनेन किमुक्तं भवतीत्यत आह- उपाय इति । उपनिषदधीतः ; " अमृतस्यैष सेतुः " " उतामृतत्वस्येशानः" इत्याद्युपनिषद्भिः स्वप्राप्त्युपायतया अधीतः भगवानेव स्वप्राप्तेः प्रधानोपायः । भक्तिप्रपत्ती तद्वशीकरणाय । तयोः वशीकरणोपाययोः आरोहः महता सुकृतपरिपाकेन । 

तद्धेतुरपि सर्वेषां करणकलेवरप्रदाता भगवानेवेति भावः ॥ ३१ ॥

चक्रहस्त एव रक्षणे पटुः, नान्य इत्याह-- ग्रस्तेति । चित्ते पित्तेन ग्रस्ते

 X૮૨૨  
मोहिते । गलकुहरस्य कण्ठरन्ध्रस्य मुखे अग्रभागे कफेन श्लेष्मणा पिहिते । गात्रे वातेन व्याप्ते आक्रान्ते । आस्ये विलपति । हृषीके इन्द्रियगणे भयद्रुते । जीवितांशे ; जीवित इत्यर्थः । जङ्घाले ; गन्तुमुद्युक्ते । बले सत्त्वे गच्छति सति । एवंभूतापदि उद्भान्ताः वियोगभीत्या विलपन्तः बन्धवो यस्य तम् । जन्तुं रक्षितुं चक्रहस्तादपरः कृपया दत्तदृष्टिः कः क्षमेत ॥ ३२ ॥

भगवता कटाक्षितस्यान्यैरूहितुमशक्यामुत्तरकालभाविनीं संपदं वेद्मीत्याह- समिति । तामेव दर्शयति — काल इति । काले आपत्काले उपनीतात् कमलापतिदृष्टिपातात् दूरापनीतः दुरिताद्युपद्रवः यस्य सः । निष्प्रतिघः निरर्गलः मुक्तिमनोरथः यस्य तेन । स्वान्तेन हृदयेन उपलक्षितः अनादिमायया

        X८२३  
सुप्तोऽपि अपुनर्निमेषं पुनर्निमीलनरहितं जागरमुपैति । मोक्षयोग्यो भवतीति

भावः ॥ ३३ ॥

कलत्रसुतसोदरादीनां कल्पनया आरोपेण बर्बरैः परुषैः स्वेन परैश्च अशक्यनिवर्तनैः । अहितानि पापान्येव शृङ्खला ; तैर्बद्धः । अयमिदानीं निसर्गसुहृदि सर्वेश्वरे न्यस्तरक्षाभरः सन् उपस्थितं सुखं वा दुःखं वा तदशेषं हितमेवोद्वीक्षते ; प्रारब्धविरहात् हृष्टो भवतीत्यर्थः ॥ ३४ ॥

प्रख्याप्यते ; ज्ञाप्यते । पुरुषमुद्दिश्य ब्रह्मादिपदसुखे विगतस्पृहा सती त्वं यद् ब्रूषे, तस्य तस्य हिततमतया शीघ्रक्रियैव केवलमुत्तरं दातव्यम् ; अथापि कंचित्कालं प्रतीक्षस्वेत्याह--दुरितेति । दुरितजलधिद्वीपस्थानीये

1  X८२४  
सुखे ; ब्रह्मेन्द्रादिलोकसुखे । निराशा त्वं गौरवं पुरस्कृत्य यन्मां ब्रूषे, इदं पुरुषस्य हिततमतया दुर्लङ्घम् । तत्र क्रिया केवलमुत्तरं भवति । तदपि ; तथापि । किमपि प्रत्युक्तम; प्रत्युत्तरम् । प्रतीक्षणम् ; प्रतिपालनम् । अर्हति ; मदुक्तं प्रतीक्षस्वेत्यर्थः । तद्विषये मम किमपि प्रत्युत्तरं वक्तव्यमस्ति ; तच्छृण्वि- त्यर्थः ॥ ३५ ॥

प्रत्युत्तरं दर्शयति — यद्यसाविति । अनादिः या भवरसभोगभावना, सैव पाशः तत्परवशः सन् संसार एव मरुकान्तारं तत्र पथिकानां श्रान्तानां प्रपारूपासु ब्रह्मलोकादिषु विश्रमम् अभिकाङ्क्षत् यदि, तदा अस्थाने सपदि एनं कथं मोचयेयम् । मा मा एवम् एवं मा शङ्किष्ठाः । भवता एवं मा शङ्कनीयमिति संबन्धः । इदं च मद्विज्ञापनं शृण्वत्यभिप्रायेणाह -

        X८२५  
इदं चेति । अयं तावद्विवेकित्वात् स्वर्गादिषु रतिं न करोतीत्याह- अपीति । 

अण्डाधिपो ब्रह्मापि परवशः सन् मधुकैटभाद्यसुरजनिता विपदो भजत इति ब्रह्मलोकादिषु दृष्टदोषसमूहः पुरुषः स्वर्गीयाख्यनरकभेदेषु रतिं न वहेत ॥ ३६ ॥

किं च कृष्ण एव मोक्षप्रद इति जानन् स्वर्गे ब्रह्मलोकं वा तत्फलप्रददेवतान्तरं वा न वीक्षत इत्याह- अमृतेति । द्विजः ; पक्षी ब्राह्मणश्च । यथा .

 X८२६  
पिपासया पीडितोऽपि चातकद्विजः पल्वलं वा समुद्रं वा न वीक्षते, कृष्ण- मेघमेवाभिवाञ्छति,

 तद्वदयमपीत्यर्थः ॥ ३७ ॥

अहं त्विदानीम् ; प्रातःकाले निर्वर्तिताभिगमननियमः अहिंसादिमयीमष्टपुष्पीम् ; अहिंसा, इन्द्रियनिग्रहः, सर्वभूतदया, क्षमा, ज्ञानं, तपः,

        X૮૨७  
ध्यानं, सत्यमित्येतान्यष्टपुष्पाणि । उपादाय ; उपादानमपि कृत्वा । अनन्ययाजकं पुरुषं देहावसान एवावश्यं मुक्तिर्भविष्यतीति तल्ला भव्यवसायजातनिरतिशयप्रीति- युक्तमनुमोदितुं त्वय्येव न्यस्तभरेण विवेकेन सह त्वरितमागमिष्यामि । अथ समाधिमत्पुरुषदर्शनं प्रस्तौति — परितोऽवलोक्येति । अनवधिकस्वमाहात्म्य- गोपनेन लौकिकेषु प्रदर्शित बालभावः ; बालभावोऽज्ञत्वम् । प्रशान्ता औद्धत्य- रहिता मधुरा मनोहरा गम्भीरा परैः दुरवगाहा आकृतिर्यस्य । समाधिप्रारम्भे संभृतम् अमन्दम् अधिकम् आनन्दमनुभवन् पुलकितेन निखिलगात्रेण विडम्बितः अनुकृतः कदम्बगोलः कदम्बवृक्षसंस्थानं कमलनालश्च येन सः ।

X८२८  
अयमसौ; दृश्यत इति शेषः । मूर्तिमान् शान्तिरस इवायं स्फुरति । संप्रतीदं महाश्चर्यमित्याह - अहो इति । शृङ्गारादिरसविषयानतीत्य वर्तमानः; तदगोचरो भूत्वेत्यर्थः । तत्रावलोकनं विभावः सहकारी शान्तिरसस्य विभावैः स्थायिभावादिभिः संवर्धितरूपः धन्य एषः शान्तो रस इव परिस्फुरतीत्यन्वयः ॥ ३८॥

अत्र बाह्याबाह्यानाकारान्वर्णयति — अङ्गानीति । अवयवाः पुलकिताः । मनस्त्वन्तर्मुखम् ; स्वात्मशरीरकपरमात्मध्यानपरमित्यर्थः । चिन्ता ; ध्यानरूपानुस्मृतिः विलीनशर्करावत्स्वादुभूता । लोचने आनन्दबाष्पवर्षिणी । माया-

        X८२९  
सारथिना कृष्णेन गीतया उपनिषदा गीतोपनिषदा प्रतिपादितस्वभावं वैकुण्ठघण्टापथम् अर्चिरादिमार्गं मनोरथेन यातीति मन्ये । तत्समीपं गच्छतीति मन्य इत्यर्थः ॥ ३९ ॥

तमेतमिति । सर्वधर्मशब्दः सर्वत्रान्वेति । धर्मक्षेत्रं कुरुक्षेत्रम् । गिरयः ; वेंकटाद्रयादयः । नगराणि; काञ्च्यादयः । आश्रमाः ; बदरिकाश्रमादयः । तेषां सारांशस्य समाहारः । एकत्रैव संभृतं समाहारमिव स्थितम् । एतद्दर्शनेन सर्वधर्म- क्षेत्रादिदर्शनफलं लभ्यत इति भावः । अकालक्षेपेण ; कालक्षेपमकृत्वेत्यर्थः । विवेकवैभवेन निरस्तमोहादिकोऽपि परप्राप्त्यभावेनावसीदामीत्याह - प्रबलतमेति ।

X८३०  
इतः परमस्मिन् देहे कति कति दिनानि कालं क्षिपामीत्याह - चिरेति । नियतिव- शात् आपतन्त्या देहाद्यर्थचिन्तया तदनुवृत्त्या च चञ्चलचित्तोऽहं मन्दप्रकाशखद्योतसदृशः, अज्ञ इत्यर्थः । अल्पशक्तिः सन् कति दिनानि स्थास्यामीति । क्षेपणीयदिवसानामन्तं न पश्यामीति भावः ॥ ४० ॥

न मुक्त इति । यथा पश्चात् देहपातानन्तरं मुक्तो भविष्यामि यथा वा आचार्योपसदनात्पूर्वं बद्धः, न तथेदानीम् । एवं कृपणोऽहं किं करिष्यामि । पथ्यकरणे अपथ्यनिवर्तने च नाहं समर्थ इति भावः ॥ ४१ ॥

एवं चिन्तयितुमपि नाहमधिकारीत्याह-अस्ति वेति । वाशब्दो ह्यर्थे । अनिदंप्रथमम् ; अनादिसिद्धम् । कारुणिको यः स्वतन्त्रः, स एव श्रियः पतिः पथ्यप्रवृत्त्यादौ प्रमाणनिर्णायकः समयः । यत् स्वस्येष्टं तत्करोतु । अहं च स एव

 X८३१  
प्रवर्तकोऽपीति ज्ञानवानस्मीत्याह तदाहितेति । मुहूर्त क्षणमिव स्थित्वा । भगवति न्यस्तभरत्वानुसंधानेन मुहूर्त क्षणमिव भावयित्वेत्यर्थः । चिन्तां विहाय अभिगमनादिभिः कालं क्षिपन् फलसिद्धिं प्रतीक्ष इत्याह- अमतीति । अबुद्धि-

X८३२  
पूर्वकृतैः पापराशिभिः । परमपुरुषध्यानस्तोत्रादिभिः परिहृतव्यर्थ कालक्षेपः सन् फलसिद्धिं प्रतिपालयामि ॥ ४२ ॥

भट्ट - भर्तः । अण्णाअपरमत्था - अज्ञातपरमार्था । इत्थि विस्त्रयपि । किं वि- किमपि । विष्णवेमि - विज्ञापयामि । पहरिसजोग्गे वि-प्रहर्षयोग्येऽपि । समय-समये । किं पुणो किं पुनः । अप्पा आत्मा । अवमाणिज्जइ अवमन्यते । त्वयेति शेषः । णं- नूनम् । अच्चासण्णा खु-अत्यासन्ना खलु । तुम्हाणं- युष्माकम् । मोक्खसिद्धी मोक्षसिद्धिः । दोषानुवृत्तौ ज्ञानप्रतिरोधमुपपादयति- तथाहीति । सकृत्प्रपन्नानां सर्वफलप्रदत्वेनोपनिषत्प्रसिद्धे सर्वशरीरिणि भगवति

        X८३३  
.

शरणागतपरतन्त्रे सत्यपि दुराशा विषमाणां विषयाणां चिन्तया मांसला सती कदाचिदपि न विरमति ; न निवर्तते । हा हतोऽस्मि ॥ ४३ ॥

भट्टा भर्तः । बालिशबुद्धि - बालिशबुद्धिः । अहअं- अहम् । किं वो- किं वः । पडिभणामि प्रतिभणामि । तह वि- तथापि । तरलसहावाए - तरलस्वभावया । मए- मया । भणिज्जइ-भण्यते । चिरगअं वि-चिरगतमपि । उत्तंतं - वृत्तान्तम् ।

 X८३४  
दाणिं वि इदानीमपि । चिंताहि चिन्ताभिः । आअड्ढिऊण- आकृष्य । भट्टिणा- . भर्त्रा । अप्पा - आत्मा । विलपज्जइ विलप्यते । अत्र चेति । अत्र; परभजने ।

मृत्युर्भविष्यतीति ज्ञानवता यदनुष्ठेयं, तदेवानिश्चितमृत्युनाप्यनुष्ठेयम् ॥ ४४ ॥

एव्वं वि एवमपि । पडिऊलचिंता-प्रतिकूलचिन्ता । भट्टिणा भर्त्रा । ण कादव्वा न कर्तव्या । अज्ज वा अद्य वा । परं वा परं वा । मोक्खो मोक्षः । होहित्ति-भविष्यतीति । विस्सद्ध हिअएण विस्रब्धहृदयेन । होदव्वं भवितव्यम् । यत्तदानातं तत्साधु संस्मारितोऽस्मीत्यन्वयः । अम्नायं दर्शयति-यस्य स्यादिति । अयमर्थः – यस्य पुंसः अद्धा निश्चय एव । न विचिकित्सा न संदेहः, मोक्ष संशयो नास्तीति । अथ श्रद्धायाः कर्तव्यमुपदिशति तद्भवतीति ।

X८३५  
जं भट्टा आणवेइ- यद्भर्ता आज्ञापयति । मोक्ष इव नाद्यापि सुखयतीत्यन्वयः । पितृपथघटीति । पितृयानमेव घटीयन्त्रम्, तदारोहावरोहपरिभ्रमणैः निरन्तरैः

 X८३६  
निरयपदव्या यातायातक्रमैः ॥ ४५ ॥

प्राप्तिरूपावस्थादर्शनात् सहर्षम् । क्रमेण योग्यतामापन्नोऽयं मोक्षं वाञ्छतीत्याह - मिथ्यादृष्टीति । विवेकसंहृतत्वात् मिथ्याज्ञानादिविरोधिभिः अस्पृष्टा अप्रतिबद्धा धीः यस्य सः । प्रतिबुद्धदोषे चिदचिद्भोगे; चिद्भोग



X८३७  
आत्मानुभवः, अचिद्भोगः स्वर्गादिः । स्पृहैव कर्दमः, तस्मादुत्तीर्य निध्यानम् उपासनं ब्रह्मसाक्षात्कारः, तदेव दर्पणं, तत्र प्रतिफलन्ती मोक्षसंपत् यस्य । उपासने ब्रह्मसाक्षात्कार सुखानुमितमोक्ष संपदित्यर्थः । एवं क्रमेण योग्यो भूत्वा अद्य संसारसमुद्रस्य पारस्थलीं परमपदं प्रत्यवपत्तुं प्राप्तुमिच्छति ॥ ४६ ॥

मोक्षयोग्यतान्तरमप्यस्य वर्णयति — प्रगुणेति । दृष्टपरावरत्वात् प्रकृष्ट- गुणा वृत्तिर्यस्य । अपथ्ये निषिद्धकाम्ये पराङ्मुखः । एवं निरुपप्लवोऽयं परपुरुषगतैरपि कृपण चित्तहरैः कृपणचित्तापहरणसमर्थैः । व्यसनान्येव ग्रहाः, तैः पिशाचैः अपत्रपते ॥ ४७ ॥

अथास्य माहात्म्यं वक्ति-अहहेति । कति कति बहव इत्यर्थः । कर्मिणः ; ज्ञानयोगपराः । तपस्विनः ; उपासकाः । तेषु कस्यचिदप्येतादृशस्वभावो नास्ति । तदेव दर्शयति- कम्पन्त इति । सर्वकषः ; ब्रह्मरुद्रादि-

 X૮३૮  
सकलसंहारकः। कालः ; कालाधिष्ठानदेवता च बिभेति । पद्मावल्लभपादपद्मयुगले

न्यस्तस्वरक्षाभरस्य ॥ ४८ ॥

यत्रासौ वर्तते तत्रस्थाः सर्वे व्याध्यादिरहिताः सुखं तिष्ठन्तीत्याह- अपिचेति । यत्र ; देशे । असौ ; पुरुषः । स्वानुभाववेदिभिः सुकृतिभिः

        X८३९  
अभ्यर्चितो वसति । 

सिद्धाश्रमतुल्ये वामनाश्रमतुल्ये स्थिताः सर्वे जना निरामयाः तस्करादिपीडारहिताश्चरन्तीति ॥ ४९ ॥

अस्य भगवतो भागवतेषु प्रीतिरधिकेत्याह- अहो इति । तत्र लिङ्ग तदालापं दर्शयति - नाथ इति । नः नाथे ; सकलफलप्रदेऽपि । तृणम् ; तृणसमम् । भगवतोऽन्यत् वस्त्वपि वा । अथवा अन्यदपि ; ब्रह्मानुभवमपि ।

 X८४०  
भगवन्नाभिः सैव नालीकिनी, तत्र स्थितं यन्नालीकं पद्मं तद्याचनीयम् । किं तत्राह - शुद्धानामिति । दृढधियाम् ; दृढाध्यवसायानाम् ।

शुद्धः अन्तः निश्चयः यः, स शुद्धान्तसिद्धान्तः, तद्वताम् । यद्वा - शुद्धान्तसिद्धान्तः ; अन्तःपुरभोगः, तद्वताम्; लक्ष्मीसमानभोगानामित्यर्थः । तेषां प्रसादं मुहुर्लभेमहि । इदमेव नो मुहुर्याच्यमिति भावः । कीदृशम् ? मुक्तैश्वर्यपरिपूर्णदिनं, तस्य प्रभातसमयः, तस्यासत्ति समीपवर्तिनीं तत्सदृशीमित्यर्थः । मोक्षदिनस्य भागवत- प्रसादः प्रभातस्थानीयः ॥ ५० ॥

        X८४१  
एवं परमपुरुषमुपस्तुत्य तं मोचयन्नहमपि धन्यो भविष्यामीत्याह - तदेन- मिति । समाधिरूपविशेषात् भगवति युक्तं संप्रयुक्तमिव स्थितम् । अनन्ययोग- वन्तम् । अनन्यम् ; न अन्यप्रयोजनं यस्य । अनन्यप्रयोजनं तम् ॥ ५१ ॥

अथ संकल्पः कुशलप्रश्नपूर्वकं भगवत्प्रसादपात्रस्य ते किं दुर्लभमिति पुरुषं

 X८४२  
प्रशंसति — कच्चिदिति  । भो सौम्य, ते सत्वगुणः निरस्तरजस्तमस्कः समुज्जृम्भते कच्चित् । विप्लवेभ्यो मोचितो यो भवतः करणग्रामः वशे तिष्ठति किमु ! अनघः विघ्नरहितः समाधिः संघटते प्रतिदिनमनुवर्तते कश्चित् । मनश्च प्रसन्नं कच्चित्त् । किं पृच्छ्यते । कैटभजितः कृपया जुष्टस्य तव दुर्लभं किं वा; न किमपीति भावः । किं तु प्रयोजनं मोक्ष इति भावः ॥ ५२ ॥

       X८४३  
-

निर्विशङ्केन भवता भवितव्यमित्यस्योत्तरमाह- कश्चेति । त्वया कटाक्षितः ; त्वद्विशिष्टभगवत्कटाक्षवीक्षित इति भावः । संकल्पप्रभावं प्रकाशयति — यस्या- ज्ञेति । विबुधेन्द्राः ; ब्रह्मादयः । तन्मौलिरेव वलभिः, तत्र वतुं शीला पारावती । विधिशिवयोः स्वस्थानं, सत्यलोककैलासादिः ; तत्र या सुस्था आसिका सुखेन स्थितिः, सा यस्य ते भ्रकुटीक्षेपप्रेक्षा । आब्रह्मस्तम्बस्य जगतः रक्षणधूर्वहेन, मुरभित्संकल्पभूम्ना महामहिमवता त्वया हेतुना, कस्मिन् पुरुषे ; अतिकृपणेऽपीति भावः । किं नु ; किं प्रयोजनम्, मोक्षोऽपीति भावः । न जाघति । यदभिलषितं तत्सर्वं संपत्स्यत एवेति भावः । न चेति । तव 

 X८४४  
हेतुत्वाभावे इति शेषः । कस्मिन् पुरुषे गुणवत्यपि । किम प्रयोजनम्, न किमपीति भावः । न न जावट्यते ; न किमपि घटत इति भावः ॥ ५३ ॥

संयमः ; समाधिः । तत्संबन्धिनीं सिद्धिम् । पुनरयं विशेषतः प्रष्टव्यः । कृपणजनदुर्लभा कुशलजनसुलभा समाधिसिद्धिः । असौ समाधिसंपत्तिः विशेषतः इत्थमिति वक्तुं न शक्यते । निरूढेति । निगमत्रयशब्देन सर्वोपनिषदो विवक्षिताः । तत्र प्रसिद्धे सकललोकानां सर्वफलप्रदे । प्रणिदधानानां युञ्जानानां भावस्य आश्रयभूते । रमावसुमतीभ्यां सहानुष्ठितशरणागतरक्षणधर्मणि । भूम्याः शरणागतरक्षणे सहोक्तिरुपचारात् । तस्मिन् ब्रह्मणि प्रसादं प्राप्तवति सति भावना रतिं प्रीतिं प्रथमतो भजति । ततः तस्मिन् सक्तं लीनं तथा तथा लयमुपयातीव ; एकतामापन्नेव ॥ ५४ ॥



X८४५  
इयमवस्था श्रुता मम विस्मयं जनयतीत्याह--अनन्यलभ्येति । अन्यैः अनुपक्रान्तयोगः अलभ्या । विस्मयावेधेन व्याकुलितं मामकमपि मानसम् । तत्र हेतुं दर्शयति- इयं हीति । यत इयं तव शेमुषी एवं वर्तते, तत इति भावः । निवृत्तिधर्मे रसः प्रीतिः, तद्वासनया निःशेषनष्टोपद्रवा परमात्मविषयसमाधिमार्गे संतोषं धैर्यं वा प्राप्तवती तवेयं बुद्धिः द्रुता विलीना प्रकृष्टा शर्करा तया पूर्णा या दुग्धधारा, तस्या आकृतेः प्रतिक्षणविकल्पनाकलहम् ; विकल्पनाशब्देन साम्यं लक्ष्यते, समयोरेव प्रायेण विकल्पदर्शनात, यथा ब्रीहियवयोः । लङ्घनी ; परिभावयित्री । द्रुतप्रवरशर्करा । पूर्णक्षीरधाराया अपि परिभावयित्रीत्यर्थः ॥ ५५ ॥

त्वयीदमप्यन्यदस्तीत्याह - अपिचेति । कवित्वेति । कवितया यो मदः ।

 X८४६  
कथकाः ; वादिनः । तेषां दर्प एव तापज्वरः । विकत्थनेन आत्मश्लाघनेन मित् मिश्रितं यत् बहुप्रलपनम् असंबद्धप्रलापः, तत्र यः अभिमानः 'अत्र मया सदृशो नास्तीति ' अहंकारः । स एव ग्रहः पिशाचः तं च । परस्य शिष्यादेः प्रतिपदः बुद्धेः प्रतिपादनम्, व्याख्यानमित्यर्थः तस्मिन् प्रथनं प्रसिद्धिः, सैव यातना पीडा । तां च परित्यज्य निरवग्रहाम्; निरुपद्रवाम् । निभृतां वृत्तिम् ; पाञ्चकालिकी मित्यर्थः । आतिष्ठसि ; अनुतिष्ठसि ॥ ५६ ॥

परम् अञ्चतीति पराक् अचित्; तत्रैव मुखम् आभिमुख्यं यस्य तस्य मे ।

          X८४७  
इयं प्रत्यङ्मुखी आत्मपरमात्माभिमुखी बुद्धेर्वृत्तिः भवत्प्रसादसंभवा ; न त्वन्यायत्तसाध्या । अचिन्त्यप्रभावतया आगमेषु श्रीपाञ्चरात्रादिषु वेदान्तेषु वा "यतो वाचो निवर्तन्ते, अप्राप्य मनसा सह " इत्यादिभिः प्रख्याप्यते । तदेव दर्शयति - क्रियाशक्तिमिति । क्रियाशक्तिं केचित् संहिताप्रणेतारः भगवतो जगत्सृष्ट्यादिसामर्थ्यं त्वाम् अभिदधुः । अन्ये तु मनस्तत्त्वम् । तत्तत्पदविषयजुष्टम् ; तत्तत्पदार्थेन क्रियाशक्त्यादिना जुष्टं विशिष्टम् तमेव ; मधुविजयिनमेव आहुः । हे सदोत्तुङ्ग, त्वं नः भवसिन्धुप्रमथनः ॥ ५७ ॥

तदनुप्लवः ; तदनुचरः । पञ्जरस्थशुकमिव त्वां संसारान्मोचयिष्यामी- त्याह — निरपायेति । निरपायो जगन्मुख्ये रागो यस्य । अन्यत्र मुख्यः मुखसंबन्धी निरपायो रक्तिमा यस्य । निजपक्षेषु भागवतेषु निविष्टम् अभिनिविष्टं हरिरूपतत्त्वं यस्य । अन्यत्र स्वपत्रे प्रविष्टं हरितवर्णत्वं यस्य । गुणाः ;

 X८४८  
सत्त्वरजस्तमांसि । तेन त्रिगुणं प्रधानं लक्ष्यते । प्रकृतिपञ्जरस्थितम् । अन्यत्र पाशमयपञ्जरस्थितं शुकमिव दिव्यगतियोग्यं यथा तथा मोक्ष्यामि ॥ ५८ ॥

आगामिनीम; चिरभाविनीम् । अपवर्गसिद्धिं विविच्य दर्शयति- निर्णिक्तेति । निर्णिक्तम् ; क्षालितम् । त्रिगुणा ; प्रकृतिः । सैवाञ्जनम् । निर्धूतसूक्ष्मशरीरस्येत्यर्थः । परब्रह्मणः; श्रीवैकुण्ठनिलयस्य उपसंपत्त्या । प्रादुर्भूतगुणाष्टकस्य ; गुणाः अपहतपाप्मत्वादयः । अत्र " स एष संप्रसादोऽस्माच्छरीरात्समुत्थाय परं ज्योतिरूपं संपद्य स्वेन रूपेणाभिनिष्पद्यते " इति श्रुत्यर्थो

_________

 X८४९  
दर्शितः । परमं साधर्म्यम्; " निरञ्जनः परं साम्यमुपैति ” इत्युक्तम् । अभ्ये-

" । युषः ; प्राप्तस्य । जगद्व्यापारवर्जमिति सूत्रितत्वात् परमं साम्यं ज्ञानभोगाभ्यामेवेत्यभिप्रायेणाह - पारावर्येति । पारावर्यविभागः परावरतत्त्वविभागः, स एव लक्षणम् । विभागस्य वा लक्षणं चिह्नं जगद्व्यापारभावाभावौ, तत्परित्याग- प्रसङ्गरहिता । शेषगरुडविष्वक्सेनादीनामिव ते तवापि शेषवृत्तिः कैंकर्यं, सत्ता आत्मसत्तेति यावत् यावदात्मसत्तं सेत्स्यति संपत्स्यते । यावदात्मभाविनीतिभावः ॥ ५९ ॥

किंच प्रारब्धान्ते परमपदं प्रविशतस्तव सुहृदः सुकृतस्य फलमाद-



X८५०  
दीरन् । द्विषन्तस्तु दुष्कृतस्य फलम् ।

“तत्सुकृतदुष्कृते धूनुते सुहृदः साधुकृत्यां द्विषन्तः पापकृत्याम्” इति श्रुत्यर्थो दर्शितः ॥ ६० ॥

त्वयोक्तां भाविनीं दिव्यावस्थां ज्ञात्वा मच्चेतोवृत्तिर्नृत्यन्तीव भातीत्याह - भवदिति । निरूढहर्षा ; प्राप्तहर्षा । कलिशब्देन कलिधर्माः कामादय उच्यन्ते । मुक्तः कलिः यया सा । अपुनर्भवस्तु; पुनर्भवाभावस्तु । दूये; परितपामि । इह ; पुनर्जन्माभावे । कथं कल्पितः ; पुनर्जन्मरहितत्वेन कल्पितो वा पुनर्जन्म- सहितत्वेन वेति । वित्तमसीति । रजस्तमोभ्यां रहिते पदे वैकुण्ठे । विचित्राः विभूतयो यस्य तं लक्ष्मीकान्तं सचिवैः आतिवाहिकैः गमितः संपद्य परं ज्योतिरुपेत्य प्रकाशमानसहजाकृतिः स्फुटः करतलामलकवत् प्रत्यक्षितः

.

X८५१  
तदविनाभावो येन सः । सिध्यत् प्रादुर्भवत् गुणाष्टकम् अपहतपाप्मत्वादिकं तदात्मकं तत्फलं तदपृथक्सिद्धिदर्शनेन तत्फलत्वेन गुणाष्टकमपि सिध्यत्येवेत्यर्थः । भोगे; परिपूर्णब्रह्मानुभवरूपे । परमात्मना परमं साम्यम् । कीदृशम् ? निवृत्तिकथा ; पुनर्जन्मप्रसङ्गः । तद्रहितं नित्यमित्यर्थः ॥ ६१ ॥

एवमुक्तपुनर्जन्माभावेऽहं कथं कल्पित इत्येतदर्थज्ञापने मम योग्यतास्ति चेत् मत्पक्षे ज्ञापयितुमिच्छामि । त्वया ज्ञापयितव्योऽहम् । प्रदित्सितस्वाराज्याय भवते सिद्धिः कथं न संवेद्या ? संवेद्यैव । अपुनर्भवे ते संदेहो मास्त्वित्याह । पृष्टमर्थं संवेदयितुमुपक्रमते - अवतारेति । अवताररहस्यतत्त्वम् ; अवतारस्य सत्यत्वम्, अजहत्स्वभावता, शुद्धत्वं, सनिदानता, धर्मग्लानिनिवृत्त्यर्थता, इत्येवमादितत्त्ववेदी । विबुधानां ब्रह्मरुद्रादिदेवानां ग्रामेषु वीतरागः सन्

X८५२  
पुनर्जन्माभावेन निर्व्यपायं त्रिधाम्नः भगवतः परमं पदम् एतद्देहावसान एवावश्यं गमिष्यसि ॥ ६२ ॥

इदमन्यदपि मे भाषितं श्रद्वत्स्वेत्याह- श्रद्धत्स्वेति । श्रद्धत्स्व ; विश्वसिहि । एनं शपथसहितं व्याहारम् ; वचनम् । तत्किमित्यत्राह - स्वसेवेति । परमात्मना स्वसेवायाः सार्वभौमत्वम् एकाधिपत्यं तुभ्यं प्रदित्सितम् । महामोहविजयिनो विवेकस्य च स्वसेवाविषयं यौवराज्यं प्रदित्सितम् । परमपदे निवेकमहितस्त्वं भगवत्सेवांप्राप्स्यसीति भाव ॥ ६३ ॥-

संचितानां कर्मणामानन्त्यात् कथं सशपथं व्याहृतवानसीत्यत्राह- अपिचेत्यादिना । मुक्त इति । इतः प्रागुत्तरैः कर्मभिः प्राक्कर्मभिः पूर्वाघैः,

 X८५३  
उत्तरकर्मभिः उत्तराघैः सकृदेव ; एककाल एव । त्वं सांप्रतं मुक्तः । एवं सर्वपापविमोकात् मया सशपथं व्याह्रियत इति भावः । अनेन " अश्व इव रोमाणि विधूय पापम्” इति श्रुत्यर्थो दर्शितः । प्रत्यक्षतः अल्परसम् । अथापि पूर्ववासनया आपाततः प्रियम् । प्रारब्धभोगम् ; प्रारब्धकर्मप्रयुक्त फल- भोगं, सुखानुभवमित्यर्थः, दुःखानुभवस्य प्रियत्वाभावात् । तं परित्यज्य वा न वा प्राग्भोगानामपरित्यागेऽपि न दोष इति भावः । एवं पुरुषस्य हितोपदेशं स्वकर्तत्र्यं दर्शयति - अस्माभिरिति । पुनः शब्दत्वर्थः । देवी; आश्रित- संरक्षणेन क्रीडन्ती आदिपुरुपस्य दया । कृतप्रेषणैः; अनुशासनैः । त्वद्वृत्तान्त सतन्त्र विज्ञपनतः; त्वद्वृत्तान्तस्य सतत्त्वं याथात्म्यं तद्विज्ञापनात् यथार्थविज्ञापनात् । एवं पुरुषस्य मोक्षो जात इति निवेदनात् सिद्धोत्सवा ; संपन्नहर्षेत्यर्थः । अस्माभिः सेव्यते । देव्याः सेवार्थमस्माभिर्गम्यत इत्यर्थः ॥ ६४ ॥

प्रभावली तस्मात् । अयं विश्वदर्शी अवदधानैः अन्तेवसद्भिः शिष्यैः पृच्छ्यतां प्रष्टव्यः ॥ ६५ ॥

स्वस्य सिद्धिविशेषदर्शनात् सहर्षम् । विश्रुतपूर्वा ; पूर्व विश्रुता । प्रत्यक्षितत्वे लिङ्गान्तरमप्याह - यदिति । इह ; जगति । यदिदं मनो मदीयं पुरा पूर्वकाले सर्वत्र । पुराणपुरुषेण बहिष्कृतत्वात् प्रमितविरुद्धवृत्ति; भगवत्स्वरूपादिषु यत्प्रमितं प्रमाणविषयं तद्विरुद्वबहिर्विषये वृत्तिर्यस्य तत् । विषमं दुष्टं सत् विपरीतं यथा तथा । बहिर्विषय एव प्रचचार । तदिदं मनः तं पुराणपुरुषम् एकमेवानुभूय रसातिशयात् स्वपिति वा ; परवशतया स्थितत्वात् । अवलिम्पति ; गर्वायते वा औद्धत्यात् । मुह्यति वा ; अनिश्चेष्टत्वात् । मया न ज्ञायत इति भावः ॥ ६६ ॥

विद्यायाः संततिः; संप्रदायः । तदविच्छेदाय । जगति ; जगद्विषये निवेदयामि । भगवतीति । श्रुतीनां भागधेये; प्रतिपाद्ये इत्यर्थः । एतत्प्रतिपादनाभावे तासामपार्थत्वापत्तेर्भागधेयत्वोक्तिः । निहितात्मा; न्यस्तात्मभरः । अत एव महात्मा पुरुषोऽयमिह समीपे भूतधात्र्यां भूम्यां वर्तते । तत्;

X८५४  
अन्येषामिति । अवितथव्यापारैः पाञ्चकालिकधर्मैः क्रियमाणैः धन्यस्य मे । भ्रश्यद्भिः दिनैः । कीदृशैः ? अजहत्त्रिवर्गमनसाम् अन्येषाम्, आयुः क्षीयते, मरणानन्तरं किं भविष्यतीति भीतिं वर्धयद्भिः । निष्प्रत्यूहः अपरिहार्यो गतिक्रमो येषां तैः । गतिक्रमैः हेतुभिः प्रवृद्धः संसारः, तेन जातं यद्वृजिनं पापं तद्रूपस्य अकूपारस्य तीरायमाणो मुक्तिवासरः प्रत्यासीदतीति प्रीतिः प्रतिष्ठाप्यते ॥ ६७ ॥

इदमपि महत्तरं प्रीतिकारणम् । तत्किमित्यत्राह - यदेतदिति । दहर-

 X८५६  
कुहरे ; हृदयगुहायाम् । निषद्वरदीर्घिका ; पङ्कह्रदः । तत्र निपतितस्य निजपुत्रस्य आदित्सार्थम् उद्धरणार्थम् अवतीर्णो यः पिता, तन्न्यायेन ।

कुम्भकोणस्थ कृष्णाचार्य प्रकाशिते महाभारतपुस्तके १६४ तमोऽध्यायः ।

।

        X८५७  
दहरकुहरे तिष्ठन् देवः तस्मिन् काले अकृतकपुर प्रस्थानार्थम् इह शरीरे शताधिकां धमनीम् एकशततमीं सुषुम्नाख्यनाडीं नः प्रवेशयति ॥ ६८ ॥

अथ पुरुषः स्वस्यैहिकमैश्वर्य सिद्धमित्याह - प्रत्यूहानिति । विवेकवीरः प्रत्यूहान् हतवान् । कथम् ? युद्धेषु पृष्ठे बद्धनिषङ्गः सन् । भूयसा तद्भूम्ना ; विवेकमहिम्ना । बुद्धेः तरलता संभूय हता; निवर्तिता । प्रत्यक्षश्रुत्यनुमानैः यथा- संभवं प्रणिहितत्रित्वेषु साधितं त्रित्वं येषां तेषु । ' इदमहं जानामि ' इति

X८५८  
प्रत्यक्षेण "भोक्ता भोग्यम्” इति श्रुत्या च चिदचित्तत्त्वे साधिते । ईश्वरतत्त्वं त्वागमेनैवेति भावः । युक्तिभिः; प्रमाणानुग्राहकैस्तत्त्वमुक्ताकलापादिषु प्रपञ्चितै- स्तर्कैः । लक्ष्यालक्ष्यगुणेषु चिदचितोर्गुणा लक्ष्याः ; ईश्वरस्य गुणास्त्वलक्ष्याः । लब्धः धिषणाया उत्सेध औन्नत्यं सर्वविषयता येषां ते । 

अमी वयं समेधामहे ; वृद्धिं प्राप्ताः स्मः ॥ ६९ ॥

ममात्रैव नैःश्रेयसी सिद्धिः सिद्धेत्याह - निरन्तरमिति । निरन्तरपरमात्मानुभवरसं तदाज्ञानुवर्तनप्रीतिं च । यन्मुखेन ; यद्द्वारेण । अमोघवाञ्छितः अहम् । तुलसीवनवासिनीं द्वादशीम् ; तुलसीवनप्रिया द्वादशी, तुलस्यां द्वादश्याः स्थितत्वेन तुलसीमाहात्म्ये दर्शनात् । उपस्थास्येते; आगमिष्यतः; सेविष्येते वा ; मयेति शेषः । इमौ ; विष्णुभक्तिविवेकौ । उपसर्पामीति यावद्वदति तावत् । ततः प्रविशतीत्यादि । विवेकं प्रशंसति - दिष्ट्येति । अशेषा विकृतयः महदादयः ।

         X८५९  
अनिदंप्रथमम् ; अनादिकालमारभ्य । निश्रेणिकान्यायेन मोक्षसौधसमारोहणाय प्रेरितः । अनवधिकवैभवमेव दर्शयति-- महासत्वेति । महत् सत्त्वं सत्त्वगुणः यस्य तत् । उदारम्; विपुलम् । स्थिरम् ; अचञ्चलम् । मधुरम्; मनोहरम् । गम्भीरं हृदयं यस्य । कृपया उत्साहेन च उन्नतः । कृतवित्; कृतज्ञः । प्रणयिनां स्निग्धानां सुप्रापः । श्रुतम् ; शास्त्रश्रवणम् । प्रज्ञा ; तज्जनितं ज्ञानम् । मेधा ; धारणा । स्मृतिः; स्मरणम् । एतासां जलधिः । अक्षुद्रचरितः ; उज्जीवकसमाचार इति । अनघभणितीनाम्; श्रुतिस्मृतिवचसाम् । अभिमतः ; प्रतिपाद्य इत्यर्थः ॥ ७० ॥

पुनः स्तौति — धीरेति । धीरः ; अनुद्विग्नः । उदात्तः; गम्भीरः ः । ' 

X८६०  
अनुकूलः हितकारी । उत्तमः गुणमहिमा यस्य सः । धीरोदात्तादिनायकेष्वग्रणीः त्वम् । धीरोदात्तः धीरोद्धतः धीरशान्तः धीरललितश्चेति चत्वारो नायकाः । तवाभिमता धर्मपत्नयसौ सुमतिः स्वाधीनेन त्वया सनाथा । स्वामिनिः श्रेयसार्था; स्वामी पुरुषः, तन्मोक्षप्रयोजना । समाधिसिद्धिः अद्य भवतः स्वाधीना । स्वशब्देन पुरुषो गृह्यते । समजनि; जाता । अतो दशरथ- रामस्त्वं च रणविहाराग्रभागेषु परैः अधृष्यपराक्रमौ । रामोऽपि धीरोदात्ततया प्रसिद्धः चतुर्विधेषु नायकेष्वग्रणीश्च । धर्मपत्नी सीता च स्वाधीना तदेकसनाथा । स्वामी पिता । तस्य निःश्रेयसार्था सिद्धिः । तेन स्वाधीना कृता च ॥ ७१ ॥  
अद्यापि प्रकृत्या न परित्यक्तः । नाप्यचिरादिना प्राप्तश्चेत्याह --

 जलचर-  

X८६२

-

-  
पतिम् ; वरुणम् । देवाधीशम्; इन्द्रम् । विरजां न तरति । ततः वाचां दूरे



X८६३  
स्थितं परमपदमपि न प्राप्नोति । नापीत्रत्यनञ् इह संबन्धः ॥ ७२ ॥

अयं पुरुषो दैव्या मायया जडपरिषदि न्यस्तो न शोभत इत्याह-

अयमिति । मलिनिमेति । मलिनां दशाम्आपादयद्भिः मलिनवस्तुभिः

X८६४  
निरुद्ध निजप्रभः महान् मणिरिव अन्तर्ज्योतिः अयमपि प्राकृतैः देहेन्द्रियादिभिः निरुद्धनिजप्रभः शुभतराया रुचेः आत्मप्रकाशस्य प्रत्यासेधः प्रतिबन्धकं यत् स्वकर्मफलम; कर्मफलानुभव इत्यर्थः । तद्व्याजात् । अज्ञपरिषदि देव्या मायया न्यस्तः न प्रकाशते ॥ ७३ ॥

अविचिण्णप्पवृत्त अविच्छिन्नप्रवृत्त । केवलपर संतवण- केवलपर संतपन । केलिसा लिणीए-केलिशालिन्या । माआए मायया । किं फलं लद्धं किं फलं लब्धम् । लहिज्जइ वा लभ्यते वा । स्वयमपि परितुष्टिनिरुद्धब्रह्मज्ञानं कृत्वा । विचेताः ; दुर्बुद्धिः । गुणिनम् ; ज्ञानानन्दादिगुणवन्तम् एनं विलोभ्य किं फलम् अलभत । न किमपीति भावः ॥ ७४ ॥

    

X८६५  
निर्वेदानवसरत्त्वे हेतुं दर्शयति-अद्य हीति । परसंकल्प एव कल्पान्तपावकः, तेन । प्रारब्धो यः कमलेशः, स एव परिशेषो यस्य सः । परिशेषिततया उपशोषितः दुरितार्णवः । शरीररूपा प्रकृतिरपि सर्पनिर्मोकसदृशी शेषवत् परितः शुद्धस्वभावं पुरुषम् आयुषः पारे देहावसाने सूक्ष्मशरीरावसाने निर्मोक्ष्यति ; गलिता भवति । किं एदं किमेतत् । भभवईए भासणं- भगवत्या भाषणम् । अम्हाणं - अस्माकम् । उवचंदणं उपच्छन्दनम् । अहवा-

 X८६६  
अथवा । अणलीअं ति अनलीकमिति । डोलायंत माणसम्हि - डोलायमानमानसास्मि । एषा विष्णुभक्तिः महातपस्विनी । श्रद्धत्स्व ; निश्चिनु । भो सुमते । निर्जरीभिः; अमरीभिरपि । नित्यदुर्लभे इह ; पुरुषस्य प्रकृतिविमोक्षणे । जातकौतुका त्वम् इमम् अनघं मनोरथं मङ्गलकाङ्क्षित्वात् मत्प्रियत्वाच्च स्वयमेव लप्स्यसे ॥ ७५ ॥

-

महंतो खु- महान् खलु । एसो पसाओ - एष प्रसादः । सहम आरिणी - विसए - सहधर्मचारिणीविषये । महाराअस्स महाराजस्य । इदान मत्पक्षीयेभ्यः संतोषकारणं किमपि प्रख्यापयामीत्याह — इदमहमिति । मदेकार्थेभ्यः ; मदेक- प्रयोजनेभ्यः चिरशुश्रूषापरिश्रान्तेभ्यः । विद्याभिरिति । पुरुषगतचतुर्दश- विद्याभिः । ये स्वविपक्षभङ्गपटवः शत्रुमतभङ्गे समर्थाः पुमांसः तेषां स्थानेषु अवस्थीयताम् । सिद्धार्थैः; सिद्धप्रयोजनैः । शमदमादिभिः पुरुषस्य प्रस्थानमनु-

X८६७  
मन्यताम् । मत्सूतस्य ; अहमेव सूतो यस्य तस्य, मनोरथस्य । रथिना; पुरुषेण । दुष्टाध्वना; प्रतिदिनमनुचिन्तितेनार्चिरादिमार्गेण करणेन । प्रत्यावृत्तिकथा ; पुनरावृत्तिप्रसङ्गः, तद्रहितेन । संप्रति परमं ब्रह्म ; परमपदनिलयं प्रति । प्रतिष्ठास्यते ; प्रस्थास्यते, गम्यत इत्यर्थः । प्रतिपूर्वोऽपि ष्ठाधातुरत्र प्रस्थानवाची, प्रस्थानप्रकरणात् ॥ ७६ ॥

उत्तरत्र प्रस्थानं विशेष्यते - प्राचीमिति । प्राचीम्; प्राक्तनीम् ; प्राक्कालानुगताम् । एकपदीम् ; वर्तनीम्, स्वर्गादिगमनपद्धतिम् त्यक्त्वा ॥ प्रतीचीम् ; प्रत्यक् ब्रह्म, तद्विषयाम् । आस्थितः प्रभुः ; गन्तुं समर्थः । उदीचीम् ; उदीचीशब्देन ऊर्ध्वा दिगुच्यते । असौ ; प्रस्थितः । उदीचीम् ऊर्ध्वा दिशमेव गन्ता । अवाचीम् ; अधोदिशम् । कथंचन; केनापि प्रकारेण । न त्वेव गन्ता ॥ ७७ ॥

अथ त्रुटितकर्मबन्धोऽयं विद्वान् पुरुषः विमुक्तिपथं शीघ्रमुपैष्यतीति वदन् देवदुन्दुभिताडनं प्रस्तौति – आकाश इति । डिण्डिमध्वनिः; जात इति शेषः । सर्वे अद्भुतोत्सवमनुकुर्वन्ति । एवं दुन्दुभिस्ताड्यत इत्याह----

X८६८  
निवृत्तेति । मतिकश्मलं मोहादि निवृत्तं यस्य सः । बुद्धीन्द्रियाणि; ज्ञानेन्द्रियाणि । अबुद्धीन्द्रियाणि कर्मेन्द्रियाणि । निभृतानि बुद्धयबुद्धीन्द्रियाणि येन सः । परब्रह्मसमाधिवैभवेन छिन्नकर्मबन्धः कृती अयं विद्वान् सर्वज्ञः द्रुतम् अचिरादेव अद्भुतं विमुक्तिपथम् आश्चर्यरूपम् अचिरादिमार्गम् उपैति उपैष्यति । वर्तमानसामीप्ये वर्तमानवत्प्रयोगः । इति; एवं प्रकारेण । त्रिवर्ग- रसघस्मरः । त्रिवर्गाः; अमुमुक्षवो देवाः । यद्वा वसुरुद्रादित्यस्वरूपेण त्रिवर्गाः । तेषां पुरुषविषये रुचितिरोधायक इत्यर्थः । देवदुन्दुभिस्ताड्यते ; त्रिदशैरिति शेषः ॥ ७८ ॥

विवेकादिदर्शनात् हर्षः । महोदयः ; महोत्सवः । इत एव अस्मत्स- मीपं प्रति आगच्छति । निर्दिश्य ; अङ्गुल्येति शेषः । अस्माकं कुलपति- '

1



X८६९  
रेषः अतर्कितं यथा तथा प्राप्तपरमपुरुषसंकल्पेन । समाहितैः; सावधानैः । उपसत्तयः ; उपसदनं कर्तव्यः । प्रयता; परिशुद्धा । अनन्यसाधारणत्वेन अवगतो यः प्रभावः, तेन निर्धूतः निखिलपरपक्षः येन । जितकाशी ; जयशीलः । जितेन जयेन काशितुं शीलमस्यास्तीति जितकाशी । दिष्टया ; दैवेन । अनादि- निजकर्म संतत्या प्रवृत्तया निद्रया ; अनादिनिद्रया । निर्भरं यथा तथा प्रकर्षेण सुप्तः स्वपरज्ञानरहितः अहम् । अस्माकं प्रतिकूलाः तत्सकुल्याः मोहादयः,

X८७०  
तद्धातिना । प्रतिबुद्धाः ; ज्ञानिनः । विष्णुभक्त्या मम पापराशिरुपसंहृत इत्याह-- अनया चेति । अनया च परित्यक्तप्रयोजनान्तरया; विष्णुभक्तौ सत्यां प्रयोजनान्तरं व्यक्तं भवतीति सूच्यते । स्वार्थं स्वप्रयोजनं च परित्यक्तमिति च गम्यते । प्रतिकूलसकुल्यघातिनेत्युक्त्या केचिन्मामेवमपवदितुमिच्छन्तीत्याह-- हन्तेति । कुलपतिरक्षकं मां कुटिलमतयः केचित् कुलक्षयहेतुरयमित्यपवदितुमिच्छन्ति । लोके सर्वे दोषग्राहिणः, गुणग्राहिणो न भवन्तीत्याह — गतेति । द्रविणे दोहदम् अभिलाषः ; स गतो यस्य तम् । माननायां पूजायां गौरवं गौरवबुद्धिः ; सा गलिता यस्य तम् । यशसि अभिसंधिः अभिलाषः यस्य नास्ति तम् ; कीर्तिपराङ्मुखमित्यर्थः । एवंभूतं यमिनं विरक्त संन्यासिनमपि अनुद्गृह्वति अनङ्गीकुर्वाणे परतिरस्करणे यत् कौतुकं तदेव ग्रहः पिशाचः, तेन गृहीतचित्ते जने लौकिके परेषां गुणग्रहणे लालसः अत्यभिलाषवान् कश्चिदपि नखल्वालक्ष्यते ॥ ७९ ॥

तात इत्यर्धोक्तवचने सति सवैलक्ष्यं सलज्जमवनतमुखस्तिष्ठति । विवेकस्य विवक्षितमर्थमहं विज्ञापयामि । विवक्षितमर्थ दर्शयति-- कुल्यत्वेनेति । स्वकुल्य-

X८७१  
त्वेन मोहादीनां परिग्रहो यद्यप्यस्ति तथापि कुटिलप्रस्थानभागिषु; अस्मन्मार्गप्रतिकूलमार्गगामिषु । तदेव दर्शयति — कूटस्थप्रतिकूलवृत्तिष्विति । कूटस्थः ; स्वेषां तेषां च कूटस्थः साधारणपुरुषः । तस्मिन् पुरुषे प्रतिकूला परमात्म- भोगप्रतिकूला संसारापादिका वृत्तिः येषां तेषु । एवमपथप्रवृत्तत्वात् कृपादाक्षिण्यलेशोज्झितः ; कृपा स्वत उत्थिता साध्वी मतिः । दाक्षिण्यं स्वतोऽभावेऽपि लोकोऽन्यथा क्रोशतीति जनिता साध्वी बुद्धिः । तयोः लेशेन लवेनाप्युज्झितः । तेष्वत्यन्तनिष्ठुर बुद्धिरित्यर्थः । अनेन तत्संहर्तृत्वमुक्तं भवति । अथ कामादेः स्वकुलवर्गस्य स्वयमेव यथार्ह स्वनियममनतिक्रम्यार्थानुसारेण और्ध्वदेहिक विधि देहादूर्ध्वं कर्तव्यं कर्म प्रेतकार्यादि कृत्वा कृती कृतकृत्यः त्रुटितस्वकर्म निगलं विच्छिन्नस्वकर्मशृङ्खलं त्वां द्रष्टुं विवेकः प्रभुः प्राप्तः ॥ ८० ॥ स्वकार्यं विहायैव मामुपकृतवद्भयो हर्षानुगुणं कमपि वरं प्रयच्छामी-

X८७२  
त्याह-भद्र इत्यादिना । भद्रे; मङ्गलरूपे । परम योगिभिरपि बहुमतप्रभावे भो विष्णुभक्ते । स्वप्रयोजनं परित्यज्य प्रत्युपकाररहितमेवमुपकृतवद्भयः । वरप्रकारं दर्शयति-- विवेक इति । विवेकः सुमतिः विष्णुभक्तिरिति त्रयोऽपि यूयं त्रिगुणमतीत्य परमपदगतमपि मां न त्यक्ष्यथ; तत्रापि मामाश्रयध्वमित्याह- विवेक इति । तत्त्वेषु तत्त्वत्रये । अवितथविशेषग्रहतनुः ; अवितथः यथार्थो यो विशेषग्रहः असाधारणधर्मग्रहणं, सः तनुः स्वरूपं यस्य । तत्स्वरूपोऽयं विवेकश्च । भवोदन्वतः संसारसमुद्रस्य ये दोषाः तेषां प्रतिगमनिका परिहारः; तत्स्वरूपा च सुमतिः । संसारे दोषदृष्टिः सुमतिः । संसारदोषः परिहर्तव्य इति मतिरित्यर्थः । परविषयपरमप्रीतिरूपा त्वमित्येवं समवेतास्त्रयोऽपि यूयम् । तमः पारम् ; तमोगुणेनास्पृष्टम् । त्यक्तत्रिगुणम् ; अतिक्रान्तत्रिगुणम् । आभ्यां पदाभ्यां परमपदगतमपीति लक्ष्यते । व्यक्तद्विविधशरीरं मामिति वा । मां न त्यक्ष्यथ ; परमपदेऽपि भवद्भिः सहैव वर्तेयेति भावः ॥ ८१ ॥

अत्रभवतः ; पूज्यस्य । महंतो महान् । एसो - एषः । वरो वरः । महणिज्जो - महनीयः । जं यत् । अय्यउत्तस्स - आर्यपुत्रस्य । सहधंमआरिणी-

X८७३  
सहधर्मचारिणी होम्मि भवामि । स भवान् अद्य आसन्नसिद्धिरेवेति लब्धं दिव्यं चक्षुर्यस्याः, तस्याः । पूर्वं सिद्धैः सिद्धफलैः शोभनैर्निमित्तैरपि सूच्यते ।

। तानि निमित्तानि दर्शयति - दिव्य इति । संप्रति दिव्यो दुन्दुभिः दिशि दिशि

। मुहुर्मुहुः श्रूयते । देवानां हावुहावुलहरी; हा वु हा वु इति सामध्वनिवीचिः । अम्बरं विक्षोभयन्ती सती मुहुः श्रूयते । आरब्धा प्रतिसंस्कृतिः प्रसाधनम् अलंकरणं यस्याः सा । पद्धतिः; वैकुण्ठमार्गः । श्रीपतेः आज्ञाधरैः कृतमुखैः सत्कारादिषु चतुरैः अर्चिर्मुखैः आतिवाहिकगणैः आदिश्यते ; स्वामिन् इत इत एहीत्युपदिश्यते । 

एतानि सुनिमित्तानि ॥ ८२ ॥

उल्लासः ; विजृम्भणम् । तहीति । तर्हि कृतकृत्यान् कृतोपकारान् युष्मान् कृतप्रयोजनोऽहम् आमन्त्रये गमनाय आपृच्छे । अयं पुरुषः परमपदगमनाय देहावसानदिनमाकाङ्क्षन् यावच्छरीरपातं पुण्यक्षेत्रपुण्यतीर्थाचरणाय जिगमिषुस्तदभ्यनुज्ञां प्रार्थयते - अलमिति । कालक्षेपणेन अलम् ।

X८७४  
शीघ्रमेव पुण्यक्षेत्र निवासाय गमिष्यामि । कुत इत्यत आह-पश्चिमं दिनम् ; शरीरावसानदिनम् । प्रतीक्षे; प्रतिपालयामि । तावत्कालं पुण्यक्षेत्रनिवासाय गच्छामीत्यर्थः । तदर्थम् अस्मदेकहितैषिभ्यः वः स्वस्ति । अहं साधयामि ; पुण्यक्षेत्रसंचाराय गच्छामि ॥ ८३ ॥

यावद्देहपातं स्वं कृत्यं दर्शयति — अपिचेत्यादि । ग्रहचिन्ता ; ग्रहस्थितिचिन्ता । स्वप्नचिन्ता; सुखमेन भवितव्यमिति चिन्ता । निमित्तचिन्ता ; शोभनैर्निमित्तैर्भवितव्यमिति चिन्ता । आदिशब्देन सभ्यानुमतिर्गृह्यते । एवमादिषु मोघचिन्तासु व्यर्थचिन्तासु पराङ्मुखोऽहं प्राप्तं सुखं दुःखं वा प्रीतिपूर्वमनुभवन् अन्ते परमपदं प्रवेक्ष्यामि ॥ ८४ ॥

अथ भाविपरमपदाधिरोहणं विचिन्त्य संतुष्यति - अहहेत्यादिना । रसादिशब्दैः सप्त धातव उच्यन्ते । रसः ; जलरूपः । पिशितम् ; मांसम् । मेदः; वपा । कीकसम्; अस्थि मज्जा; अस्थिगतरस विशेषः । शुक्लम् ; रेतः । सप्तधातुमयं कलेबरम; तस्मात् कारागृहात् निष्क्रान्तोऽहम् निषादगृह कोणात् । आतिवाहिकैः ; अतिवहनाधिकारिभिः । अनितरः ; मुमुक्षुः । तत्सुलभेन



X८७५  
अमुमुक्षुदुर्लभेनेत्यर्थः । देवयानेन ; अर्चिरादिमार्गेण । प्रकृतिमरुकान्तारम् । तमसः पारभूतम् । यत्र; परमपदे । दक्षिणं पादं कुञ्चयित्वा संकोच्य । दक्षिणभुजं जानुनि दक्षिणे निधाय । इतरं वामं भुजं नागस्य शेषस्य भोगे शरीरे आधार- भूते । अस्य पश्चात्स्थितेन बाहुद्वयेन आश्रित प्रतिभटदमने शङ्खचक्रे धारयन् । देवीभिः लक्ष्म्यादिभिः भूषणादिभिश्व । आदिशब्देनात्रपरिजनादि गृह्यते । तैः सेवितः प्रीतश्च । श्रीवैकुण्ठलोकनाथः जगतां शर्म जनयति । तत्रैव स्थितः सन् तत्तदनुरूपं जगतामुभयविभूतिगतानां शर्म सुखं महत् क्षुद्रं च जनयति ॥ ८५ ॥

अथ परमं पदं जिगमिषुरुभयविधानाचार्यान् प्रणम्य प्रार्थयते - दिवीति ।

X८७६  
दिवि; परमपदे ब्रह्मलोकादिषु च । भुवि ; भूलोके च । निवसतो देशिकान् । दिव्यो भूमा महिमा येषां तान् । प्रणतौ प्रणामे नियतवृत्तिः अहं कंचिदर्थं वक्ष्यमाणं प्रार्थये । युष्मत्प्रभावात् आद्यं धाम श्रीवैकुण्ठम् अधिजिगमिषुः अधिगन्तुमिच्छुः । प्रिया इष्टा गतिः वैकुण्ठगमनं यस्य सः । एष भृत्यः ; एष दासजानः, अहमित्यर्थः । अनुग्रहेण प्रेक्ष्यताम् । यद्वा अनुग्राह्यः कटाक्ष- विषयीक्रियताम् ॥ ८६ ॥

देशिकेषु विशिष्यासाधारणोपकारिषु श्रीनाथयामुनयतिवरादिषु मे प्रीतिर्व- तामित्याह – एते इति । एते नाथादयः । कीदृशाः ? त्रय्यन्तेन वेदान्तेन श्लाघनीया विविधाः उदन्ताः येषां ते । पुनस्तान् विशिनष्टि -श्रद्धातव्येति । श्रद्धातव्या विश्वसनीया शरण्यदिव्यदंपत्योः दया, सैव दिव्यापगा तद्व्यापारः, तां लोके व्यापयन्तीति व्यापकाः । स्पर्धेत्यादि । स्पर्धा ;

X८७७  
ईर्ष्या । विप्लवः ; परपीडा धर्मविप्लवो वा । विप्रलम्भः; वञ्चनम् । एता एव पदव्यः, ताभ्यः वैदेशिकाः विदेशस्थाः । नाथादयो देशिकाः आचार्याः । अपोढमन्मथशरोन्माथाय मह्यम्; अपोढः अपवाहितः, त्याजित इत्यर्थः । मन्मथशराणाम् उन्माथः यस्य । परित्याजितमन्मथशरबाधाय मन्मथशरबाधामपि मत्तोऽपोह्येति भावः । मह्यम् इह ; अस्मिन् देह एव ; स्वदन्ताम् । अतिप्रीतिविषया भवन्तु ॥ ८७ ॥

सिषाधयिषितम् ; साधयितुमिष्टम् उत्तरकृत्यम् पुण्यक्षेत्राभिगमनादि यस्य सः । अय्यउत्त - आर्यपुत्र । अह किं अथ किम् । पंडिवालिअमोक्ख- दिअसस्स-प्रतिपालितमोक्षदिवसस्य । अम्हकुलवइणो- अस्मत्कुलपतेः, पुरुषस्ये- त्यर्थः । अहिलसिअलाहो-अभिलषितलाभः । विलंबेज्ज - विलम्बेत । नित्यनिरस्त-



X८७८  
निखिलविघ्नस्य पुरुषस्य । किं नाम; न किमपीत्यर्थः । विलम्बाभावादस्मासु तदर्थं नित्यं मङ्गलप्रार्थनाकारिषु सत्सु फलसिद्धिः शीघ्रभाविनीति सादरमाह- पश्य पश्येत्यादिना । नन्विति । सुमत्याः तव पतिरहं सिद्धौ एकधीर्ननु । विवेकस्य मम सहधर्मचारिणी त्वं च तत्रैकताना । इत्थमनन्यभावयोर्मतमस्य प्रार्थनीयम् । इदम् अचिरेण शीघ्रं सेत्स्यति । न संदेह इति शेषः ॥ ८८ ॥

दाणि - इदानीम् । कुत्थ गओ कुत्र गतः । एसो - एषः । किअकज्जो - कृतकृत्यः । महापुरिसो - महापुरुषः । अस्य प्रश्नस्योत्तरं सर्वज्ञया विष्णुभक्त्या वक्तव्यमित्याह - प्रिय इत्यादिना । प्रत्युत्तरं दातव्यम् । चक्षुषी निमील्य ; समाधि-

X८७९  
मभिनयेत्यर्थः । अयं पुरुषः मुक्तवेश्मा । गृहं परित्यज्य यत्र सायं भवति तत्र गृहं यस्य तस्य भावमङ्गीकृतवान् । यथालब्धेन वृत्तिर्जीवनं यस्य सः । योगी जातः, नूनम् । पक्षान्तरमाह -- अथवेति । यावद्देहपातं श्रीरङ्गादिदिव्यक्षेत्र- मुपैष्यति । यद्वा यत्र मनस ऐकाग्रयं तत्र कुत्रचिद्वर्तत इत्याह- श्रीरङ्गमिति । वृषभाचलम् ; सुन्दरराजगिरि, वेंकटगिरिं वा । करिगिरिम् ; हस्तिगिरिम् । यदुक्ष्माधरम् ; यादवाचलम् । साकेतम् ; अयोध्याम् । मधुराम् ; कृष्णावतार- भूमिम् । हरेः श्रीमन्नारायणस्याश्रमं, बदरिकाश्रमम् । एतेष्वेकं वा सर्वं वोपैष्यति । कियत्पर्यन्तमित्यत्रादेहपातमित्याह — अन्तरिति । अन्तः संभृतः मनस्यनुष्ठितः यः सप्ततन्तुः मखः न्यासाख्यः, तस्यावभृथस्थानीयो वर्तमान- देहपातो यावत् तावदवधि उपैष्यति । पुनरपि पक्षान्तरमाह - यद्वेति । यत्रास्य मन एकतानम् एकाग्रम् तत्र यत्र कुत्रचित् देशे ग्रामे वा, संप्रति असौ पुरुषो वर्तेत ॥ ८९ ॥

X८८०  
ननु यत्र कुत्रचिदिति कथमुच्यते ? पुण्यक्षेत्रे देहत्यजामेव खलु पुण्यलोक- प्राप्तिरित्याशङ्कय मुमुक्षोस्तथा देशनियमो नास्तीत्याह — स्वयमिति । स्वयं व्यक्त- क्षेत्रे; श्रीरङ्गादौ वा भवतु । विपिनविषये ; कचित् मरुभूमौ वा । प्रारब्धकर्म- शेषात् प्रशस्ते वचन समये वा पुण्यकाले वा दुष्टे समये वा दक्षिणायन रात्र्यादिषु वा । त्यक्तशरीरान् अनघान् अघरहितान् अधे कृतेऽपि कृतप्रायश्चित्तान्वा ।

X८८१  
मुकुन्दो मुक्तिभूमिप्रदः । प्रपन्नान् त्रय्यन्तप्रथितमहिमा सोऽयं मुकुन्दः तीर्थे श्वपचगृहे वा उद्धृत्य संसारादिति शेषः ; अनपायं पुनरावृत्त्यपायरहितं स्वं वैकुण्ठं पदं गमयति ॥ ९० ॥

अद्य च भगवता स पुरुषोऽर्चिरादिमार्गेण स्वपदं प्रापयितुमिष्यत इत्याह- अद्य चेति । निखिलजगताम् एकशरीरिणा; अन्तर्यामिणा । अन्तरात्मत्वेऽपि नित्यनिरवद्येन ; तद्गतदोषैः असंस्पृष्टेन । देवेन ; कल्याणैकतानतया प्रकाशमानेन । निजनगरम् ; वैकुण्ठपुरम् । अनघम् ; इतर मार्गदोषरहितम् । निनीषितः; नेतुमिष्टः पुरुषः । सर्वेश्वरस्य भगवतः परमपदं प्राप्स्यतीत्याह - देवर्षीति । पञ्चमहा-

X८૮૨  
यज्ञोद्देश्यानां देवपितृभूतमर्त्यऋषीणाम् ऋणमतिलङ्घ्य वर्तमानः दृढभक्तिशाली परमभक्तिशाली असौ “सर्वपापेभ्यो मोक्षयिष्यामि मा शुचः” इति दत्ताभयस्य समस्तजगतां पत्युः गुरुजनैः विष्वक्सेनशठकोपमुनिप्रभृतिभिः पूर्वमेवारूढं परमं पदं शीघ्रं प्राप्स्यति ; न विलम्बते ॥ ९१ ॥

पुरुषेऽद्भुतं दर्शयति - कृतमिति । इह ; वर्तमानदेहे । प्रमादवृत्त्या कृतम् ; प्रामादिकं दुरितं किमपि । मुकुन्दकृपासमुद्रे निमग्नम् एनम् हनुमद्वाले लङ्कायां राक्षस संधुक्षितवह्रिन्यायेन पुरुषं न दहति । परेषु शत्रुषु भगवता योजितं परं दहत्येव । यथा लङ्कायां हनुमद्वालवह्निः सीतायाः कृपया स्वाश्रयं हनुमन्तमदहन्नेव राक्षसानदहत्, तद्वदिति ॥ ९२ ॥

विष्णुसाक्षात्कारे विचक्षणायास्ते परिमितातिशयदर्शनमाश्चर्यं किम् ? नाश्चर्यम् । अपरिमितातिशयं भगवन्तं साक्षात्कर्तुं समर्थायास्ते पुरुषमात्र-



X८८३  
साक्षात्कारः किमाश्चर्यमिति भावः । एषापि ; विष्णुभक्तिरपि । मयेति शेषः । पुरुषस्य विवेके जाते अनन्तरं विष्णुभक्तिरुत्पद्यते । अतो विवेकस्य कनीयसी विष्णुभक्तिः । तथापि वयःक्रममनपेक्ष्य भगवद्वल्लभां त्वां नमस्यामीत्याह- विधिवशेति । भो विष्णुभक्ते वयः क्रमेण अधिकोऽपि ज्येष्ठोऽपि अहं हरिपदपद्मे पतिवरां विष्णुपदपद्ममेव स्वयं वृतवतीम्, तद्वल्लभामित्यर्थः । अत एव विश्वेषां ब्रह्मादीनामपि मान्यां भगवतोऽपि मान्यां त्वां विधिवशः शास्त्रवशः शास्त्रबलात् नियति प्राप्तेन अकरणे प्रत्यवायावहेन प्रणिपतनेन साष्टाङ्गनमस्कारेण उचितं यथा तथा उपचरामि ॥ ९३ ॥

अस्माभिः क्रियमाणप्रतिष्ठां नारायणमूर्तिमिव । स्वेन प्रतिष्ठापितां विष्णुमूर्तिं स्वयमेव यथा नमस्यन्ति वृद्धाः । उद्धृतवते; संसारादिति शेषः । पूर्वजाय ;

X८८४  
अग्रजाय । त्वया कृतप्रणामा प्रतिप्रणामं कर्तुमिच्छामि, अग्रजत्वात् कृतोपकारत्वाच्च । अप्रतिमप्रभावया त्वया नैवं वक्तव्यमित्याह --- महायोगेश्वरीत्यादिना । महायोगाः ; ऋषयः । तेषामीश्वरो भगवान् । तस्य स्त्री महायोगेश्वरी । भो महायोगेश्वरि । किमिति । त्वत्परित्यागदीनैर्विज्ञानैः ; विष्णुभक्तिरहितविज्ञानैः । किम् ; केवलं विशेषज्ञानेन किं लभ्यते । केवलतपोदानयज्ञैश्च किं लभ्यते । तपः स्वधर्मानुष्ठानम् । अन्यैः; स्वाध्यायाध्ययनतीर्थयात्राव्रताचरणादिभिः किं लभ्यते न किमपीत्यर्थः । ब्रह्म ; परंब्रह्म । तत्त्वतो ज्ञातुं द्रष्टुं प्रवेष्टुं च अनन्यभाजा एकान्तवृत्या त्वयैव विष्णुभक्त्या शक्यम् ।

X८८५  
" नाहं वेदैर्न तपसा न दानेन न चेज्यया ।

शक्य एवं विधो द्रष्टुं दृष्टवानसि मां यथा ॥ 

भक्त्या त्वनन्यया शक्य अहमेवं विधोऽर्जुन । 

ज्ञातुं द्रष्टुं च तत्त्वेन प्रवेष्टुं च परंतप ॥ "

इति भगवद्वचनमत्रानुसंधेयम् ॥ ९४ ॥

भवत्वेवमेतत्; यद्विवेकेनोक्तं तपोदानादीनामप्रयोजकत्वं तदेवं भवतु । अन्यथा वा भवत्वित्यर्थः । नन्वन्यथा वेत्यनुपपन्नम्,

“न वेदयज्ञाध्ययनैः " इत्यादिविरोधादित्यत आह- प्रत्येमीति । मनीषितम् ; समाधिम् । साधयतः पुरुषस्य अकर्तृकत्वाभिमानाभिप्रायम्; वेदाध्ययनाद्यङ्गोपकृतमनीषितसाधने योऽयमकर्तृत्वाभिमानलक्षणाभिप्रायः, तम् । स्वयं प्रत्येमि ; जानामि । कर्तृत्वाभिमानविधुरकर्मानुष्ठानस्य विद्याङ्गत्वान्न विरोध इति भावः । निस्तरति संसारसमुद्रम् ; अयमसौ पुरुषः निर्विघ्नभगवत्कृपया अवलम्बितः संसारसागरं निस्तरति । सर्वथा सर्वप्रकारेण । परमं पदं प्रविशति च । इदमेव किं तव

X८८६  
प्रियजातम् ? भूयः किं ते प्रियमुपहरामि ? इतः परं मे भवत्या प्रतिपादनीयं किं तत् प्रियम् ? अतः परमित्यत्रातः शब्दार्थं दर्शयति - पश्यामीति । 

अपास्तपङ्कं राहुमुखाद्विमुक्तं राकाशशाङ्कमिव स्थितं पुरुषमेवं पश्यामीति यावत् ॥ ९५ ॥

अतः परं किं तत्प्रियं ममाभिलषितम् ? सिद्धिरग्रे मम नृत्यतीवेत्याह-- अपिचेत्यादिना । मायामोहः अपुनरुदयः अपुनरुत्पत्तिर्यथा भवति तथा स्थलीं

X८८७  
रणभूमिम् अधिशायितः, निर्जित इत्यर्थः । भव्या मुरभिद्भक्तिः भवती अनुपद्रवा स्फुरति । विष्णुभक्तिस्त्वं निरुपद्रवा शोभस इत्यर्थः । पुमान् अयं पुरुषश्च अनघः पुण्यपापविनिर्मुक्तः पुनः प्रत्यावृत्तिरहितां सरणिम् अर्चिरादिं भजति ।

X८८८  
परमपदं प्राप्नोति । एवं मोहनाशविष्णुभक्तिप्रकाशनपुरुषमोक्षणरूपप्रयोजनत्रयसिद्ध्या ममेष्टसिद्धिरग्रे नृत्यतीवेति । भवत्याः विष्णुभक्त्याः सकाशात्प्रार्थयामि ॥ ९६ ॥ 

सर्वे अध्यात्मविद्यां परिपालयन्तु । निवृत्तिधर्मः भुवि वर्धताम् । एतत्प्रबन्धस्य प्रतिपाद्यो वक्ता श्रोता च वासुदेवो मम प्रीयतामित्याह - अङ्गीकुर्वन्त्विति । अकलुषधियः ; शुद्धबुद्धयः । सर्वे नित्यम् अध्यात्मविद्याम् 

X८८९  
वेदान्तशास्त्रादिरूपां परिपालयन्तु । आद्येो धर्मः ; कृतयुगधर्मः ; मोक्षधर्म इत्यर्थः । कीदृशः ? आशिषः अदृष्टवस्तूनां पारवर्ती पराकाष्ठाभूतः । वसुधां स्पृशतु ; भूमौ वर्तताम् । अस्मिन् प्रबन्धे ; संकल्पसूर्योदयाख्ये नाटके । वक्ता ; प्रधानवक्ता ; स्वस्य वीणास्थानीयत्वात् । श्रोता च सर्वान्तर्यामी स एव । यः श्रुत्वा फलं प्रयच्छति, स एव श्रोता नान्यः । वचनस्य प्रबन्धस्य विषयः प्रधानप्रतिपाद्यो यः सः श्रीवासुदेवः, 

“ सर्वत्रासौ समस्तं च वसत्यत्रेति वै यतः । 

अतः स वासुदेवेति विद्वद्भिः परिपठ्यते ॥ "" 

इत्युक्तः । प्रीयताम् ; प्रसन्नो भवतु । न इत्यनुक्त्या सर्वेषामिति गम्यते । श्री पराशरब्रह्मर्षिवत् जगतां भगवत्प्रसादरूपं मङ्गलं भद्रमाशास्ते । स यथा स्वप्रबन्धान्ते अपजन्मजरादिकां समृद्धिं जगतां भद्रमाशासितवान् तथा अयमपि श्रीवेदान्ताचार्यः स्वप्रबन्धान्ते जगतां भगवत्प्रसादरूपं मङ्गलमाशास्ते ।

८९०  
_________ 

स्वग्रन्थे मत्सरग्रस्तान् प्रत्याह — स्तोतुमिति । अस्मदुक्तं यत्किचिद्गुणे सति स्तोतुं, दोषे सति निन्दितुम्, अथवा दोषे सत्यपि सोढुं जगत्सर्वं सुतरां मूढं मुग्धम् । तेन किं नश्छिन्नम् ; अस्माकं का हानिः ? कुतः ? सुस्थे ; अपायरहिते । अनन्तस्य भगवतः चिन्तनरसे ध्यानास्वादे आनन्दे सुखं यथा तथा तस्थुषां नः । तर्हि त्वद्ग्रन्थेन किमित्यत्राह - शिष्या इति । श्रुतिपथे ; वेदमार्गे । शिक्षितबुद्धयः वयं येषां शिष्यास्ते । ये चास्मच्छिष्याः सन्ति । इदम् ; नाटकप्रबन्धरूपं वस्तु । तत्संतोषसमर्पणक्षमम् ; तन्मुदं परिपालयतीत्यर्थः । साडम्बरैः; अन्तर्निःसारत्वेऽपि बहिः ससंभ्रमैः । परेः ; इतरेः किं प्रयोजनम् ॥ 

[^132]श्रीमान्रामानुजेत्याद्यमलसुर नदीपाविताशेषलोको 

विद्यासंपन्निषद्या कविकथकघटामस्तकन्यस्तपादः । 

अव्याद्दिव्यप्रबन्धैः श्रुतिगहनगुहादीपमालासगन्धै- 

र्वेदान्ताचार्यवर्यो गुणनिधिरिह मां सर्वतन्त्रस्वतन्त्रः ॥ 

ब्रह्मतन्त्रयतीन्द्रोक्तरहस्यार्थविचक्षणम् । 

श्रीशैलताततनयमनन्तार्यगुरुं भजे ॥  

इति श्रीनृसिम्हराजाचार्यविरचितायां संकल्पसूर्योदयव्याख्यायां प्रभावल्यां निःश्रेयसलाभो नाम दशमोऽङ्कः॥ ९७ ॥ 

समाप्तश्चायं ग्रन्थः ।