+++
title = "मूलम्"

+++

<details open><summary>मूलम् - १</summary>

यद्भक्तिप्रचयात्मके दिनमुखे दृष्टिक्षमः क्षेत्रिणः 

क्षिप्रं संसृतिशर्वरीं क्षिपति यत्संकल्पसूर्योदयः । 

तत्त्वैरस्त्रविभूषणैरधिगतः स्वाधीननित्यो मतिः 

श्रीमानस्तु स मे समस्तविपदुत्ताराय नारायणः ॥ १ ॥
</details>
<details open><summary>मूलम् - २</summary>

[^3]अपिच,

लक्ष्ये यत्र श्रुतिमितगुणाकृष्टिलब्धावधानैः 

प्रत्यग्बाणः प्रणवधनुषा सत्त्ववद्भिः प्रयुक्तः । 

मध्येवक्षः स्फुरति महसा पत्रलः कौस्तुभात्मा 

पद्माकान्तः स भवतु दयादुग्धसिन्धुः श्रियै वः[^4] ॥ २ ॥
</details>
<details open><summary>मूलम् - ३</summary>

(नान्द्यन्ते) 

सूत्रधारः - आदिष्टोऽस्मि [^5]निखिलसुरासुरकोटीरकोटिमणिकिरण[^6] 'नि- करनीराजितपादपीठस्य[^7] शरणागतपरित्राणसप्ततन्तुदीक्षितस्य सरसी-  
रुहवासिनीसहचरितधर्मणः संसरणदवदहनतापनिर्वापण [^8]'महाबलाहकस्य सर्वेश्वरस्य भगवतः श्रीरङ्गवृषगिरिसत्यव्रतयदुगिरिपृरुषोत्तम- पाण्डुरङ्गप्रभृतिषु दिव्याभिव्यक्तिदेशेषु यथाभिमतयात्रोत्सव सेवाहे- वाकविहितगतागतचटुल[^9]' चरणनलिन धूलीपटलपवित्रितक्ष्मातलैः, यदृच्छया मरुद्वृधान्तरीपमध्य[^10]मध्यासीनैः, शेषशेषाशनगरुडनिर्विशेषैः,  
अशेषजनसंभावनीयैः, असंभवदवद्यगन्धैः, अभिजनविद्या [^11]'समुचित- सदाचारशीलशालिभिः, अनादिमायामहावर्तबम्भ्रम्यमाणबाह्य[^12]' क- थकरम्भावनमथनगन्धसिन्धुरैः, अधिजिगमिषितमुक्तिघण्टापथैः,  
X१६

अखण्डदिङ्मण्डलशिखण्डकैः, औपनिषदरहस्योपदेशदेशिकैः [^13]', अवगतसकलकलाकलापैः, [^14] अत्रभवद्भिरार्यमिश्रः । यदुत-  
X१७

ललितमनसां प्रीत्यै बिभ्रद्रसान्तर भूमिका- 

मनवमगुणो यस्मिन्नाटये रसो नवमः स्थितः ।

जननपदवीजङ्घालार्तिच्छिदा[^15]नुगुणीभव- 

न्नटपरिषदा तेनास्वादं सतामुपचिन्विति ॥ ३ ॥
</details>
<details open><summary>मूलम् - ४</summary>

[^16]प्रतिगृहीता च मया भरतमतोपाध्यायस्य सन्मार्ग[^17]वर्धनस्यान्तेवासिनः संतोषपालकनामधेयस्य शैलूषचक्रवर्तिनः पुत्रेण प्रति-  
भटकुशीलवकुञ्जरकण्ठीरवेण वैकुण्ठविनोदिना सप्रतिज्ञं विदुषामाज्ञा । दिव्य प्रयोग दिदृक्षादत्तक्षणा विचक्षणाश्च समुदिताः [^18]सामाजिकाः । 

तथा हि-- X१९

अवधारितनाट्यदेशिमागैंरसमीचीनपराङ्मुखैरमीभिः । 

भरतागम [^19]दैवतैरिवैषा परिषत् संप्रतिभासते महद्भिः ॥ ४ ॥
</details>
<details open><summary>मूलम् - ५</summary>

तदहमशेष विद्यास्थान संपदुपलम्भनीम्, अभूतपूर्वबहुविध- 

भूमिकापरिग्रहेऽप्यतिरस्कृतपारम्याम् 

[^20]अनवबोधजलधिकुक्षिंभरीम्, [^21]अनन्यभक्त्युन्मीलनीम्, आदिमां देवतामभिगच्छामि[^22]  
X२२

प्राची संध्या काचिदन्तर्निशायाः 

प्रज्ञादृष्टेरञ्जनश्रीरपूर्वा । 

वक्त्री वेदान् भातु मे वाजिवक्त्रा 

वागीशाख्या वासुदेवस्य मूर्तिः ॥ ५ ॥
</details>
<details open><summary>मूलम् - ६</summary>

X२३

( ' [^23]सविनयम् अञ्जलिं बद्ध्वा) 

देवो नः शुभमातनोतु दशधा निर्वर्तयन् भूमिकां 

रङ्गे धामनि लब्धनिर्भररसैरध्यक्षितो भावुकैः । 

यद्भावेषु पृथग्विधेष्वनुगुणान् भावान् स्वयं बिभ्रती 

यद्धर्मैरिह धर्मिणी विहरते नानाकृतिर्नायिका ॥ ६ ॥
</details>
<details open><summary>मूलम् - ७</summary>

(मुहूर्तमिव स्थित्वा ध्यानमभिनीय सोल्लासम् ) सोऽहमिदानीं 

स्वाधीन सर्वतत्त्वसत्ताकस्य स्वतन्त्रदैवतस्य कृपया कटाक्षितः  
श्रुतिकिरीटविहारजुषा धिया सुरभितामिह नाटकपद्धतिम् । 

मुहुरवेक्ष्य विवेकमुपघ्नयन् मतमपश्चिमयामि विपश्चिताम् ॥ ७ ॥
</details>
<details open><summary>मूलम् - ८</summary>

(नेपथ्याभिमुखमवलोक्य) आद्रियतां तावदियमार्यया रङ्गभूमिः ।  
(प्रविश्य) 

नटी - ( सविनयम् ) अय्य, एससि । आणविज्जउ पि- 

अप्पेसणो एसो परिअणो । 

( आर्य, एषास्मि । आज्ञाप्यतां प्रियप्रेषण एष परिजनः )  
सूत्रधारः - आर्ये, अपि नाम सत्त्वोपपन्नसामाजिक- 

समादिष्ट[^24]नाटकसाधनसमुचितभूमिकापरिग्रहे संनह्यन्ति [^25]कुशलाः कुशीलवाः ?  
नटी -- अय्य, कलचलणदिठ्ठिकप्पा खु एदे अय्यस्स । किं ण तुह चितिए[^26] तूरंति ? एदं उण परिपृच्छम्मि[^27] - किंणामअं कीरिसं रूवअं अहिणेदुं आरद्वंति[^28] । 

( करचरणदृष्टिकल्पाः खल्वेते आर्यस्य । किं न तव चिन्तिते त्वरन्ते? एतत् पुनः परिपृच्छामि किंनामकं कीदृशं रूपकमभिनेतुमारब्धमिति)  
सूत्रधारः - आयें, किं न जानासि संकल्पसूर्योदयाख्यं नायकीकृत विवेकं नवीनं नाटकम् ? 

भावं विदन्ति परमत्र परावरज्ञाः 

प्रज्ञाधनाः प्रगुणनूतन संविधानम् । 

यस्मिन् गुणास्तनुभृतः सदसत्यकाराः 

पात्रीभवन्त्यनुगुणैरधिदैवतैः स्वैः ॥ ८ ॥
</details>
<details open><summary>मूलम् - ९</summary>

अपिच 

 

विवेकप्रागल्भ्यस्फुरितरणवीरव्यतिकरः । 

परब्रह्मोदन्तप्रकटितदयावीरविभवः[^29] । 

प्रबुद्धक्षेत्रज्ञः स्थितिघटितशान्ताकृतिरभूत् 

प्रयोगश्चित्रोऽयं भवरसभुजामप्यभिमतः ॥ ९ ॥
</details>
<details open><summary>मूलम् - १०</summary>

अमुष्य तावदतिशयोक्ताववधिमपि न संभावयामि । कति कति न संभवन्त्य[^30]कूपारे शङ्खाः । किं ते परिष्कृत पुरुषोत्तमपाणि- पद्मः पाञ्चजन्यः ? किं च, 

ये लोकानिह वञ्चयन्ति[^31] विरलोदञ्चचन्महः कञ्चुका- 

स्ते तिष्ठन्तु महद्गृहेषु मणयः किं तैरिदं चिन्त्यताम् । 

श्रीवत्सप्रतिवेशदीपरुचिना सार्धं किमाभाष्यते

पद्मोल्लासनदर्पणेन मणिना प्रत्नेषु रत्नेष्वपि ॥ १० ॥
</details>
<details open><summary>मूलम् - ११</summary>

इतश्चायमतीव बहु मन्तव्यः । यतः[^32] 

अपदिश्य किमप्यशेषगुप्त्यै निगमान्तेषु निरूढगौरवेण । 

प्रविभक्तहिताहितः प्रयोगः[^33] कविना कारुणिकेन कल्पितोऽसौ ॥ ११ ॥
</details>
<details open><summary>मूलम् - १२</summary>

नटी - ( सकौतुकम् )[^34] अय्य, कस्स उण करणो पओओ एसो ? जत्थ बहुमाणेण अह्मेसु वि पअडि अपक्खवाआ एसा परिसआ । 

( आर्य, कस्य पुनः कवेः प्रयोग एषः ? यत्र बहुमानेनास्मास्वपि प्रकटितपक्षपातैषा परिषत् ।) 

सूत्रधारः - आर्ये, किं न श्रुतमिदं ते । अस्ति खलु [^35]समस्तलोकसंभावनीयस्य विश्वातिशायिनो विश्वामित्र गोत्रभूषणस्य [^36]विशुद्धविद्याविहार[^37] पुण्डरीकस्य पुण्डरीकाक्षसोमसुत्संभवस्यानन्त-  
-गुणशेवधेरनन्तसूरेरात्मसंभवः श्रीरङ्गराजदिव्याज्ञालब्धवेदान्ताचार्यपदः कवितार्किकसिंह इति प्रख्यातगुणसमाख्यः छात्रजननिबद्ध- जैत्रध्वजप्रसाधितदशदिशासौधः सर्वतन्त्रसंकटप्रशमनविशङ्कटमतिः श्रीमद्वेकटनाथो नाम कविः ।  
गौडवैदर्भ पाञ्चालमालाकारां सरस्वतीम् । 

यस्य नित्यं प्रशंसन्ति सन्तः सौरभवेदिनः ॥ १२ ॥
</details>
<details open><summary>मूलम् - १३</summary>

अन्येन्द्रकं भुवनमन्यदनिन्द्रकं वा 

कर्तुं क्षमे कविरभूदयमन्ववाये । 

जन्म द्वितीयमृषिभिः कथितं यतः सा 

देवी च विश्वजननी यदनन्यगोत्रा ॥ १३ ॥
</details>
<details open><summary>मूलम् - १४</summary>

अपिच ; 

वित्रासिनी विबुधवैरिवरूथिनीनां पद्मासनेन परिचारविधौ प्रयुक्ता । उत्प्रेक्ष्यते बुधजनैरुपपत्तिभून्ना घण्टा हरेः समजनिष्ट यदात्मनेति ॥ १४ ॥
</details>
<details open><summary>मूलम् - १५</summary>

[^38]सच ; 

विंशत्यब्दे विश्रुतनानाविधविद्य - 

स्त्रिंशद्वारं श्रावितशारीरकभाष्यः ।  
श्रेयः श्रीमान् वेंकटनाथः श्रुतिपथ्यं 

नाथप्रीत्यै नाटकमर्थ्यं व्यधितैतत् ॥ १५ ॥
</details>
<details open><summary>मूलम् - १६</summary>

नटी - अय्य, कहं णाम [^39]एदस्य एअंतणिअमंतवि- आणसंदिअमाणसन्स कक्कस अरतक्ककुलिसणिस्सुठ्ठिअ[^40] पासंडहुमसंडा भारई अह्मारिसकेलिजोग्गं रूवअं कुणज्ज ?  
( आर्य, कथं नामैतस्यैकान्तनिगमान्तवितानसंदितमानसस्य कर्कशतर तर्ककुलिशनिस्त्रटितपाषण्डद्रुमषण्डा भारती अस्मादृश- केलियोग्यं रूपकं कुर्यात् ?) 

सूत्रधारः - ( [^41] सान्तर्हासम् ) यदेतदुभयमार्या पर्यनुयुङ्क्ते, तत्र तावदादौ किमेनमप्रसक्त[^42]निखिलकरणव्यापारमनुभवैकतानमानसमत्यन्तनिभृतावस्थं निबद्धा रमवधारयसि । [^43]अथापि ब्रूमः --  
मनुव्यासप्राचेतसपरिषदर्हा क्वचिदियं 

सुधासिक्ता सूक्तिः स्वयमुदयमन्विच्छति जने । 

निरुन्ध्युः के विन्ध्याचलविकटसंध्यानटजटा- 

परिभ्रान्ता पङ्गोरुपरि यदि गङ्गा निपतति ॥ १६ ॥
</details>
<details open><summary>मूलम् - १७</summary>

अन्यदपि निध्यायतु भवती- 

[^44]गम्भीरभीषणगतिर्गिरिखण्डनादौ 

चूडापदं पशुपतेरपि घूर्णयन्ती ।  
स्वादुप्रसन्नसुभगानि[^45] वसुंधरायां 

स्रोतांसि दर्शयति किं न सुरस्रवन्ती ॥ १७ ॥
</details>
<details open><summary>मूलम् - १८</summary>

नटी ( सानन्दम्) जुत्तं एव्व एदं वाहिदं अय्यस्स ।  
तह वि संतो णाम रसो णत्थित्ति गंधव्वाअमदेसिएहिं समत्थिज्जइ । ता एत्थ कहं तारिसस्स रसस्स णिवेसो ? 

( युक्तमेवैतत् व्याहृतमार्यस्य । तथापि शान्तो नाम रसो नाम्तीति गन्धर्वागमदेशिकैः समर्थ्यते । तस्मादत्र कथं तादृशस्य रसम्य निवेशः १) 

सूत्रधारः -- (सावज्ञावहित्थम्) आर्ये, न खलु संभावयामि 

तानहं भरतमतपारदृश्वनः । (विमृश्य )  
अथवा तादृशान् सभ्यान् मत्वा जगति दुर्लभान् । 

शङ्के शान्तिरसोल्लासमशक्यम[^46]भिमेनिरे ॥ १८ ॥
</details>
<details open><summary>मूलम् - १९</summary>

[^47]अपि च ; ; 

असभ्यपरिपाटिकामधिकरोति शृङ्गारिता 

परस्परतिरस्कृतिं परिचिनोति वीरायितम् ।  
विरुद्धगतिरद्भुतस्तदलमल्पसारैः परैः 

शमस्तु परिशिष्यते शमितचित्तखेदो रसः ॥ १९ ॥
</details>
<details open><summary>मूलम् - २०</summary>

नटी - [^48]अय्य, होदु णाम सणअसणंदणादिमुणिअणसंगहीदो सो वि तारिसो रसो । तह वि [^49] कहं णिष्पंदणि हिलकलणणि- प्पादणिज्जजोअप्पहाणो एसो सव्वजणपेक्खणिज्जेण [^50]णाडअउत्तंतेण संपाइज्जइ ? 

( आर्य, भवतु नाम सनकसनन्दनादिमुनिजनसंगृहीतः सोऽपि तादृशो रसः । तथापि कथं निष्पन्दनिखिलकरण निष्पादनीय- योगप्रधान एष सर्वजन प्रेक्षणीयेन नाटकवृत्तान्तेन संपाद्यते ? ) 

सूत्रधारः - आयें, मैवं वादीः । न हि वयमवधूतनिखिल - धर्माणामलेपकानां मतमभिनेष्यामः, येनैवमाशङ्कसे । सन्ति[^51] खलु भगवता गीताचार्येण सहस्रशः प्रतिपादिताः सात्त्विकेन त्यागेन  
परिकर्मिता निवृत्तिधर्मपद्धतिनियता विविधा व्यापाराः, यदभिनयेन रङ्गोपजीविनामाजीवावकाशः । अपिचेदं निशमयतु निशामयतु वा नाट्यवैभवं भवती । श्रूयते हि -  
न तच्छास्त्रं न सा विद्या न तच्छिल्पं न ताः कलाः ।

नासौ योगो न तज्ज्ञानं नाटके यन्न दृश्यते ॥ २० ॥
</details>
<details open><summary>मूलम् - २१</summary>

नटी -- अइदुक्खरमारद्धं तुह्मेहिं । अहं उण इत्थिआ- 

- 

सुहाव[^52] घोलंतहिअआ मश्वर[^53] गहगहिआदो पडिपक्खपंडिअजणादो भअकंपिदशि । 

( अतिदुष्करमारब्धं युष्माभिः । अहं पुनः स्त्रीस्वभावघूर्णमानहृदया मत्सरग्रहगृहीतात्प्रतिपक्षपण्डितजनाद्भयकम्पितास्मि ।)  
सूत्रधारः - आयें, अलं कातर्येण । अद्य खल्वस्माकमभिमुखं भागधेयम् । तथाहि- 

लक्षणसमृद्धिरनघा रसपरिपोषश्च सहृदयग्राह्यः । 

संपतति नाटकेऽस्मिन् स एष शैलूषसुकृतपरिपाकः ॥ २१ ॥
</details>
<details open><summary>मूलम् - २२</summary>

किंच ; 

विद्यासंपन्निधिरवहितो वेंकटेशः कवीन्द्रः 

सिद्धारम्भश्विरमभिनये मामकः पात्रवर्गः 

प्रख्यातेयं परिषदनघा पक्षपातानभिज्ञा 

रामादीनां कुलधनमिदं रङ्गतां याति रङ्गम् ॥ २२ ॥
</details>
<details open><summary>मूलम् - २३</summary>

अन्यच्च भवत्या भावनीयम् - 

शमदमनिधिं सत्त्वप्रायं प्रयोगमयोगिनः 

स्वगुणवशतः स्तोतुं यद्वा वरीव्रतु[^54] निन्दितुम् ।

किमिह बहुभिः किं नश्छिन्नं न विश्वमनीश्वरं 

तदुपनिहिता जाग्रत्येवं चतुर्दश साक्षिणः ॥ २३ ॥
</details>
<details open><summary>मूलम् - २४</summary>

[^55]अपिच नूनमतर्कितोपनता अन्यचिरद्युतिवदारम्भ [^56]समयनियतावसाना मनीषिणामीर्ष्यादयः । अथवा ;  
मौनं बिभ्रतु मत्सरेण नमितास्तूर्णं त एव ध्रुवं 

कालोन्निद्रकदम्बगोलवपुषः कम्पस्फुरन्मौलयः ।  
किंचिद्व्रीडितकुञ्चिताक्षमवशादुत्तानदत्ताननाः 

प्रस्तोष्यन्त्यवधिं प्रयोगपदवीसारस्य सारस्य नः ॥ २४ ॥
</details>
<details open><summary>मूलम् - २५</summary>

सन्तु वा निरन्तरनियमितमत्सरनीरन्ध्रहृदया निर्विकाराः ;

तथापि[^57] सर्वथा तावत्, 

उपवेदमुदारधीः स्वनाम्ना भरतः सूचितभावरागतालम् ।

यमुदाहरति स्म विश्वभोग्यं[^58] तदभिज्ञैरबहिष्कृता वयं स्मः ॥ २५ ॥
</details>
<details open><summary>मूलम् - २६</summary>

नटी - अय्य, एव्वं एदं । तह वि सुअगुरुएस बहुसु विरुद्धेसु छिद्दं गवेसंतेसु कहं अप्पमत्तेहिं अह्मेहिं पडिण्णादं णिव्वह- 

णिज्जं ? 

( आर्य, एवमेतत् । तथापि श्रुतगुरुकेषु बहुषु विरुद्धेषु[^59] छिद्रं गवेषयत्सु कथमप्रमत्तैरस्माभिः प्रतिज्ञातं निर्वहणीयम् ? )  
सूत्रधारः - अयि परगुणसंतोषिणि, श्रुतबाहुल्ये तब केयमास्था । अथवा अवधारितपरमार्थानामप्यवगतसंवादनार्थमुत्तरोत्तरं परिप्रश्नाः प्रवर्तन्ते । [^60]भवतु नाम । विशुद्धविद्यांस्तावत् [^61]बहुमन्यस्व । 

दृश्यते हि ; 

भूयसीरपि कलाः कलङ्किताः 

प्राप्य कश्चिदपचीयते शनैः ।  
एकयापि कलया विशुद्धया 

योऽपि कोऽपि भजते गिरीशताम् ॥ २६ ॥
</details>
<details open><summary>मूलम् - २७</summary>

तदहमिदानीं पराशरपाराशर्यादिबहुमताम् अबहुमतदुर्विनीतजनचित्तवृत्तिम् अनवरतपरिचितगान्धर्वविद्याविनोदनप्रसादित- परमपुरुषां परावरतत्त्वयाथात्म्य वेदिनीमेतां परिषदमेकतानयामि । (सप्रश्रयमञ्जलिं बद्धा) शृण्वन्त्यार्य मिश्राः[^62] -  
विवेकप्रारम्भे विमतमतभङ्गप्रयतने 

मुमुक्षासंसिद्धौ मुरमथनयोगे च सफले । 

मुखादीनि ध्यातुं निभृतमिह नाटये कृतमुखै-- 

र्भवद्भिः स्थातव्यं भरतमतधौरेयमतिभिः ॥ २७ ॥
</details>
<details open><summary>मूलम् - २८</summary>

(नेपथ्ये) 

समयनियतैः प्रयोगैः सत्पथसीमामनुज्झतो विदुषः । 

किरणैरिव दिवसकृतः क्षिप्यन्ते तामसारम्भाः ॥ २८ ॥
</details>
<details open><summary>मूलम् - २९</summary>

सूत्रधारः - (कर्णे दत्वा, सानन्दम् ) आयें सम्यगवधार्य तामस्मद्वृत्तिमापवर्गिकीं वृत्तिं च तन्त्रयन्तीयम् [^63]औद्घातिकी गीतिः । ततश्च 

 

दुर्जनं प्रतिपक्षं च दूरदृष्टिरयं जनः । 

विवेकश्च महामोहं विजेतुं प्रभविष्यतः ॥ २९ ॥
</details>
<details open><summary>मूलम् - ३०</summary>

(नेपथ्थे) 

कः खल्वसौ कुशीलवकुलाङ्गारः करतलकलितकठोरमधुरधन्वनि[^64] सुरभिसुकुमारचित्रपुङ्खे वित्रासितनिखिलवैरिजने [^65]मयि जीवति सकलसुरासुरमुनिमनुजचित्तवृत्तिसार्वभौमस्य दुर्मतिसहधर्मचारिणो  
रणरङ्गमहानटस्य देवस्य महामोहस्य विवक्षानर्हं किमपि विपक्षसकाशादाशंसते[^66] |

सूत्रधारः - ( समयसंभ्रमं परिवृत्य पश्यन् ) आर्ये, कोऽय-  
ममर्षमद [^67]संप्लवादभ्यधिकलोहिताक्षः ससहाय इत एवाऽभिवर्तते ? 

आः, कष्टमवधारितम् । अयं हि- 

अपवर्गविरुद्धेषु त्रिषु वर्गेषु तिष्ठताम् । 

प्रधानपुरुषार्थस्य पश्चिमस्याधिदैवतम् ॥ ३० ॥
</details>
<details open><summary>मूलम् - ३१</summary>

किंच ;   

अर्धावशेषितमहेश्वरपौरुषोऽयं 

वर्गं तृतीयमवधीरयतां विनेता । 

रत्या सलीलपरिरम्भणलोलगत्या 

पुष्पायुधः पुलकितैकभुजोऽभ्युपैति ॥ ३१ ॥
</details>
<details open><summary>मूलम् - ३२</summary>

तदिह वयं त्वरितमपसृत्य कालोपपन्न कामोत्सव विहारसंकुले जीवलोके संवलितगुप्तवृत्तयः समनन्तरकरणीयमाचरामः । 

( इति निष्क्रान्तौ)

इति प्रस्तावना

६९  
विष्कम्भः 

(ततः प्रविशति वसन्तदत्तहस्तः कान्ता[^68]सेवितः कामः) 

कामः - ( ' कः खलु ' इत्यादि पुनः पठित्वा ) रे रे, [^69]भरत- 

कुलपांसन, 

दरनमितमनोज्ञभ्रूलताचापभाजां 

तरलहृदयलक्ष्ये तादृशस्नेहदिग्धे ।  
कुवलयनयनानां कूणिते लोचनास्त्रे 

शरणयतु विवेकः कां दिशं कांदिशीकः ॥ ३२ ॥
</details>
<details open><summary>मूलम् - ३३</summary>

वसन्तः - (स्वगतम् ) उत्पथमनोरथोऽयमुपचितमदो[^70] विषमबाणः । अहं पुनरपुनरावृत्तिवर्तनीपथिकानामातिवाहिकगणे परि- गणितोऽपि न सहसा परित्यक्तुं शक्नोमि चिरंतनं चित्तजन्मसौहार्दम् । (प्रकाशम्) सखे मकरध्वज, एवमेतत् । अहं पुन[^71]र्महाराजस्य महा-  
मोहस्य माङ्गलिकं विवेकवित्रासनं भावत्कं महोत्सवं प्रक्रमयामि । 

पश्यतु भवान् 

चूडावेल्लितचारुहल्लकभरव्यालम्बिलोलम्बकाः 

क्रीडन्त्यत्र हिरण्मयानि दधतः शृङ्गाणि शृङ्गारिणः ।  
तन्वङ्गीकरयन्त्रयन्त्रणकलातन्त्रक्षरद्भस्त्रिका- 

कस्तूरीपरिवाहमेदुरमिलज्जम्बाललम्बालकाः ॥ ३३ ॥
</details>
<details open><summary>मूलम् - ३४</summary>

कामः साधु वसन्त, साधु । विशेषतश्चैतत् । सर्वथा विजित एवासौ विवेकहतकः । यदिहावधीरितत्रिविष्टपविहार कान्तारेषु मरुदूधान्तरीपो[^72] पान्तभागेषु महोत्सवारम्भः । इह च,  
[^73]उन्निद्राम्बुजवाटिकामुभयतो रोधोनिरोधोल्लल- 

त्स्त्रोतः संभृतसारणीशतकृत स्वच्छन्दकच्छाप्लवाम् । 

खेलच्चोलवधूविधूतकबरीशैवालितामन्वहं 

पश्येम प्लवमानहंसमिथुनस्मेरां कवेरात्मजाम् ॥ ३४ ॥
</details>
<details open><summary>मूलम् - ३५</summary>

रतिः -- अय्यउत्त, आपाअमहुरो एसो महूसवों । एहिं किल अम्हकुलसामिणो महामोहस्स अणिवारिणिज्जेण केण वि विहिणा अमोहारंभो विवेओ दुज्जओ पडिपक्खोत्ति धूविअं[^74] मे हिअअं । 

( आर्यपुत्र, आपातमधुर एष महोत्सवः । इदानीं किल अस्मत्कुलस्वामिनो महामोहस्यानिवारणीयेन केनापि विधिना अमोघारम्भो विवेको दुर्जयः प्रतिपक्ष इति [^75]धूपितं मे हृदयम् ।)  
कामः - बाले विषमशरजीवितेश्वरि[^76] विलासिनीदेवते, किमिति नाम समग्रबलजेतव्यलब्ध्या संतोष्टव्येऽपि भावितस्त्रीचापला 

विवेकवैभवं वर्णयसि ? पश्यतु भवती-  
करधृतललितेक्षुधन्वनो मे 

भ्रमरगुणार्पितपुष्पमार्गणस्य । 

मरुदनलशरोऽपि मेरुधन्वा 

क्षणमतिलङ्घितशासनः कथं स्यात् ॥ ३५ ॥
</details>
<details open><summary>मूलम् - ३६</summary>

वसन्तः - सखि, सत्यमेवैतत् । मा खल्विदं विकत्थनमवमंस्थाः[^77] । न[^78] हि जगति भवति मशको मातङ्गस्य प्रतिस्पर्धी ।  
अथवा न खलु भवती विश्ववृत्तान्तवैदेशिकी । दृष्टचर एव हि त्वत्प्रियस्यासौ वीरायितवृत्तान्तः । तथाहि- 

वहति महिलामाद्यो वेधास्त्रयीमुखरैर्मुखै- 

र्वरतनुतया वामो भागः शिवस्य विवर्तते ।  
तदपि परमं तत्त्वं गोपीजनस्य वशंवदं 

मदनकदनैर्न क्लिश्यन्ते कथं त्वितरे जनाः ॥ ३६ ॥
</details>
<details open><summary>मूलम् - ३७</summary>

कामः साधु वसन्त, साधु । कालानुरूपवादी खल्वसि । 

विश्वं युवतिसात्कर्तुं भवता दत्तसायके । 

विवेकः किं नु वर्तेत विपक्षे मयि संस्थिते[^80] ॥ ३७ ॥
</details>
<details open><summary>मूलम् - ३८</summary>

रतिः - अय्यउत्त, एव्वं एदं । तह वि विसमट्ठिरसंठाण- वेरग्गदुग्गप्पडिठ्ठओ अप्पमत्तेर्हि समदमप्पमुहेहिं अमचेहिं अहि- रक्खिओ सअं असहाअसूरो अणवा असाहसो अ विपक्खो किं णाम कहिआ काहिचित्ति कलुसिअहिअअम्हि |  
( आर्यपुत्र, एवमेतत्। तथापि विषम स्थिरसंस्थानवैराग्य- दुर्गप्रतिष्ठितोऽप्रमत्तैः शमदमप्रमुखैरमात्यैरभिरक्षितः स्वयमसहायशूरोऽनपायसाहसश्च विपक्षः किं नाम कदा करिष्यतीति कलुषितहृदयास्मि 

कामः -- अयि भीरु, अलमतिशङ्कया । नूनं विपक्षपक्षपातिबालिशजनविप्रलब्धा स्वयूथ्यवैभवं न निर्धारयसि । पश्य तावत् विश्वविजयिनस्त्वत्प्रियस्य मे जगत्त्रयप्रसिद्धं जैत्रमुपकरणम्--- 

वपुरप्रतिमं नितम्बिनीनां दृढसौन्दर्यगुणं दरावनम्रम् । 

श्रवणावधिनेत्रचित्रपुङ्खं धनुराद्यं मम मुष्टिमेयमध्यम् ॥ ३८ ॥
</details>
<details open><summary>मूलम् - ३९</summary>

अपिच, 

शैलीं विलोपयति शान्तिमधः करोति 

व्रीडां व्युदस्यति विरक्तिमपह्नुते च । 

कर्णामृतं किमपि तत्कलभाषिणीनां 

नामापि किं न विकरोति निशम्यमानम् ॥ ३९ ॥
</details>
<details open><summary>मूलम् - ४०</summary>

वसन्तः - ननु कैमुतिकमेतत् यदिदं योषितां यदृच्छाकीर्तनश्रवणादिकमपि चित्तसंक्षोभ हेतुरिति ।  
तिष्ठतु गुणावमर्शः स्त्रीणामालोकनादिभिः सार्धम् । 

दोषानुचिन्तनार्था स्मृतिरपि दूरीकरोति वैराग्यम् ॥ ४० ॥
</details>
<details open><summary>मूलम् - ४१</summary>

अपि च प्रभूतमदमेदुरात्मनो 

विषयाटवीषु विविधासु धावतः ।  
..

स्वबलेन हन्त मनसो निवर्तनं  

बिसतन्तुनेव सुरदन्तियन्त्रणम् ॥ ४१ ॥
</details>
<details open><summary>मूलम् - ४२</summary>

रतिः - अय्यउत्त, दिडभूमिविग्भमस मुम्मूलणक्खमाणं जो- ईसराणं दिट्ठि परिहरंतेण तुए परक्कमणिज्जं । 

( आर्यपुत्र, दृढभूमिविभ्रमसमुन्मूलनक्षमाणां योगीश्वराणां दृष्टि परिहरता त्वया पराक्रमणीयम् ।)  

कामः - (विहस्य) प्रिये, पश्यामि चक्षुषीव ते चेतस्यपि कातर्यम् | योजयामि खल्वहं योगीश्वरानपि युवतियोगीश्वरपादे ।  
सुभगपरुषैर्मदस्त्रैः कीलितमन्योन्यकवचितैकार्धम् । 

किं न विदितं भवत्या किमपि मिथः स्यूतजीवितं मिथुनम् ॥ ४२ ॥
</details>
<details open><summary>मूलम् - ४३</summary>

रतिः -- अय्यउत्त, अवहारिअं मए तुह माहप्पं । दाणि उण दीहबुद्धिबलेण देव्वदिण्णहत्थेण जमणिअमप्पमुहबहुसहा असं- पण्णेण अहंडुच्चाहपहुत्तणमंतसत्तिणा सत्तणा काहे किं होज्जंत्ति पबलपवणाहआ कअली विअ तरलअरह्नि । पसिद्धं खु पण्णाबलं मोक्खपेरंताणं अइदुक्खराणं सिद्धीणं साहणं ति । 

( आर्यपुत्र, अवधारितं मया तव माहात्म्यम् । इदानीं पुन- दीर्घबुद्धिबलेन दैवदत्तहस्तेन यमनियमप्रमुख बहुसहाय संपन्नेनाखण्डो-  
त्साहप्रभुत्वमन्त्रशक्तिना शत्रुणा कदा किं भवेदिति प्रबलपवनाहता कदलीव तरलतरास्मि । प्रसिद्धं खलु प्रज्ञाबलं मोक्षपर्यन्तानामतिदुष्कराणां सिद्धीनां साधनमिति ।) 

कामः - ( सरोषहासम् ) अयि मुग्धे मञ्जुभाषिणि, गुञ्जन्मधुकर शिञ्जिनीसंहितविश्वलक्ष्य विषमविशिखस्य नित्यविजयजागरूकस्य त्वत्प्रियस्य मम संनिधौ का पुनः प्रज्ञा[^81] । केन वा कस्य वा मुक्तिर्भवित्री । किमिति नाम मध्य इव भवत्या मानसेऽपि सौक्ष्म्यं नालक्ष्यते ? (विहस्य) प्रिये, हन्त विदितमेतत् । नूनमिदानीं स्तनतटगतं स्थौल्यमेतदन्तरपि संक्रान्तम्[^82] । अथवा अविचारितरमणीयमबलाजनस्वाभाव्यं भवत्यामपि वर्तते । संपश्यतां 

भवती- 

-  
मयादिष्टः क्रोधः प्रथयति किमप्यान्ध्यमथ च 

स्मृतिभ्रंशः सेद्धा विघटयति बुद्धिं सपदि सः । 

तया मुक्तः क्षेत्री तमसि गहने विन्दति लयं 

तथा भूते किं वा जनयति[^83] विवेको जडमतिः ॥ ४३ ॥
</details>
<details open><summary>मूलम् - ४४</summary>

तदेवमसह्यवेगमस्मद्वयूहं विवेकामात्याः शमदमादयो न प्रस- 

हिष्यन्ते । स्वयं च दुर्जयो निखिलसुरासुरकोटीर[^84]विन्यस्तवामपादो 

महामोहः । न हि भवति तरक्षुर्मृगराजस्य[^85] परिपन्थी[^86] । 

परस्य पुरुषस्येव पञ्चभिश्च ममायुधैः । 

समयेषु विमध्यन्ते सत्त्ववन्तोऽपि शत्रवः ॥ ४४ ॥
</details>
<details open><summary>मूलम् - ४५</summary>

अपिच,  

अलमिह विबुधाद्यैरागमग्राह्यवाचो 

मुनिपरिषदि धर्मान् गायतो मुक्तिहेतून् । 

तपसि नियतवृत्तेस्तस्य देवस्य शान्तिं 

जनितयुवतिरत्नं दर्शयत्यूरुकाण्डम् ॥ ४५ ॥
</details>
<details open><summary>मूलम् - ४६</summary>

रतिः -- अय्यउत्त, संभावेमि सच्चं तुह भासिअं । अन्बह्म- कीडं अप्पडिहअं खु तुह माहप्पं । एदं उण अण्णाअपुत्रं आण- वेदु अय्यो । 

( आर्यपुत्र संभावयामि सत्यं तव भाषितम् । आब्रह्मकीटम- 

प्रतिहतं खलु तव माहात्म्यम् । एतत्पुनरज्ञातपूर्वमाज्ञापयत्वार्यपुत्रः । ) 

कामः-- किं तत् ?  

रतिः -- विवेअप्पहुदीणं महामोहम्प हुदीणं अ मिअंदमा- अंगाणं विअ किंणिमित्तं वेरंति । 

(विवेकप्रभृतीनां महामोहप्रभृतीनां च मृगेन्द्रमातङ्गानामिव 

किंनिमित्तं वैरमिति । ) 

कामः प्रिये, आकर्ण्यतामिदमादितः प्रभृति-  
त्रिगुणघटिताद्भोक्तुर्बुद्धिः सती तदनुव्रता 

समयनियतोच्छ्रायं त्रेधा कुलं समजीजनत् । 

प्रथममिह तद्भोगद्वेष्यं विवेकपुरःसरं 

द्वितयमितरज्जुष्टं रागप्रमोदमुखं मिथः ॥ ४६ ॥
</details>
<details open><summary>मूलम् - ४७</summary>

अत्र विवेको महामोहश्च समानशीलाभिः प्रकृतिभिरभि- 

षिक्तौ राजन्यौ । तयोरपि, 

मोहस्य धर्मपत्नी दुर्मतिरपवर्गदोषदृष्टिमयी । 

विषय रसदोषदृष्टिः सुमतिरनन्या विवेकस्य ॥ ४७ ॥
</details>
<details open><summary>मूलम् - ४८</summary>

रतिः तदो तदो । 

(ततस्ततः) 

कामः - [^87] ततश्च रजःप्रधाना रागादयस्तमःप्रसूतेः संसारचक्रवर्तिनो महामोहस्य दैत्यानुकूल[^88] रक्षःकुलन्यायेन साचिव्यमाचरन्ति । सत्त्वसंभवं तु विवेककुलमसहायमल्पसारं च जगति वर्तते । जनकश्चास्माकं क्षेत्रज्ञः स्वयं मध्यस्थस्वभावोऽपि सहधर्मचारिण्या देव्या बुद्धचा सहाद्य यावदस्मासु बहुलं दत्तदृष्टिः । तदिदमसहमाना नित्यनृशंसा विवेकादयो जातिवादिन इव स्वभङ्गमप्यनुमन्यमानाः पुरुषस्य भोगं तत्संवर्धकानस्मांश्चोत्सादयितुमीहन्ते ।  
अस्मत्तातेन चानादिभुक्तायां प्रकृतौ विविधान् दोषानुद्धाट्य तातं च तस्यामुपजनितवैराग्यं केनचिदुपायेन [^89]विघटय्य महाप्रस्थानेनापुनरावर्तिनं कर्तुमारभन्ते[^90] । तथा मर्कटरक्षःपती महापातकिनौ सुग्रीवविभीषणौ स्वकुलोत्सादने प्रमाणयन्ति[^91] । अत एवास्माभिरपि परित्यक्त सौभ्रात्रैस्तेऽमी दुरात्मानो जिघांस्यन्ते । [^92]ततः प्रवृत्तिनिवृत्तिपद्धती समाश्रित्य वयं च ते च संयतिष्यामहे । तदा  
तदा तु[^93] सत्त्वप्रधानं कुलं ज्योतिरिङ्गणज्योतिरिव द्युमणिकिरणैरस्माभि- 

रभिभूयते । 

सौहार्दमित्थमनवाप्य सहोदराणा- 

मासीत्स्वमूलगुणभेदवशाद्विरोधः । 

एकप्रजापतिभुवामपि वैरबन्धः 

स्वात्मावधिः स्वयमुदेति सुरासुराणाम् ॥ ४८ ॥
</details>
<details open><summary>मूलम् - ४९</summary>

रतिः - संतं पावं संतं पावं । पुत्ता एव्व पिदुणो भोअं विणासेंति[^94] । तह[^95] कहं सोअरा एव्व इअरेअर विद्धंसणलं पडहि- अआ होंति । णाह किं ण होज्ज ताणं तुम्हाणं वि समरदुद्दसाणिवारणसाहणं[^96] संधिः 

( शान्तं पापं शान्तं पापम् । पुत्रा एव पितुर्भोगं विनाशयन्ति[^97] । तथा कथं सोदरा एवेतरेतर विध्वंसनलम्पटहृदया भवन्ति । नाथ, किं न भवेत्तेषां युष्माकमपि समरदुर्दशा निवारण- साधनं संधिः ?) 

कामः --- मुग्धे, कथंचिदपि नात्र संधिः संभाव्यते । 

[^98]स्वतः सत्त्वविहीनानां सत्तयैवापराध्यताम्[^99] । 

कथंकारं प्रतीकारः कल्पकोटिशतैरपि ॥ ४९ ॥
</details>
<details open><summary>मूलम् - ५०</summary>

[^100]अपिच,

प्रतिपुरुषविभक्तमूर्तिभेदा 

वयमितरे च मिथः प्रतीपवृत्ताः । 

क्वचिदधिकरणे समापतन्तः 

सुतनु दधीमहि वध्यघातकत्वम्[^101] ॥ ५० ॥
</details>
<details open><summary>मूलम् - ५१</summary>

[^102]न खल्वर्थकामपराणामस्माकं नारायणपरायणैः[^103] कथायामपि संगतिरुपपद्यते । किंच यथाकथंचिदुपपद्यमानमप्यखण्डवैरि- खण्डनपण्डितो महामोहः कथंचिदपि संधिं नानुमन्यते । अहं वा कथमसहायवीरस्तमनुमन्ये । [^104]न खलु क्षुधितोऽपि शार्दूलः कदा- चिदपि शाद्वलमत्ति | 

रतिः -- अय्यउत्त, को उण तेहिं कुलग्घेहिं महाबलाणं तुम्हाणं वि उम्मूलणे उवाओ संमंतिओ[^105]  ?  
( कः पुनस्तैः कुलघ्नैर्महाबलानां युष्माकमप्युन्मूलने उपायः 

संमन्त्रितः ?) 

कामः -- अयि भीरु, अनुद्घाटनीयमिदं राजकुलरहस्यम् ; विशेषतः स्त्रीषु । 

रतिः -- ( [^106]हस्तौ संगृह्य) अय्यउत्त, साविदोसि मए पिअ सहेण वसंतेण अ । सच्चं विवरिज्जउ राअउलरहस्सं ।  
(आर्यपुत्र, शापितोऽसि मया प्रियसखेन वसन्तेन च । सत्यं विव्रियतां राजकुलरहस्यम् ।) \
वसन्त:- ([^107]स्वगतम्) किमत्र विवरणीयम् ? दुष्परिहरः खल्वनिर्धारितकालो नियतिविपर्यासः ।

(प्रकाशम्) सखे मकरध्वज,

मनोरथसमर्थानां महामोह विरोधिनाम् । \
मन्त्रभेदनमस्माभिः कार्य तत्परिपन्थिभिः ॥ ५१ ॥
</details>
<details open><summary>मूलम् - ५२</summary>

\
काम: - प्रिये, कथयामि तर्हि । अस्ति खल्वनभिज्ञकुल- \  
सार्वभौम विवेकहतक मूलाकर्तृत्वाभिमानादिनानाविधविषमदृष्टिसहकृतः कश्चिदस्मत्कुलाभिचारकाङ्क्षिभिरुपनिषदूषरनिष्ठैः कैश्चिन्निष्ठुरैरनुष्ठीयमानो निवृत्तिसंज्ञको धर्मः । यन्निष्ठस्य पुरुषस्य परदोषदर्शनादिष्वन्धबधिरमूकषण्डादिवदत्यन्त[^108] मवसन्नावस्थानमाकर्ण्यते । तेन च निष्प्रतिक्रियेण केनचिदवग्रहेणेव पुरुषमाविशता बुद्धिः संगंस्यते । तस्मात् किल तत्संगमादस्मत्कुलप्रद्वेषदूषितहृदया प्रशान्त-  
-मधुरवेषप्रच्छन्ना भवरसभोगभीमरथी[^109] परभक्त्यपरपर्याया ब्रह्मराक्षसी 

प्रादुर्भविष्यति । तथाहि 

; 

गुणत्रेतोन्मेषक्रमपरिणतानन्तविकृतिः 

क्वचित्काले बुद्धिः कुलयुगलकूटस्थगृहिणी ।  
अतिक्रूरात्यन्तप्रलयविधिदुर्मन्त्रपरुषां 

पुरा भीमाकारां सृजति परभक्तिं परवती ॥ ५२ ॥
</details>
<details open><summary>मूलम् - ५३</summary>

ततश्च  

प्रव्रज्यादियुता परत्र पुरुषे पातिव्रतीं विभ्रती 

भक्तिः सा प्रतिरुद्धसर्वकरणं[^110] घोरं तपस्तप्यते ।  
तुष्टा तेन जनार्दनस्य करुणा कुर्वीत तत्किंकरं 

कंचित्कैटभकोटिकल्पमसुरम् 

( इत्यर्धोक्ते विरमति) 

१११

वसन्तः - (स्वगतम् ) स खलु संकल्पसूर्यः ; 'निर्मूलन- स्त्वेष नः' इति शेषः । अन्यथा तु पूरयामि । ( प्रकाशम्) 

शेषं पुनर्दुर्वचम् ॥ ५३ ॥
</details>
<details open><summary>मूलम् - ५४</summary>

रतिः - (समय संभ्रमम् ) णाह, परिरक्ख परिरक्ख । ( नाथ, परिरक्ष परिरक्ष 1) 

( इति भर्तारमाश्लिष्यति )  
कामः -- (गाढमुपगुह्य, अभुक्तपूर्वमिव[^111] निर्वेशं नाटयन, 

आत्मगतम्) 

जनितवलयभङ्गे दत्तहारावमर्दे 

मुषितनिखिलखेदे मोहसंतोष हेतौ । 

सचकित परिरम्भे [^112]सांप्रतं कातराक्ष्या- 

स्त्यजति युगलचिन्तामङ्गयोरन्तरात्मा ॥ ५४ ॥
</details>
<details open><summary>मूलम् - ५५</summary>

( प्रकाशम्) सखि, महामोह सैनिकधुरंधरस्य मकरध्वजस्य मम प्रेयसी सती मा भैषीः । समाश्वसिहि समाश्वसिहि । इदं खल्वै-  
न्द्रजालिकनगर निगरणप्रायमनिपुण[^113] नैगमिक[^114] रथ्यापुरुषनिर्मितं किम- 

प्यैतिह्यम् । तथाहि--- 

 

कुवृत्तमिति कौक्कुटं व्रतमधिक्षिपद्भिस्तथा 

सुधाकरशतक्रतुप्रभृतिभिः स्वयं चस्खले ।

;  
नदद्भ्रमरपङ्क्तिके नमति कार्मुके मामके 

विरक्तिगृहदेहलीं क इह दोहली वीक्षते ॥ ५५ ॥
</details>
<details open><summary>मूलम् - ५६</summary>

तिष्ठन्तु वा मादृशा[^115] महाबला मन्त्रिणः । 

प्रमादालस्यनिद्रादिविविधव्यूहविग्रहः । 

प्रज्ञावरणघोरात्मा मोहः केन विजेष्यते ॥ ५६ ॥
</details>
<details open><summary>मूलम् - ५७</summary>

रतिः -- (स्वगतम् ) विहिवसेण विवरीअं भणिअं अय्य- उत्तेण । (प्रकाशम्) होज्ज मंगलं महाराअस्स । 

( विधिवशेन विपरीतं भणितमार्यपुत्रेण । भूयान्मङ्गलं 

महाराजस्य ।) 

वसन्तः---- 

अयि मन्मथपत्नि मा स्म भैषी- 

र्ननु मोहादिषु संस्थितेषु सत्सु । 

प्रकृतिं पुरुषः प्रपित्समानः 

प्रतिपद्येत विरक्तितो विमुक्तिम् ॥ ५७ ॥
</details>
<details open><summary>मूलम् - ५८</summary>

रतिः -- ( आत्मगतम्) आः ! वसन्तभासिअं वि विवरीअं 

विअ दीसह । (प्रकाशम्) अय्यउत्त, किं विवेअस्स णत्थि विवेओ, अमच्चाणं वा तस्स समदमप्पमुहाणं ? पुरिसे खु पइदिं मोत्तूण गए अम्हाणं ताणं वि अविसेससुलहं ओसाणं ।  
( आर्यपुत्र, किं विवेकस्य नास्ति विवेकः, अमात्यानां वा तस्य शमदमप्रमुखानाम् ? पुरुषे खलु प्रकृर्ति मुक्त्वा गतेऽस्माकं तेषामप्यविशेषसुलभमवसानम् ।) 

कामः - एवमेतत् । अस्मदुन्मेषमसहमानाः पुनरेते पापाः प्रज्ञाचक्षुषि क्वचित्पुरुषे साक्षिणि कुलद्वयमूलकूलंकषासु कुहनासु [^116]गहनमीहन्ते । सर्वथा मूढचेतसश्चैते मोघकर्माणो भविष्यन्ति । यतः, 

प्रसुप्तानपि युद्धेन सुग्रीवसुभटानिव । 

कर्मशक्तिरनुच्छेद्या 'पुनरुद्बोधयिष्यति[^117] ॥ ५८ ॥
</details>
<details open><summary>मूलम् - ५९</summary>

(नेपथ्ये) 

कोऽसौ विपर्यस्तदृष्टिरनुग्रहैकनियत कौतुकानस्मानेव [^118]पापान प्रलपति । रे रे दुर्विनीत दुराचार, निष्पन्दनिगलितकूटस्थानां नृशंसवृत्तीनां[^119] वः प्रतिक्षेपे पुरुषस्य निरस्त निखिलदुःखनिरतिशया- नन्दप्रापणे तदापि तद्बुद्ध्यनुप्रवेशेन स्वकुलसंजीवने च [^120]दनुजमथन- दयाधीनवृत्तयो वयं प्रवर्तामहे । अस्ति चौपनिषदोऽयमुद्धोषः-  
स्वाधीनसंसरणनाट्य निरूढवृत्तेः 

संतोषितः प्रणतिभूमिकयास्य पुंसः ।  
स्थाने विधास्यति विभुः स्थिरचिह्नभेदं 

क्रीडानटः स भगवान्कृपया[^121] स्वसाम्यम् ॥ ५९ ॥
</details>
<details open><summary>मूलम् - ६०</summary>

ततश्च,

रिपुमथनकृतं यशो महीयः पितृपरिरक्षणसंभृतश्च धर्मः । 

अभिमतघटनोद्भवश्च हर्षः सपदि विधास्यति संनिधिं स्वयं नः ॥ ६० ॥
</details>
<details open><summary>मूलम् - ६१</summary>

कामः --- (समयावहित्थमवलोक्य) प्रिये, मोहपरिपन्थिपक्षमूर्धाभिषिक्तः स्वयमसौ विवेकः सहधर्मचारिण्या सुमत्या  
सहाभ्यमित्रीय उपसर्पति । ( मुहूर्तं निर्वर्ण्य) । अयं हि- 

मुकुलयति विवित्सां मोहविध्वंसमिच्छन् 

विमृशति निगमान्तान् वीक्षते मोक्षधर्मान् । 

निशमयति च गीतां नित्यमेकान्तभक्त्या 

गुणपरिषदवेक्षी गुप्तमन्त्रो विवेकः ॥ ६१ ॥
</details>
<details open><summary>मूलम् - ६२</summary>

[^122]अपिच,  

प्रत्यङ्मुखीं सुमतिदीप्तिमिह प्रचिन्वन् 

प्राप्तोदयोऽप्यमितरागबलोपपन्नः ।  
क्षाम्यन्नहंकृतिमयीमवशो[^123] हिमानीं 

भास्वानसौ भजति विष्णुपदं विवेकः ॥ ६२ ॥
</details>
<details open><summary>मूलम् - ६३</summary>

तन्न सांप्रतमस्माभिरप्राप्तसमयैरसहायैश्चारातिसंनिधावात्मानं 

प्रकाशयितुम् । 

( इति समित्रकलत्रं निष्क्रान्तः) 

इति मिश्र विष्कम्भः  
(ततः प्रविशति राजा सुमतिश्च) 

राजा - (सविमर्शम् ) प्रिये, समाकर्णितस्त्वया अनवधिक दुरितविषवन[^124] मूलभूतस्यामन्ददर्पस्य कंदर्पवटोरयमाटोपः । यदसावशेषपापनिष्कृतौ प्रयतमानानस्मानेव पापान्[^125] परिवदति[^126] । अथवा 

पश्यति परेषु दोषानसतोऽपि जनः सतोऽपि नैव गुणान् । 

विपरीतमिदं स्वस्मिन् महिमा मोहाञ्जनस्यैषः ॥ ६३ ॥
</details>
<details open><summary>मूलम् - ६४</summary>

सुमतिः अय्यउत्त, विरूपा खु जणा णिअमुहदोसं [^127]णिम्मलेसु विदप्पणेसु समप्र्पेति । 

१९९ 

( आर्यपुत्र, विरूपाः खलु जना निजमुखदोषं निर्मलेष्वपि दर्पणेषु समर्पयन्ति ।) 

राजा - देवि, सत्यमेतत् । यथार्थदर्शिनी यथार्थवादिनी 

च भवती । किंच ; 

अन्यत्र, 

i 

निर्धूतनिखिलदोषा निरवधिपुरुषार्थलम्भनप्रवणा । 

सत्कविभणितिरिव त्वं सगुणालंकारभावरसजुष्टा ॥ ६४ ॥
</details>
<details open><summary>मूलम् - ६५</summary>

( विचिन्त्य) प्रिये, हन्त[^128] निर्विकारपुरुषपीडया क्रीडन्त 

एते कामक्रोध लोभादयः सुपन्थानमास्थिताः ; वयं पुनस्तमेव निः- श्रेयसेन योजयितुं समस्त जनसांसिद्धिकसुहृदो भगवतस्तापत्रयाभि-  
हतसर्वजन संजीवनी दयावृष्टिं प्रवाहयन्तः कदध्वना प्रस्थिताः । अहो 

महानयमुन्मत्तप्रलापः[^129] । पश्य मे त्वया सह निर्वर्तनीयं परानु- 

ग्रहव्रतम् -  
महत्यारम्भेऽस्मिन् मधुरिपुदयासंभृतधृति- 

र्बहिष्कृत्यारातीन् सुमुखि बहिरन्तश्च भवतः ।  
समाधावाधाय क्षपितवृजिनं क्षेत्रिणमहं 

परप्राप्त्या धन्यं परिणमयितुं प्राप्तनियमः ॥ ६५ ॥
</details>
<details open><summary>मूलम् - ६६</summary>

सुमतिः - अय्यउत्त, कहं सो णिणिम्मलमहाणंदसंत- सअंपआस[^130] सव्वजण दंसणजोग्गसहावो पुरिसो महामोहेण माणमद-  
मञ्चरप्पमुहेहिं दुब्विणीदेहिं दुब्वारगव्वसंकुलदुरिअमहोम्मिसंघाअ- संघडण[^131] भीसणे दुक्खसाअरम्मि णिक्खित्तो ? 

१३५ 

( आर्यपुत्र, कथं स नित्यनिर्मलमहानन्दशान्तस्वयंप्रकाशसर्व- जनदर्शनयोग्य स्वभावः पुरुषो महामोहेन मानमदमत्सरप्रमुखैरपि दुर्विनीतैर्दुर्वारगर्व संकुलदुरितमहोर्मिसंघात संघटनभीषणे दुःखसागरे 

निक्षिप्तः ?) 

राजा - प्रिये सूक्ष्मदर्शिनि[^132], ' किं दृष्टमपह्नोतव्यम् ? आग- 

मिकं वा किं न प्रत्येतव्यम् ? पश्यतु भवती-  
स्वतः प्राप्तं रूपं यदिह किल भावेषु तदपि 

त्यजन्तस्ते दृष्टा नियतिघटितोपाधिवशतः । 

प्रकृत्या तिष्ठन्ति ह्युपधिविगमे ते च तदसा- 

वनादिः संसारः पुरुषमुपरुन्द्धे गलति च ॥ ६६ ॥
</details>
<details open><summary>मूलम् - ६७</summary>

सुमतिः--एव्वं एदं[^133] । तह वि कहं एआवंतं कालं परम- कारुणिएण देव्वेण लच्छीवलहेण[^134] दूसहदुक्खसअदूमिओ[^135] पुरिसो उवेक्खिदो ? 

( एवमेतत् । तथापि कथमेतावन्तं कालं परमकारुणिकेन देवेन लक्ष्मीवल्लभेन दुःसहदुःखशतधूमितः पुरुष उपेक्षितः ?) 

राजा - किं न श्रूयते भवत्या --- यदनादिनिजकर्मरूपावि-  
द्यापरोधेन[^136] क्षेत्रज्ञोऽयमीश्वरेण क्षिप्तः संसरन्नवसरे तेनैव समु- 

द्ध्रियत इति । यथा --- 

मिथः कलहकल्पनाविषमवृत्तिलीलादया- 

परिग्रहणकौतुकप्रथितपारवश्यः प्रभुः ।

स्वलक्षितसमुद्गमे सुकृतलक्षणे कुत्रचित् 

घुणक्षतलिपिक्रमादुपनिपातिनः पाति नः ॥ ६७ ॥
</details>
<details open><summary>मूलम् - ६८</summary>

अत्र च [^137] 

सुखदुःखवाहिनीनां व्यत्ययविनिमयनिवर्तनानर्हे । 

नियतक्रमे प्रवाहे निपतितमुत्क्षिप्य मोदते देवः ॥ ६८ ॥
</details>
<details open><summary>मूलम् - ६९</summary>

सुमतिः- अय्यउत्त, अणाइम्मि गए काले अलद्धपुच्वो मोक्खो अनंते वि उवरिअणकालम्मि केण कहं लहिज्जइत्ति[^138] संकाकलंक कम्बुरिअं मे हिअअं । 

( आर्यपुत्र, अनादौ गते काले अलब्धपूर्वी मोक्षः अनन्तेऽप्युपरितनकाले केन कथं लभ्यत इति शङ्काकलङ्ककर्बुरितं 

मे हृदयम् ।) 

राजा -- देवि विवेकवल्लभे, अनधिगतप्रमाणतर्कसरणिरिव  
कथमेवमाशङ्कसे ? 

अथवा ; 

कालस्वभावनियतियदृच्छादिषु वस्तुषु । 

कारणं किमिवात्रेति तापसैरपि तर्कितम् ॥ ६९ ॥
</details>
<details open><summary>मूलम् - ७०</summary>

इदमत्र तावदवधातव्यम् - 

कर्माविद्यादिचक्रे प्रतिपुरुषमिहानादिचित्रप्रवाहे  

तत्तत्काले विपत्तिर्भवति हि विविधा सर्वसिद्धान्तसिद्धा ।

तल्लब्धस्वावकाशप्रथमगुरुकृपागृह्यमाणः कदाचि- 

न्मुक्तैश्वर्यान्तसंपन्निधिरपि भविता कश्चिदित्थं विपश्चित् ॥ ७० ॥
</details>
<details open><summary>मूलम् - ७१</summary>

सच मोक्ष्यमाणो[^139] मत्समक्षमादौ[^140] तावत् ; 

दर्पोदग्रदशेन्द्रियाननमनोनक्तंचराधिष्ठिते 

देहेऽस्मिन् भवसिन्धुना परिगते दीनां दशामास्थितः[^141] |  
अद्यत्वे हनुमत्समेन गुरुणा प्रख्यापितार्थः पुमान् 

लङ्कारुद्धविदेहराजतनयान्यायेन लालप्यते ॥ ७१ ॥
</details>
<details open><summary>मूलम् - ७२</summary>

अपिच, 

बहुलदुरितद्वारे ब्राह्मे[^142] पुरे परसंमत[^143]- 

स्वमतिघटितस्वातन्त्र्यत्वादयन्त्रितचेष्टितः ।


विषमसचिवैः स्वे स्वे कार्ये विगृह्य विकृष्यते

नरपतिरिव क्षीबो नानाविधैरयमिन्द्रियैः ॥ ७२ ॥
</details>
<details open><summary>मूलम् - ७३</summary>

( आर्यपुत्र एवं हुतवहवेष्टितगृहगतमिवात्मानमप्रमत्तबुद्धिः किं न निर्जिगमिषया रक्षति पुरुषः ? ) 

राजा - प्रिये सर्ववेदिनि, अनादिः खल्वयमलङ्घनीयो 

रागजलधिः । 

स्थिरत्रसविभक्तिमत् त्रिविधरागदृश्योदयं 

सुमृष्टमणिभित्तिवत्स्वयमभिद्यमानः पुमान् । 

त्रियुग्मगुणशिल्पिना त्रिगुणतूलिकाधारिणा 

विविच्य विनिवेशितं वहति चित्त्रमत्यद्भुतम् ॥ ७३ ॥
</details>
<details open><summary>मूलम् - ७४</summary>

सुमतिः - (सविषादम् ) इअं णाम उम्मत्तदसं पुरिसं बुद्धी 

पिअअमा किं ण बोहेइ ? 

( इदं नामोन्मत्तदशं पुरुषं बुद्धिः प्रियतमा किं न बोधयति ?) 

1 

राजा - प्रिये सूक्ष्मवादिनि,[^145] सापि खल्विदानीं स्वयं- [^146]प्रकाशापि सुप्तप्राया वर्तते । यथा- 

पत्यौ दूरं गतवति रवौ पद्मिनीव प्रसुप्ता 

म्लानाकारा सुमुखि निभृता वर्तते बुद्धिरम्बा । 

मायायोगान्मलिनितरुचौ वल्लभे तुल्यशीला 

राहुग्रस्ते तुहिनकिरणे निष्प्रभा यामिनीव ॥ ७४ ॥
</details>
<details open><summary>मूलम् - ७५</summary>

सुमतिः - अय्यउत्त, अइकलुणा इमा बुद्धिसहिअस्स पुरि- सस्स बंधदसा[^147] । एअस्स विउलदुक्खजालविह्मलस्स वित्थरेण मो- क्खाअमं पआसंतो विसंकं मं कुणसु । 

( आर्यपुत्र, अतिकरुणैषा बुद्धिसहितस्य पुरुषस्य बन्धदशा । एतस्य विपुलदुःखजाल विह्वलस्य विस्तेरण मोक्षागमं प्रकाशयन् विशङ्कां मां कुरुष्व ।) 

राजा - देवि अनवरतशोभनाशंसिनि, निदानमिह निपुण- मुपपादयन् [^148]प्रतिपन्नामेव भवतीं प्रत्यभिज्ञापयामि । 

दुरासेधस्थेम्ना दुरितपरिपाकेन भविनः 

प्रमाथी संसारः प्रशमरहितोऽयं प्रभवति ।  
निरोधे तस्यैका निरुपधिककारुण्यघटित-[^149]

स्वतन्त्रेच्छाशक्तिः स्वयमुपधिमाधाय[^150] रमते ॥ ७५ ॥
</details>
<details open><summary>मूलम् - ७६</summary>

सुमतिः- जइ मए वि एसो[^151] उवाही सुणिदव्वो[^152] ता मं 

अय्यतो आणवेदु । 

;  
( यदि मयाप्येष उपाधिः श्रोतव्यस्तदा मामार्यपुत्र 

आज्ञाप्रयतु | ) 

- राजा - प्रिये विशुद्धभाषिणि, श्रूयतामयमिह सूक्ष्मार्थ- संग्रहः- 

१५३ 

मदनमत्सरमानमयः पुमान् बहुपिशाचगृहीत इवार्भकः । 

निगमसिद्धनरेन्द्रनिरीक्षणा[^153]न्निपुणपद्धतिमभ्यवपद्यते[^154] ॥ ७६ ॥
</details>
<details open><summary>मूलम् - ७७</summary>

ततश्व, 

अनघदेशिक दृष्टिसुधाप्लवे विधिवशादुपसेदुषि देहिनः । 

विमलबोधमुखा विविधा गुणाः परिणमन्त्यपवर्गदशाङ्कुराः[^155] ॥ ७७ ॥
</details>
<details open><summary>मूलम् - ७८</summary>

"  
अपिच,

स्वाधीनेतरपातभीतिपरुषस्वर्वासदुर्वासना- 

पाशाकर्षणयन्त्रणाभिरभितः क्षिप्तात्मनः क्षेत्रिणः | 

निष्पत्यूहविजृम्भमाण करुणादुग्धार्णवे निर्भरा 

भक्तिः सेत्स्यति भागधेयवशतः माप्ये परे ब्रह्मणि ॥ ७८ ॥
</details>
<details open><summary>मूलम् - ७९</summary>

अत्र चान्तरा सर्वस्वदक्षिणोऽयमध्वरः प्रवर्तते । यत्र तु, 

[^156]त्वया जुष्टः पत्न्या विधिवदिह यष्टा स्वयमहं 

विधत्ते चार्त्विक्यं शमदममुखोऽयं गुणगणः ।  
अकस्मादुद्देश्यो भवति [^157]भगवानात्महविषः 

पशुर्बद्धो मुक्तिं भजति विगलत्कर्मनिगलः ॥ ७९ ॥
</details>
<details open><summary>मूलम् - ८०</summary>

इदमप्यत्र भवत्या भावनीयम् -

स्वरक्षणभरार्पणक्षणिकसत्रिणः क्षेत्रिणः 

प्रवर्त्य कृपया स्थिति प्रभुरभूतपूर्वोदयाम् ।  
जगद्विपरिवर्तनप्रथितनित्यशक्तिः स्वयं 

क्षिपत्यपुनरङ्कुरं दुरितमस्य लक्ष्मीपतिः ॥ ८० ॥
</details>
<details open><summary>मूलम् - ८१</summary>

सुमतिः - अय्यउत्त, एव्वं णाम वणिज्जंती ओवग्गदसा 

पुरिसस्स कइआ होहि^इ ?  
( आर्यपुत्र, एवं नाम वर्ण्यमाना अपवर्गदशा पुरुषस्य कदा 

भविष्यति ?) 

राजा -[^158]देवि त्रैलोक्य वेदिनि, दुःसहानादिदुःखसागरनिमग्नस्य यथागमं यथान्यायं च केनचित्कारणेन समुत्तारः संभविष्यतीति संतोष्टव्यं तावत् । इह हि, 

निरपायदेशिकनिदर्शितामिमां 

कमलासहायकरुणाधिरोहणीम् ।  
क्रमशोऽधिरुह्य कृतिनः समिन्धते 

परिशुद्धसत्वपरिकर्मिते पदे ॥ ८१ ॥
</details>
<details open><summary>मूलम् - ८२</summary>

अपिच ; 

 

स्वयमुपशमयन्ती स्वामिनः [^159] स्वैरलीलां 

स्वमतमिह दुहाना स्वादु पथ्यं प्रजानाम् ।

 नियतमियमिदानीमन्यदा वा भवित्री 

निरवधिसुखसिद्धयै निष्प्रकम्पानुकम्पा ॥ ८२ ॥
</details>
<details open><summary>मूलम् - ८३</summary>

इयं हि[^160], 

अविरलगुणच्छाया मायातपप्रतिरोधिनी 

परिहृतरजःपङ्का तापैरसंघटिता त्रिभिः ।  
मधुरिपुदयामूर्तिर्दिव्या निराकृतकण्टका 

वहति निगमाद्वर्तन्येषा[^161] पुरीमपराजिताम् ॥ ८३ ॥
</details>
<details open><summary>मूलम् - ८४</summary>

सुमतिः - अय्यउत्त, अपरिमिअदुरिअभरिअस्स जंतुणो दुक्खसाअरादो उत्तारणव अणं बालअणसंतोसवअणं विअ[^162] उवच्छं- दणं ति पेक्खामि ।  
( आर्यपुत्र, अपरिमितदुरितभरितस्य जन्तोः दुःखसागरादुत्तारणवचनं बालजनसंतोषवचनमिवोपच्छन्दनमिति पश्यामि ।) 

राजा - भद्रे अबाधितार्थग्राहिणि, मा स्म मिथ्यादृष्टिमुपतिष्ठ । सुमतिः खल्वसि । अपि दृष्टः क्वचिदाप्तागमस्य बाधः, ऐश्वरस्य वा भक्तजन संरक्षणप्रतिज्ञानस्य ? इयं ते प्रत्यायना - 

शपे दैष्टिक्येन स्वयमिह भवत्या च सुमते 

स्वयैव द्रष्टव्यः स्वपनविगमोन्मीलितधिया[^163] ।  
अहंकारग्राहग्रहकदनसाक्रन्दतनुभृ- 

न्मुमुक्षासंरम्भो[^164] मुरमथनसंकल्पमहिमा ॥ ८४ ॥
</details>
<details open><summary>मूलम् - ८५</summary>

अथवा साधारणः खल्वयं समाश्रितसंरक्षणसंरम्भः । तथाहि- 

दीनो दृप्यतु वापराध्यतु[^165] परं व्यावर्ततां वा तत[^166]- 

स्त्रातव्यः शरणागतः शकनतः सद्भिस्तथा स्थाप्यते ।  
विश्वामित्रकपोतराघवरघुव्योमाध्वगप्रेयसी- 

नालीजवबृहस्पतिप्रभृतिभिर्नन्वेष घण्टापथः ॥ ८५ ॥
</details>
<details open><summary>मूलम् - ८६</summary>

सुमतिः - अय्यउत्त, होंति खु महंता पिआमहष्पमुहा वि मोक्खकामेहिं तेहि तेहिं उवासिज्जता । ता किं सिरीवई एव्व णिव्वाणस्स कालणं भणिज्जइ ? 

(आर्यपुत्र, भवन्ति खलु महान्तः पितामहप्रमुखा अपि मोक्ष कामैस्तैस्तैरुपास्यमानाः । तत्किं श्रीपतिरेव निर्वाणस्य कारणं भण्यते ?)  
राजा --- प्रिये अतिसूक्ष्मदर्शिनि, किं न मन्यसे । असाधारणं हि मधुमथनस्य माहात्म्यम् ; 

पुरावेधः स्तम्बावधिपुरुषसृष्टेः स्थितिमति[^167] 

स्थिरा भक्तिः सूते विपदुपरतिं पुंसि परमे ।  
तदन्यानभ्यर्चन्नभिलषितमुक्तिः[^168] सुरगणा[^169]- 

नुदन्यां प्रालेयैरुपशमयितुं वाञ्छति जडः ॥ ८६ ॥
</details>
<details open><summary>मूलम् - ८७</summary>

न खलु सहस्रमप्यालेख्यदिवसकरा[^170] अन्धकारं प्रतिक्षिपन्ति । 

आबध्नती विगतशान्तिमनादिनिद्रां 

चेतस्विनस्त्रिगुणशक्तिमयी त्रियामा 

नाथस्य केवलमसौ नरकान्तकर्तुः[^171] 

संकल्पसूर्यविभवेन समापनीया ॥ ८७ ॥
</details>
<details open><summary>मूलम् - ८८</summary>

सुमतिः--अय्यउत्त, अज्ज खु देवाणं मुणीणं वि परावर- पुरिसविवेअणे डोलाअइ चिंता । तुए उण कहं एक्कमि पुरिसोत्तमे णिट्ठा णिअमिज्जइ ? 

( आर्यपुत्र, अद्य खलु देवानां मुनीनामपि परावरपुरुष विवेचने डोलायते चिन्ता । त्वया पुनः कथमेकस्मिन् पुरुषोत्तमे निष्ठा नियम्यते ? ) 

राजा - देवि, ननु सोपबृंहणनिपुणनिरूपिताभिरुपनिषद्भि- 

रेव । प्रसिद्धं खलु वेदविप्रकेशवानाम्[^172] ऐकराश्यम् । 

मेयं विष्णुर्वेदवादाश्च मानं मातारश्च ब्राह्मणाः सत्त्वनिष्ठाः ।

इत्थं तेषामैकराश्यं प्रतीमः कीटप्रायैर्दुर्विदग्धैः किमन्यैः ॥ ८८ ॥
</details>
<details open><summary>मूलम् - ८९</summary>

अपिच,  

शास्त्राण्यालोढ्य सर्वाण्यशिथिलगतिभि[^173]र्युक्तिवर्गैर्विचार्य 

[^174]स्वान्तर्निर्धार्यं तत्त्वं स्वभुजमपि महत्युद्धरन् सूरिसंघे ।  
सत्यं सत्यं च सत्यं पुनरिति कथयन् सादरं वेदवादी 

पाराशर्यः प्रमाणं यदि क इह परः केशवादाविरस्ति ॥ ८९ ॥
</details>
<details open><summary>मूलम् - ९०</summary>

" महाजनो येन गतः स पन्थाः " इति च महर्षिभाषितम् । दृश्यते चैतत् - 

तर्को न प्रतितिष्ठति प्रभवति त्रय्यापि वैयाकुली 

क्षोभं यान्ति मिथः क्षता ऋषिगिरः क्षुद्रोक्तयः किं पुनः ।  
इत्थं तत्त्वविनिश्चयो निधिरिव क्षिप्तो गुहाभ्यन्तरे 

पन्थानं तु महाजनस्य निपुणः प्रत्यञ्चमध्यञ्चति ॥ ९० ॥
</details>
<details open><summary>मूलम् - ९१</summary>

महान्तश्च व्यासवाल्मीकिमनुबृहस्पतिशुकशौनकप्रभृतयः 

[^175]प्रवदन्त्यस्माकमध्वानम्। तिष्ठन्त्वेते बहवः[^176] । अयं पुनरेकोऽपि, 

अपजन्मजरादिकां समृद्धिं कृपया संमुखयन्नशेषपुंसाम् । 

परदैवतपारमार्थ्यवेदी परिगृह्णातु[^177] पराशरः स्वयं नः ॥ ९१ ॥
</details>
<details open><summary>मूलम् - ९२</summary>

सुमतिः - [^178]अय्यउत्त, अणुत्तरं एवं उत्तरं । अज्ज उण अनंतसाहणणिअमंतणिरूवणविलंब असहंतस्स तुरंतहिअअस्स 

अणस्य सव्वाअमसारं संकलऊण दंसेढुं तुमं पत्थमि । 

f  
( आर्यपुत्र, अनुत्तरमेतदुत्तरम् । अद्य पुनरनन्तसाधननिग- 

मान्तनिरूपणविलम्बमसहमानस्य त्वरमाणहृदयस्य चेतनस्य सर्वा- 

गमसारं संकलय्य दर्शयितुं त्वां प्रार्थयामि ।) 

राजा -- साधु विचिन्तितं भवत्या । तदिदं प्रदर्शयामि- 

स्वसंकल्पोपघ्नत्रिविधचिदचिद्वस्तुविततिः 

पुमर्थानामेकः स्वयमिह चतुर्णां प्रसवभूः ।  
शुभस्रोतोभाजां श्रुतिपरिषदां श्रीपतिरसा- 

वनन्तः सिन्धूनामुदधिरिव विश्रान्तिविषयः ॥ ९२ ॥
</details>
<details open><summary>मूलम् - ९३</summary>

अपिच ; 

परः पद्माकान्तः प्रणिपतनमस्मिन् हिततमं 

शुभस्तत्संकल्पश्चुलकयति संसारजलधिम् । 

झटित्येवं प्रज्ञामुपजनयता केनचिदसा- 

वविद्यावेतालीमतिपतति मन्त्रेण पुरुषः ॥ ९३ ॥
</details>
<details open><summary>मूलम् - ९४</summary>

किंतु ; 

प्रिये, संमितमतीनामपि चित्तसमाधानहेतुः संग्रहो दर्शितः । 

धृतनिगमकवचगूढाः कष्टं संप्रति कुदृष्टयः केचित् । 

छलयन्ति सौगतादीन् स्यालोपालम्भतुल्यया वाचा ॥ ९४ ॥
</details>
<details open><summary>मूलम् - ९५</summary>

अथ च विस्तरेण प्रतिविधिरस्य वेदान्तेषु विपुलमतिभिरनुसंधीयते । दृष्टमेव खलु विदुषां समासव्यासधारणम् । 

सुमतिः - सुठु भणिअं अय्यउत्तेण । एवं वि तेहिं तेहिं महेसिमएहिं तहिं वि तारिसेहिं परिज्जंता णिअमंता चोराकिगोधणसरिसा होंतित्ति संपण्णसद्धसा मह चिंता | 

(सुष्ठु भणितमार्यपुत्रेण । एवमपि तैस्तैर्महर्षिमतैस्तर्कैरपि तादृशैः प्रतार्यमाणा निगमान्ताश्चोराकृष्टगोधनसदृशा भवन्तीति संपन्नसाध्वसा मम चिन्ता |)  
राजा -- अलमतिशङ्कया ; 

अविप्लुतपरिग्रहस्मृतिशतैककण्ठी श्रुतिः 

स्वभक्तिविकलस्मृतीः[^179] स्वपनतोऽपि न प्रेक्षते ।

स्वतः प्रमितिसाधनी सुदृढतर्कगुप्ता च सा 

रुणद्धि पुनरप्रतिष्ठितकुतर्ककोलाहलम् ॥ ९५ ॥
</details>
<details open><summary>मूलम् - ९६</summary>

(नेपथ्ये) 

मूलच्छेदभयोज्झितेन महता मोहेन दुर्मेधसा 

कंसेन प्रभुरुग्रसेन इव नः कारागृहे स्थापितः ।  
विख्यातेन विवेकभूमिपतिना विश्वोपकारार्थिना

कृष्णेनेव बलोत्तरेण घृणिना[^180] मुक्तश्रियं[^181] प्राप्स्यति ॥ ९६ ॥
</details>
<details open><summary>मूलम् - ९७</summary>

राजा - ( कर्णे दत्वा सानन्दम् ) प्रिये, श्रूयते सेयम- कृत्रिम सरस्वतीवा वितथवादिन्यशरीरिणी भारती । 

सुमतिः - ( सानन्दम् ) अय्यउत्त, तिअसभासिअं खु एदं । ण खु कहं वि अलिअं होज्ज ।  
(आर्यपुत्र, त्रिदशभाषितं खल्वेतत् । न खलु कथमप्यलीकं भवेत् ।) राजा - प्रिये, सर्वथा तावत् त्वत्सहायस्य मे हस्तगतैव विजयसिद्धिः । अपिच ; 

रिपुगणविजिगीषाविन्दुलेशोऽप्यसौ मे 

मधुजिदनुजिघृक्षावाहिनीवर्धितात्मा | 

सफलयितुमधीष्टे साधु संप्लावयिष्यन् 

[^182]यतिगणबहुमान्यं यत्रसंतानवृक्षम् ॥ ९७ ॥
</details>
<details open><summary>मूलम् - ९८</summary>

(पुनर्नेपथ्ये दुन्दुभिध्वनिः) 

उभौ - (कर्णं दत्तः) 

सुमतिः - ( सविस्मयम् ) अय्यउत्त, 

कुलवइमोक्खणूसबमिअंगकहा कहिआ 

णवसमरूसुआ विण अ होइ गइंदघडा । 

तह विजुअंत हों तथणइण्णुणिह कणिओ 

कह कह को वि हंत णिहिलं मुहलेइ णहं ॥ 

(आर्यपुत्र, 

कुलपतिमोक्षणोत्सवमृदङ्गकथा कदा 

नवसमरोत्सुकापि न च भवति गजेन्द्रघटा ।  
तथापि युगान्तभवत्स्तनयित्नुनिभक्वणितः 

कथं कथं कोऽपि हन्त निखिलं मुखरयति नभः  ) ॥ ९८ ॥
</details>
<details open><summary>मूलम् - ९९</summary>

राजा - प्रिये, अस्मद्विजयसंनाहसंधुक्षकैरमरपतिभिरय-  
-मभिहन्यते दुन्दुभिः । तदिह स्थापित स्वपक्षैरस्माभिः परपक्ष- 

प्रतिक्षेपे प्रयतितव्यम् । 

( इत्युभौ परिक्रम्य निष्क्रान्तौ) 

इति कवितार्किकसिंहस्य सर्वतन्त्रस्वतन्त्रस्य श्रीमद्वेंकटनाथस्य वेदान्ताचार्यस्य कृतिषु संकल्पसूर्योदये स्वपक्षप्रकाशो नाम प्रथमोऽङ्कः । ॥ ९९ ॥
</details>
