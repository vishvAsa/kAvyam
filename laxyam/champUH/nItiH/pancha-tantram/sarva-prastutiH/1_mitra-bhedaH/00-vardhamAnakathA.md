---
title: १-०० वर्धमानकयात्रा

---
टीका [ऽत्र](https://archive.org/details/PanchatantraSanskritHindi-JpMishra1910)।

## प्रवेशः
मित्र-भेदः ।  

वर्धमान-वृत्तान्तः ।  

अथातः प्रारभ्यते मित्र-भेदो नाम प्रथमं तन्त्रम्,  
यस्यायम् आदिमः श्लोकः -

<details><summary>हिन्दी</summary>

अव यहां से मित्रभेद नाम का प्रथम तन्त्र प्रारम्भ किया जाता है जिसका यह सर्वप्रथम श्लोक है-- 
</details>


**वर्धमानो** महान् **स्नेहः**  
सिंह--गो-वृषयोर् वने ।  
पिशुनेनातिलुब्धेन  
जम्बुकेन **विनाशितः** ॥ १॥

<details><summary>हिन्दी</summary>

वन में एक सिह और बैल के बीच जो अधिक स्नेह बढ़ा हुआ था, चुगलखोर और अत्यधिक लालची गीदड़ ने नष्ट कर दिया ॥ १ ॥ 
</details>


## वणिक्चिन्ता
तद् यथा ऽनुश्रूयते -  
अस्ति दक्षिणात्ये जनपदे **महिलारोप्यं नाम नगरम्** ।  
तत्र धर्मोपार्जित-भूरि-विभवो वर्धमानको नाम  
**वणिक्-पुत्रो बभूव** ।  
तस्य कदाचिद् रात्रौ शय्यारूढस्य **चिन्ता समुत्पन्ना** -  

<details><summary>हिन्दी</summary>

इस प्रकार सुना जाता है कि दक्षिण देश में महिलारोप्य नाम का एक नगर था । वहाँ धर्मपूर्वक अत्यधिक धन उपार्जन करनेवाला वर्द्धमान नाम का एक बनिये का पुत्र था । एक समय रात्रि में शय्या पर सोते हुए उसे चिन्ता उत्पन्न हुई--
</details>


<div class="js_include" includetitle="true" newlevelforh1="3" unfilled url="../../upadeshAH/arthaH/arthaprashaMsA/"></div>
<div class="js_include" includetitle="true" newlevelforh1="3" unfilled url="../../upadeshAH/arthaH/arthArjana-upAyAH/"></div>
<div class="js_include" includetitle="true" newlevelforh1="3" unfilled url="../../upadeshAH/arthaH/vANijya-vibhAgAH/"></div>  



## सञ्जीवकसमस्या
इत्य् एवं संप्रधार्य मथुरा-गामीनि भाण्डान्य् आदाय शुभायां तिथौ गुरु-जनानुज्ञातः सुरथाधिरूढः प्रस्थितः । तस्य च मङ्गल-वृषभौ संजीवक-नन्दक-नामानौ गृहोत्पन्नौ धूर्वोढारौ स्थितौ । तयोर् एकः संजीवकाभिधानो यमुना-कच्छम् अवतीर्णः सन् पङ्कपूरम् आसाद्य कलित-चरणो युग-भङ्गं विधाय निषसाद ।

अथ तं तद्-अवस्थम् आलोक्य वर्धमानः परं विषादम् अगमत् । तदर्थं च स्नेहार्द्र-हृदयस् त्रि-रात्रं प्रयाण-भङ्गम् अकरोत् । अथ तं विषण्णमालोक्य सार्थिकैर् अभिहितम्—  
भोः श्रेष्ठिन् ! किम् एवं वृषभस्य कृते सिंह-व्याघ्र-समाकुले बह्व्-अपायेऽस्मिन् वने समस्त-सार्थस्त्वया सन्देहे नियोजितः । उक्तञ्च -  

> न स्वल्पस्य कृते भूरि  
नाशयेन् मतिमान् नरः ।  
एतद् एवात्र पाण्डित्यं  
यत् स्वल्पाद् भूरि-रक्षणम् ॥ १९॥ +++(र५)+++  

अथासौ तद् अवधार्य संजीवकस्य रक्षा-पुरुषान् निरूप्याशेष-सार्थं नीत्वा प्रस्थितः ।  
अथ रक्षा-पुरुषा अपि बह्व्-अपायं तद्-वनं विदित्वा संजीवकं परित्यज्य पृष्ठतो गत्वाऽन्येद्युस् तं सार्थवाहं मिथ्याऽहुः -  
"स्वामिन् मृतो ऽसौ संजीवकः । अस्माभिस् तु सार्थवाहस्याभीष्ट इति मत्वा वह्निना संस्कृत" इति । +++(र५)+++  
तच् छ्रुत्वा सार्थवाहः कृतज्ञतया स्नेहार्द्र-हृदयस् तस्यौर्ध्व-देहिक-क्रिया वृषोत्सर्गादिकाः सर्वाश् चकार । +++(र५)+++