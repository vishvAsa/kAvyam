---
title: वाणिज्यविभागाः
unicode_script: devanagari
---

तच् च **वाणिज्यं सप्त-विधम्**  
अर्थागमाय स्यात् ।  
तद् यथा -  
गान्धिक-व्यवहारः, +++(पर-कृत-)+++निक्षेप-प्रवेशः,  
गोष्ठिक+++(←गोस्थान/मनुष्य-समिति)+++-कर्म ,  
परिचित-ग्राहकागमः +++(अन्यत्र क्रयणाय)+++,  
मिथ्या-क्रय-कथनम् +++(यतः स्व-समुदाये लोभो गर्हितः)+++,  
कूट-तुला-मानम्,  
देशान्तराद् भाण्डानयनं चेति ।  
उक्तं च -  

<details><summary>हिन्दी</summary>

धन की प्राप्ति के लिए सात प्रकार का वाणिज्य होता है । जैसे -  
( १ ) सुगन्धित द्रव्यों जड़ी-बुटी आदि का व्यवसाय,  
(२) निक्षेप-प्रवेश- अर्थात् दूसरे कों वस्तु धरोहर रखना  
और उसे उसके बदले घ्या पर रुपया देना,  
( ३ ) गोष्ठिक ( गाय से सम्बन्धित ) कर्म  
अथवा गोष्ठिक कर्म अर्थात् समाज सम्बन्धी कर्म  
( समाज में मुखिया बनकर न्यायान्याय का विचार 'सामाजिक सेवा' करना )  
( ४ ) परिचित ग्राहकों को खींचना,  
(५) विक्री करते समय थोड़े मूल्य में खरीदी चीज का अधिक मूल्य बताना,  
( ६ ) तराजू तौलने में चालबाजी करना और  
( ७ ) दूसरे देश से वरंतन आदि वस्तुओं को लाना । 

कहा गया है कि- 
</details>


पण्यानां गान्धिकं पण्यं  
किम् अन्यैः काञ्चनादिभिः ।  
यत्रैकेन च यत् **क्रीतं**  
तच् छतेन **प्रदीयते** ॥ १३॥

निक्षेपे पतिते हर्म्ये श्रेष्ठी स्तौति स्व-देवताम् ।  
"निक्षेपी म्रियते तुभ्यं प्रदास्याम्य् उपयाचितम्" ॥ १४॥ +++(४)+++

गोष्ठिक-कर्म-नियुक्तः  
श्रेष्ठी चिन्तयति चेतसा हृष्टः ।  
वसुधा वसु-संपूर्णा  
मयाद्य लब्धा किम् अन्येन ॥ १५॥  

परिचितम् आगच्छन्तं  
ग्राहकम् उत्कण्ठया विलोक्यासौ ।  
हृष्यति तद्-धन-लब्धो  
यद्वत् पुत्रेण जातेन ॥ १६॥  

अन्यच् च -  

पूर्णापूर्णे माने  
परिचित-जन-वञ्चनं तथा नित्यम् ।  
मिथ्या-क्रयस्य कथनं  
प्रकृतिर् इयं स्यात् किरातानाम् ॥ १७॥  

द्विगुणं त्रिगुणं वित्तं भाण्ड-क्रय-विचक्षणाः ।  
प्राप्नुवन्त्य् उद्यमाल् लोका दूर-देशान्तरं गताः ॥ १८॥
