+++
title = "अविश्वासः"
+++

**न वध्यन्ते** ह्य् अविश्वस्ता  
बलिभिर् दुर्बला अपि ।  
विश्वस्तास् त्व् एव **वध्यन्ते**  
बलवन्तोऽपि दुर्बलैः ॥१.१२३॥  

बृहस्पतेर् अपि प्राज्ञो  
न विश्वासे व्रजेन् नरः ।  
य इच्छेद् आत्मनो वृद्धिम्  
आयुष्यं च सुखानि च ॥१.१२४॥  

शपथैः सन्धितस्यापि  
न विश्वासे व्रजेद् रिपोः ।  
राज्य-लाभोद्यतो वृत्रः  
शक्रेण शपथैर् हतः ॥१.१२५॥  

न विश्वासं विना शत्रुर्  
देवानाम् अपि सिद्ध्यति ।  
विश्वासात् त्रि-दशेन्द्रेण  
दितेर् गर्भो विदारितः ॥१.१२६॥
