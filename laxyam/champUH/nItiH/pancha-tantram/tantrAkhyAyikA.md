+++
title = "तन्त्राख्यायिका"
domain = "साहित्यम्"
sub-domain = "पद्यम्"
language = "संस्कृतम्"
"books contributor" = "राष्ट्रियसंस्कृतविश्वविद्यालयः, तिरुपतिः"
"serial no." = "Ebharati-3013"
source_url = "https://www.ebharatisampat.in/readbook3.php?bookid=Njg0NzE0ODc2NjMyOTgy&pageno=MjI0MjQyNjk5NTk="

+++
[[तन्त्राख्यायिका	Source: [EB](https://www.ebharatisampat.in/readbook3.php?bookid=Njg0NzE0ODc2NjMyOTgy&pageno=MjI0MjQyNjk5NTk=)]]

\[



*तन्त्राख्यायिक*



अस्ति कश्चिद्वणिजकः ।

नगरसमीपे तेन देवतायतनं क्रियते ।

तत्र ये कर्मकारास्स्थपत्यादयः ! मध्याह्नवेलायाम्

आहारनिमित्तं भोजनमण्डपं अनुप्रविष्टाः ।

अकस्माच्चानुषङ्गिकं देवगृहे वानरयूथं आगतं ।

अथ तत्रैकस्य शिल्पिनोऽर्धस्फोटितकाष्ठस्तम्भो

अर्जुनमयः खदिरकीलकेन मध्ये यन्त्रनिखातेनावस्तब्धो

अवतिष्ठते ।

तत्र कदाचिद्वानरयूथो गिरिशिखरादवतीर्य स्वेच्छया

तरुशिखरप्रासादशृङ्गदारुनिचयेषु प्रक्रीडितुं आरब्धः ।

एकस्तु तत्रासन्नविनाशश्चापलादुपविश्य स्तम्भे यन्त्रचारम्

उद्दिश्येदं आह ।

केनायं अस्थाने कीलको निखातः ।

इति पाणिभ्यां एव सङ्गृह्योत्पाटितुं आरब्धः ।

स्थानाच्चलिते कीले यद्वृत्तं ! तदनाख्येयं ! एवं एव भवता

ज्ञातं इति ।



\[१,२ Sछकलुन्द्ठ्र्ॐमेल्\]



अस्ति कश्चिद्ग्ॐआयुराहारविच्छेदात्क्षुत्क्षामकण्ठ इतश्च

इतः परिभ्रमन्नुभयसैनस्यायोधनभूमिं अपश्यत् ।

तत्र च महान्तं शब्दं अशृणोत् ।

तद्भयसंक्षुभितहृदयः किं इदं ! विनष्टोऽस्मि ! कस्यायं

शब्दः ! क्व वा कीदृशो वैष शब्द इति ! चिन्तयता दृष्टा

गिरिशिखराकारा भेरी ।

तां च दृष्ट्वाचिन्तयत् ।

किं अयं शब्दोऽस्यास्स्वाभाविकः ! उत परप्रेरित इति ।

अथ सा यदा वायुप्रेरितैर्वृक्षाग्रैस्स्पृश्यते ! तदा शब्दं करोति !

अन्यदा न ! इति तूष्णीं आस्ते ।

स तु तस्यास्सारासारतां ज्ञातुं संनिकर्षं उपश्लिष्टः ।

स्वयं च कौतुकादुभयोर्मुखयोरताडयत्! अचिन्तयच्च ।

गम्यं चैतद्भक्स्यं च मम ।

इत्यवधार्यैकदंष्ट्रया क्षुधाविष्टः पाटितवान् ।

परुषत्वाच्च चर्मणः कथमपि न दंष्ट्राभङ्गं अवाप्तवान् ।

प्रतिबद्धाश्च पुनरप्यचिन्तयत् ।

नूनं अस्या अन्तर्भक्ष्यं भविष्यतीति ।

इत्यध्यवस्य भेर्या मुखं विदार्यान्तः प्रविष्टः ।

तस्मिन्नपि न किञ्चिदासादितवान् ।

प्रतिनिवर्तितुं अशक्तोऽन्तर्लीनार्धकायो विहस्याब्रवीत् ।

पूर्वं एव मया ज्ञातं इति ।



\[१,३ \]



अस्ति कस्मिंश्चित्प्रदेशे परिव्राड्देवशर्मा नाम ।

तस्यानेकसाधूपपादितसूक्ष्मवासोविशेषोपचयान्महत्य्-

अर्थमात्रा संवृत्ता ।

स च न कस्यचिदपि विश्वासं याति ।

अथ कदाचिदाषाढभूतिर्नाम परवित्तापहृत्कथं इयम्

अर्थमात्रास्य मया परिहर्तव्येति वितर्क्यावलगनरूपेण

उपगम्य तत्कालेन च विश्वासं अनयत् ।

अथ कदाचिदसौ परिव्राजकस्तीर्थयात्राप्रसङ्गे तेन

आषाढभूतिना सह गन्तुं आरब्धः ।

तत्र च कस्मिंश्चिद्वनोद्देशे नदीतीरे मात्रान्तिक

आषाढभूतिं अवस्थाप्यैकान्तं उदकग्रहणार्थं गतः ।

अपश्यच्च महन्मेषयुद्धं ।

अनवरतयुद्धशक्तिसम्पन्नयोश्च तयोश्

शृङ्गपञ्जरान्तरोद्भूतसृग्बहु भूमौ निपतितं दृष्ट्वा

आशाप्रतिबद्धचित्तः पिशितलोभतया ग्ॐआयुस्तज्जिघृक्षुस्

सम्पीडितोद्घातात्सद्यः पञ्चत्वं अगमत् ।

अथ परिव्राड्विस्मयाविष्टोऽब्रवीत् ।

जम्बुको हुडुयुद्धेनेति ।

कृतशौचश्चागतस्तं उद्देशं आषाढभूमिं अपि

गृहीतार्थमात्रासारं अपक्रान्तं नापश्यद्देवशर्मा ।

केवलं त्व्

अपविद्धत्रिदण्डकाष्ठकुण्डिकापरिस्रावणकूर्चकाद्य्

अपश्यत्! अचिन्तयच्च ।

क्वासावाषाढभूतिः ।

नूनं अहं तेन मुषितः ।

इत्युक्तवान् ।

वयं चाषाढभूतिनेति ।

अथासौ कपालशकलग्रन्थिकावशेषः कञ्चिद्ग्रामं अस्तं

गच्छति रवौ प्रविष्टः ।

प्रविशन्नेकान्तवासिनं तन्त्रवायं अपश्यत्! आवासकं च

प्रार्थितवान् ।

तेनापि तस्यात्मीयगृहैकदेशे स्थानं निर्दिश्य भार्या

अभिहिता ।

यावदहं नगरं गत्वा सुहृत्समेतो मधुपानं क्र्त्वा

आगच्छामि ! तावदप्रमत्तया गृहे त्वया भाव्यं ।

इत्यादिश्य गतः ।

अथ तस्य भार्या पुंश्चली दूतिकासञ्चोदिता शरीरसंस्कारं कृत्वा

परिचितसकाशं गन्तुं आरब्धा ।

अभिमुखश्चास्या भर्ता मदविलोपासमाप्ताक्षरवचनः

परिस्खलितगतिरवस्रस्तवासास्समायातः ।

तं च दृष्ट्वा प्रत्युत्पन्नमतिः कौशलादाकल्पं अपनीय

पूर्वप्रकृतं एव वेषं आस्थाय पादशौचशयनाद्यारम्भम्

अकरोत् ।

कौलिकस्तु गृहं प्रविश्य निद्रावशं अगमत् ।

सुप्तप्रतिबुद्धश्चासौ तां आक्रोष्टुं आरब्धः ।

पुंश्चलि ! त्वद्गतं अपचारं सुहृदो मे वर्णयन्ति ।

भवतु ।

पुष्टं निग्रहं करिष्यामीति ।

असावपि निर्मर्यादा प्रतिवचनं दातुं आरब्धा ।

पुनरपि चासौ प्रतिबुद्धस्तां मध्यस्तूणायां रज्ज्वा

सुप्रतिबद्धां कृत्वा प्रसुप्तः ।

दूतिकैतां पुनर्गमनाय प्रचोदितवती ।

सा तूत्पन्नप्रतिभा दूतिकां आत्मीयदर्शनसंविधानेन

बद्ध्वा कामुकसकाशं ययौ ।

असावपि प्रतिबुद्धस्तथैव तां आक्रोष्टुं आरब्धः ।

दूतिका तु शङ्कितहृदयानुचितवाक्योदाहरणभीता न किञ्चिद्

उक्तवती ।

तन्त्रवायस्तु शाठ्यादियं न किञ्चिन्ममोत्तरं प्रयच्छति

इत्युत्थाय तस्यास्तीक्ष्णशस्त्रेण नासिकां छित्त्वाब्रवीत् ।

तिष्ठैवंलक्षणा ।

कस्त्वां अधुना वार्त्तां पृच्छति ।

इत्युक्त्वा निद्रावशं उपागमत् ।

आगता च सा तन्त्रवायी दूतिकां अपृच्छत् ।

का ते वार्त्ता ।

किं अयं प्रतिबुद्धोऽभिहितवान् ।

कथय कथयेति ।

दूतिका तु कृतनिग्रहा नासिकां दर्शयन्ती सामर्षं आह ।

शिवास्ते सर्वा वार्त्ताः ।

मुञ्च ।

गच्छामीति ।

तथा त्वनुष्ठिते नासिकां आदायापक्रान्ता ।

तन्त्रवाय्य्- अप्य्कृतकबद्धं आत्मानं तथैवाकरोत् ।

कौलिकस्तु यथापूर्वं एव प्रतिबुद्धस्तां आक्रोशत् ।

असावपि दुष्टा बहु धृष्टरं आह ।

धिग्घतोऽसि ।

को मां निरागसं विरूपयितुं समर्थः ।

शृण्वन्तु मे लोकपालाः ।

यथाहं क्ॐआरं भर्तारं मुक्त्वा नान्यं परपुरुषं

मनसापि वेद्मि ! तथा ममानेन सत्येनाव्यङ्ग्यं मुखं अस्त्व्

इति ।

अथासौ मूर्खः कृतकवचनव्यामोहितचित्तः प्रज्वाल्योल्काम्

अव्यङ्गमुखीं जायां दृष्ट्वा प्रोत्फुल्लनयनः परिचुम्ब्य

हृष्टमना बन्धवादवमुच्य पीडितं च परिष्वज्य शय्याम्

आरोपितवान् ।

परिव्राजकस्त्वादित एवारभ्य यथावृत्तं अर्थं अभिज्ञातवान् ।

दूतिकापि हस्तकृतनासापुटा स्वगृहं गत्वाचिन्तयत् ।

किं अधुना कर्तव्यं इति ।

अथ तस्या भर्ता नापितो राजकुलात्प्रत्यूषस्यागत्य तां भार्यां आह

।

समर्पय ! भद्रे ! क्षुरभाण्डं ।

राजकुले कर्म कर्तव्यं इति ।

सा च दुष्टाभ्यन्तरस्थैव क्षुरं एव प्राहिणोत् ।

स च समस्तक्षुरभाण्डासमर्पणात्क्रोधाविष्टचित्तो

नापितस्तं एव तस्याः क्षुरं प्रतीपं प्राहिणोत् ।

अथासावार्तरवं उच्छैः कृत्वा पाणिना नासापुटं प्रमृज्य

असृक्पातसमेतां नासिकां क्षितौ प्रक्षिप्याब्रवीत् ।

परित्रायध्वं ! परित्रायध्वं ।

अनेनाहं अदृष्टदोषा विरूपितेति ।

तथाभ्यागतै राजपुरुषैः प्रत्यक्षदर्शनां तां दृष्ट्वा

विरूपां कीलपार्ष्णिलगुडैरतीव हतं पश्चाद्बाहुबन्धश्

च तया सह धर्मस्थानं उपनीतो नापितः ।

पृच्छ्यमानश्चाधिकृतैः किं इदं महद्विशसनं स्वदारेषु

त्वया कृतं इति यदा बहुश उच्यमानो नोत्तरं प्रयच्छति ! तदा

धर्माधिकृताश्शूलेऽवतंस्यतां इत्याज्ञापितवन्तः ।

निष्पापं च परिव्राट्च्छूलस्थानं नीयमानं नापितं दृष्ट्वा

सत्त्वानुकम्पया चोपलब्धतत्त्वार्थोऽधिकरणं उपगम्य

धर्मस्थानाधिकृतानब्रवीत् ।

नार्हथैनं अदोषकर्तारं नापितं शूले समारोपयितुं ।

यत्कारणं ! इदं आश्चर्यत्रयं श्रूयतां ।



\[ जम्बुको हुडुयुद्धेन वयं चाषाढभूतिना ।

दूतिका तन्त्रवायेन त्रयोऽनर्थास्स्वयं कृतः । ।५५ । । \]



समुपलब्धतत्त्वार्थैश्चाधिकृतैः परित्रायितो नापित इति ।



\[१,४\]



अस्ति कस्मिंश्चित्प्रदेशे वृक्षः ! तस्मिंश्च वायसौ दम्पती

प्रतिवसतस्स्म ।

तयोस्तु प्रसवकाले तद्वृक्षविवरानुसार्य्- असञ्जातक्रियाण्य्

एवापत्यानि कृष्णसर्पो भक्षयति स्म ।

अथ तेनापकारनिर्वेदनादन्यवृक्षमूलवासिनं

प्रियसुहृदं ग्ॐआयुं अपृच्छ्यत ! यथा ।

भद्र ! किं एवं गते प्राप्तकालं भवान्मन्यते ।

बालघातित्वाच्च वृद्धयोरभाव एवावयोः ।

ग्ॐआयुः ।



\[ भक्षयित्वा बहून्मत्स्यानुत्तमाधममध्यमान् ।

अतिलौल्याद्बकः पश्चान्मृतः कर्कटविग्रहात् । ।६० । । \]



वायसः ।

कथं चैतत् ।

ग्ॐआयुः ।



\[१,५\]



अस्ति ! कश्चिद्बको वृद्धभावात्सुखोपायां वृत्तिम्

आकाङ्क्षमाणः कस्मिंश्चित्सरःप्रदेशेऽधृतिपरीतं इव

आत्मनो रूपं प्रदर्शयन्नवस्थितः ।

तत्रानेकमत्स्यपरिवृत एकः कुलीरकोऽब्रवीत् ।

माम ! किं अद्याहारकृत्यं नानुष्ठीयते यथा पुरेति ।

बकः ।

अहं मत्स्यादः ।

तेनोपाधिना विना युष्मान्ब्रवीमि ।

मया युष्मानासाद्य पूर्वं प्राणरक्षा कृता ।

सम्प्राप्तो ममाद्य वृत्तिविच्छेदः ।

अतोऽहं विमनाः ।

कुलीरकः ।

माम ! केन कारणेन ।

बकः ।

अद्य मत्स्यबन्धैरेतत्सरस्समीपेनातिक्रामद्भिरभिहितं ।

बहुमत्स्योऽयं ह्रदः ।

अस्मिञ्जालं प्रक्षिपामः ।

नगरसमिपेऽन्ये ह्रदा अनासादिताः ।

तानासाद्य पुनरागमिष्याम इति कथयां आसुः ।

तत्! भद्र ! विनष्टा नाम यूयं ।

अहं अपि वृत्तिच्छेदादुत्सन्न एव ।

ततस्तैर्विज्ञप्तः ! यथा ।

यतैवापायश्श्रूयते ! तत एवोपायोऽपि लभ्यते ।

तदर्हस्यस्मान्परित्रातुं ।

बकः ।

अण्डजोऽहं असमर्थो मानुषविरोधे ।

किन्त्वस्माद्ध्रदादन्यं जलाशयं युष्मान्सङ्क्रामयिष्यामि

।

ततस्तैर्विश्वासं उपगतैस्तात ! भ्रातर्! मातुल ! मातुल ! मां नय

! मां नय ! प्रथमतरं नयस्वेत्यभिहितं ।

असावपि दुष्टमतिः क्रमेण नीत्वा कौशलादजस्रं तान्भक्षयन्

परं परितोषं उपागतः ।

कुलीरकस्तु मृत्युभयोद्विग्नो मुहुर्मुहुस्तं प्रार्थितवान् ।

माम ! मां अपि तावदर्हसि मृत्युमुखात्परित्रातुं इति ।

स तु दुष्टात्माचिन्तयत् ।

निर्विण्णोऽस्म्यनेनैकरसेन मत्स्यपिशितेन ।

एनं अपि तावद्रसविशेषं आस्वादयिष्यामि ।

ततस्समुत्क्षिप्य वियत्सर्वाम्भस्स्थानानि परिहृत्यैकदेशे

तप्तशिलायां अवतीर्णः ।

कुलीरकोऽपि पूर्वभक्षितमत्स्यशरीरावयवराशिं दृष्ट्वा

एवाचिन्तयत् ।

निहता अनेन दुरात्मना प्रज्ञापूर्वकं ते मीनाः ।

तत्किं अधुना प्राप्तकालं ।

अथवा ।



\[ अभियुक्तो यदा पश्येन्न काञ्चिद्गतिं आत्मनः ।

युध्यमानस्तदा प्राज्ञो म्रियेत रिपुणा सह । ।६१ । । \]



अनभिज्ञोऽपि बकः कुलीरकसन्दंशग्रहस्य मौर्ख्यात्

कुलीरकसकाशाच्छिरश्छेदं अवाप्नवान् ।

कुलीरकोऽपि गृहीत्वा बकग्रीवां उत्पलनालवद्

आकाशगमनप्रसाधितचिह्नमार्गो मत्स्यान्तिकं एव प्रायात् ।

तैश्चाभिहितः ।

भ्रातः ! क्वासौ माम इति ।

अथासावब्रवीत् ।

पञ्चत्वं उपगतः ।

तस्यैतद्दुरात्मनश्शिरः ।

भक्षितास्तेनोपधिना बहवस्स्वयूथ्या वः ।

सोऽपि मत्सकाशाद्विनष्ट इति ।

अतोऽहं ब्रवीमि ।

भक्षयित्वा बहून्मत्स्यानिति ।

अथ वायसो जम्बुकं आह ।

आवयोः किं प्राप्तकालं मन्यसे ।

गोमायुः ।

सुवर्णसूत्रं आदायात्रावासके स्थाप्यतां ।

असंशयं तत्स्वामी तं कृष्णसर्पं घातयिष्यति ।

इत्युक्त्वा स सृगालोऽपक्रान्तः ।

अथ वायसस्सुवर्णसूत्रान्वेषी राजगृहं प्रायात् ।

दृष्टं च तेनान्तःपुरैकदेशे धौतवस्त्रयुगलोपरि

सुवर्णसूत्रं उत्तममणिविरचितं महार्हं प्रक्षाल्य चेटिकया

स्थापितं ।

तच्चावस्थाप्यान्यया सह कथां कर्तुं आरब्धा ।

वायसस्तु तद्गृहीत्वा वियता शनैरात्मानं दर्शयन्स्वं आलयं

प्रति प्रायात् ।

अथारक्षिपुरुषैः प्रासमुद्गरत्ॐअरपाणिभिर्महता जवेन

गत्वा वृक्षोऽवलोकितः ! यावत्तेन तत्स्वनीडे स्थापितं ।

तत्रैकेनारोहता दृष्टं ! कृष्णभुजङ्गो वायसपोतान्

भक्षयित्वा निद्रावशं अगमत् ।

तेन चासौ सुप्त एव घातितः ।

तत्कृत्वा सुवर्णसूत्रं आदाय गत इति ।



\[१,६ ल्”wए उन्दःअसे\]



अस्ति ! कस्मिंश्चिद्वनान्तरे महान्सिंहः प्रतिवसति स्म ।

सोऽजस्रं मृगोत्सादं कुरुते ।

अथ ते मृगास्सर्वए एवाभिमुखाः प्रणतचित्ता

हरिततृणाङ्कुरवक्त्रधारिणोऽवनितलासक्तजानवस्तं

मृगराजं विज्ञापयां आसुः ।

भो मृगराज किं अनेन परलोकविरुद्धेन स्वामिनो नृशंसेन

निष्कारणं सर्वमृगोत्सादनकर्मणा कृतेन ।

वयं तावद्विनष्टा एव ! तवाप्याहारस्याभावः ।

तदुभयोपद्रवः ।

तत्प्रसिद ।

वयं तु स्वामिन एकैकं वनचरं वारेण स्वजातिसमुत्थं

प्रेषयामः ।

तथा कृते कालपर्ययाच्छशकस्य वारोऽभ्यागतः ।

स तु सर्वमृगाज्ञापितो रुषितमनाश्चिन्तयां आस ।

अन्तकरोऽयं मृत्युमुखप्रवेशः ।

किं अधुना प्राप्तकालं ममेति ।

अथवा बुद्धिमतां किं अशक्यं ।

अहं एवोपायेन व्यापादयामि सिंहं ।

इति तस्याहारवेलां क्षपयित्वा गतः ।

असावपि क्षुत्क्षामकण्ठः क्रोधसंरक्तनयनस्

स्फुरद्वदनदशनसङ्घर्षदंष्ट्राकरालो

लाङ्गूलास्फालनाकारभयकृत्तं आह ।

सुक्रुद्धैरपि किं क्रियतेऽन्यत्र प्राणवियोगात् ।

स त्वं अद्य गतासुरेव ।

कोऽयं तव वेलात्ययः ।

शशकः ।

न ममात्मवशस्यातिक्रान्ता ! स्वामिन्! आहारवेला ।

सिंहः ।

केन विधृतोऽसि ।

शशः ।

सिंहेनेति ।

तच्छ्रुत्वा परमोद्विग्नहृदयस्सिंहोऽब्रवीत् ।

कथं अन्योऽत्र मद्भुजपरिरक्षिते वने सिंह इति ।

शशो बाढं इत्याह ।

अथ सिंहो व्यचिन्तयत् ।

किं अनेन हतेन कारणं मम ।

तं सपत्नं सन्दर्शयिष्यतीति ।

तं च व्यापाद्यैनं भक्षयिष्यामि ।

इति तं आह ।

मम तं दुरात्मानं दर्शयस्वेति ।

असावपि शशोऽन्तर्लीनं अवहस्य बृहस्पत्युशनसोर्नीतिशास्त्रं

प्रमाणीकृत्य स्वार्थसिद्धये विमलजलसंपन्नं

द्विपुरुषप्राप्योदकं इष्टकाचितं महान्तं कूपं अदर्शयत् ।

असावप्यात्मकायप्रतिबिम्बानभिज्ञतया

कुमार्गापन्नचित्तोऽयं असौ सपत्न इति मत्वा सहसैव तस्य

उपरि सन्निपतितो मौर्ख्यात्पञ्चत्वं अगमत् ।



\[१,७ लौसुन्द्Fलोह्\]



अस्ति कस्यचिद्राज्ञस्सर्वगुणोपेतं अनन्यसदृशं शयनं ।

तस्मिन्प्रच्छदपटैकदेशे मन्दविसर्पिणी नाम यूका प्रतिवसति स्म ।

अथ तस्मिंष्टिण्टिभो नाम मत्कुणो वायुना प्रेरितस्सन्निपतितः ।

स तु तच्छयनं अतिसूक्ष्मोत्तरच्छदं उभयोपधानं

जाह्नवीपुलिनविपुलं परममृदु सुरभि च दृष्ट्वा परं

परितोषं उपगतः ।

तत्स्पर्शाकृष्टमना इतश्चेतः परिभ्रमन्कथं अपि तया

मन्दविसर्पिण्या समेतः ।

तयाभिहितः ।

कुतस्त्वं अस्मिन्नयोग्याधिवास आगतः ।

अपगम्यतां अस्मादिति ।

मत्कुणः ।

आर्ये ! मया तावदिहानेकप्रकाराणि मांसान्यास्वादितानि

ब्राह्मणक्षत्रियविट्छूद्रान्तस्स्थानि रुधिराणि च ।

तानि तु रूक्षाणि पिच्छिलान्यतुष्टिकराण्यमनोज्ञानि ।

यः पुनरस्य शयनस्याधिष्ठाता ! तस्य मनोरमं अमृतोपमम्

असृग्भविष्यति ।

अजस्रं भिषग्भिः प्रयत्नादौषधाद्युपक्रमाद्

वातपित्तश्लेष्मनिरोधादनामयतया स्निग्धपेशलद्रवैस्

सखण्डगुडदाडिमत्रिकटुकपटुभिस्

स्थलजजलजखेचरबलवत्प्रधानपिशितोपब्रंहितैराहारैर्

उपचितं रुधिरं रसायनं इव मन्ये ।

तच्च सुरभि पुष्टिकरं चेच्छाम्यहं त्वत्प्रसादाद्

आस्वादयितुं इति ।

अतोऽसौ मन्दविसर्पिण्य्- आह ।

असम्भाव्यं एतत्त्वद्विधानां अग्निमुखानां दंशवृत्तीनां ।

अपगम्यतां अस्माच्छयनात् ।

ततोऽसौ तस्याः पादयोर्निपतितः ।

सा तु दाक्षिण्यात्तथा नामेति प्रतिपन्ना ।

किन्तु नैवाकाले न चातिमृदुभागे त्वयास्य प्रहर्तव्यं इति ।

सोऽब्रवीत् ।

कोऽस्य कालः ।

अनभिज्ञोऽहं अपरिचितत्वात् ।

सा त्वकथयत् ।

मधुपानश्रमागतनिद्रस्य रतिविलासनिर्भरसुप्तस्य च

शनैर्मृदुतया भवता विचारणीयं ।

मदश्रमनिद्रापरीतकायो नाशु प्रबुध्यतएइति ।

एवं अवस्थापिते प्रथमप्रदोषए एवाकालज्ञेन दष्टः ।

असावपि पर्थिव उल्मुकदग्ध इव संलीनकुक्षिप्रदेशस्

ससम्भ्रमं उत्थायाह ।

अहो ! दष्टोऽस्मि केनापि ।

अथ मत्कुणश्चकितत्वाद्राजवचनं श्रुत्वा शयनादवतीर्य

अन्यद्विवरं आश्रितः ।

शय्यापालैरपि स्वाम्यादेशात्सुनिपुणं अन्विषद्भिर्वस्त्रं

परिवर्तयद्भिरन्तर्लीना मन्दविसर्पिणी समासादिता व्यापादिता च ।



\[१,८ ढेर्ब्लौए Sछकल्\]



अस्ति कस्मिंश्चिन्नगरसमीपे सन्निकृष्टविवराभ्यन्तरशायी

जम्बुकश्चण्डरवो नाम ।

स कदाचिदाहारं अन्वेषमाणः क्षपां आसाद्य क्षुत्क्षामगलस्

सम्मीलितलोचनः परिभ्रमन्नगरं प्रविष्टः ।

तन्नगरवासिभिश्च सारमेयैस्

तीक्ष्णदशनकोटिविलुप्यमानावयवो

भयभैरवफेत्काररवपूरितदिग्विवर इतस्ततः प्रस्खलन्

पलायमानः कस्मिंश्चिदज्ञानान्नीलीकलशे सन्निपतितः ।

श्वगणश्च यथागतं प्रायात् ।

असावपि कृच्छ्रेणायुश्शेषतयास्मान्नीलीकलशात्समुत्तस्थौ

।

अथास्य तच्छरीरं नीलीरसरञ्जितं दृष्ट्वा समीपवर्तिनः

क्रोष्टुकगणाः कोऽयं इति भयतरलदृशस्सर्वा दिशः

प्रदुद्रुवुः ।

असावप्यचिन्तयत् ।

नूनं इमां स्वरूपविकृतिं दृष्ट्वैते पलायन्तए इति ।

अथ धीरचित्तस्तांश्छनैरवादीत् ।

अलं सम्भ्रमेण ।

अहं आखण्डलाज्ञया सकलश्वापदकुलपालनक्षमः

क्षितितलं आगत इति ।

अथ तद्वचनं आकर्ण्य

सिंहव्याघ्रचित्रकवानरशशहरिणवृषदंशजम्बुका

दयश्श्वापदगणास्तं प्रणेमुः ।

प्रतिदिनं च केसरिकरजकुलिशदारितमत्तेभपिशितैर्

आपूर्यमाणकुक्षिः कक्षं इव तं जम्बुकपूगं बहिः कृत्वा

सिंहव्याघ्रादीनासन्नवर्तिनश्चकार ।

एकदा त्वसौ विविधपिशितनाशितक्षुद्दिक्षु स्थितानां

क्रोष्टुकानां क्रोशतां निनादं श्रुत्वा त्वरिततरं उच्चैर्निननाद

।

अतस्ते सिंहादयस्त्रपया भूभागदृष्टिभाजः कष्टं अहो !

वञ्चितास्स्मः ! क्रोष्टायं इत्यवधार्य रुषा तं परुषगिरं

नाशितवन्त इति ।



\[१,९ Kअमेल्, ल्”wए, Pअन्थेर्, Kर्„हे उन्द्ऽछकल्\]



अस्ति ! कस्मिंश्चिद्वनोद्देशे मदोत्कटो नाम सिंहः प्रतिवसति स्म ।

तस्यानुचरास्त्रयः पिशिताशिनो द्वीपिवायसग्ॐआयवः ।

अथ तैर्भ्रमद्भिर्दृष्टस्सार्थवाहपरिभ्रष्ट उष्ट्रः ।

तं चाज्ञातपूर्वरूपं हास्यजननं दृष्ट्वा सिंहः

पृष्टवान् ।

इदं अपूर्वं सत्त्वं इह वने पृच्छ्यतां ।

कस्त्वं इति ।

ततोऽवगततत्त्वार्थो वायसोऽब्रवीत् ।

आख्यातनामोष्ट्रोऽयं इति ।

ततस्तेन सिंहसकाशं विश्वास्यानीतः ।

तेनापि यथावृत्तं आत्मनो वियोगस्सार्थवाहात्समाख्यातः ।

सिंहेन चास्याभ्यवपत्तिरभयप्रदानं च दत्तं ।

एवं च वर्तमाने कदाचित्सिंहो

वन्यगजयुद्धरदनक्षतशरीरो गुहावासी संवृत्तः ।

पञ्चषड्दिवसातिक्रान्ते च काले सर्वए एव तए आहारवैकल्याद्

आत्ययिकं आपतिताः ।

यतोऽवसन्नाः ! ततस्सिंहेनाभिहिताः ।

अहं अनया रुजा न क्षमः पूर्ववदाहारं भवतां उत्पादयितुं ।

ते यूयं आत्मार्थेऽपि तावदभ्युद्गमं कुरुत ।

ते तं आहुः ।

एवं गते किं अस्माकं आत्मपुष्ट्यर्थेनेति ।

सिंहः ।

साध्वनुजीविवृत्तं मदुपरि भक्तिश्च भवतां ।

अतिशोभनं अभिहितं ।

शक्ता भवन्तः ! सरुजश्चाहं ।

तन्ममैतदवस्थस्योपनयताहारं इति ।

यदा च न किञ्चिदूचुः ! तदा तेनाभिहिताः ।

किं अनया व्रीडया ।

अन्विष्यतां किञ्चित्सत्त्वं ।

अहं एतदवस्थोऽपि युष्माकं आत्मनश्चोत्पादयिष्ये

प्राणयात्रार्थं इति ।

एवं उक्त्वा तेऽप्युत्थाय सह क्रथनकेन वनान्तरं प्रविष्टाः ।

व्युदस्य क्रथनकं दुष्टमन्त्रं आरब्धाः ।

तत्र वायस आह ।

विनाशिता वयं अनेन स्वामिना स्वाधीनेऽप्यर्थे ।

तावाहतुः ।

कथं ।

सोऽब्रवीत् ।

नन्वयं क्रथनक इति ।

तए आहुः ।

अयं अस्माकं विश्वासोपगतशरणागतो वयस्यत्वेऽनुज्ञातः ।

स आह ।

शष्पभुजः पिशिताशिनश्च विषमसम्बन्धाः ।

ततस्तावूचतुः ।

स्वामिनायं अभयप्रदानेन रक्ष्यते ।

तेन चायुक्तं अशक्यं चैतदिति ।

पुनरपि वायसोऽब्रवीत् ।

तिष्ठत यूयं यावदहं एवैतदर्थं सम्प्रतिपादयिष्यामि ।

इत्युक्त्वा सिंहसकाशं अगमत् ।

सिंहेन चाभिहितं ।

अन्विष्टं युष्माभिः किञ्चित्सत्त्वं इति ।

काकः ।

यस्य चक्षुर्बलं वा स्यात्! सोऽन्विष्यतु ।

वयं तु सर्वए एवाहारवैकल्यादन्धाः परिक्षीणशक्तयश्

च ।

किन्तु प्राप्तकालं अवश्यं विज्ञप्यसे ।

स्वामिना विनाशितस्स्वात्मनात्मा स्वाधीनेऽप्यर्थे ।

सिंहः ।

कथं ।

काकः ।

नन्वयं क्रथनक इति ।

सिंहः ।

कष्टं ।

नृशंसं एतत् ।

मयास्याभ्यवपत्तिरभयं च प्रसादीकृतं ।

अपि च ।



\[ न गोप्रदानं न महीप्रदानं

न चान्नदानं हि तथा प्रधानं ।

यथा वदन्तीह महाप्रधानं

सर्वप्रधानेष्वभयप्रदानं । ।११७ । । \]



काकः ।

अहो स्वामिनो धर्मशास्त्रं प्रति प्रतिभा ।

एतदन्यदपि प्रधानं महर्षिवचनं ! यथा श्रेयसां अर्थे

पापीयानारम्भः ।

अपि चोक्तं ।



\[ त्यजेदेकं कुलस्यार्थे ग्रामस्यार्थे कुलं त्यजेत् ।

ग्रामं जनपदस्यार्थे स्वात्मार्थे पृथिवीं त्यजेत् । ।११८ । । \]



पुनश्चाह ।

मा स्वामी स्वयं व्यापादयतु ।

मयास्योपधिना वध आरब्धः ।

सिंहः ।

कथं इव ।

काकः ।

अयं तावदेतदवस्थं स्वामिनं अस्मांश्च दृष्ट्वा स्वयम्

आत्मानं अन्यपुष्ट्यर्थं स्वर्गगमनाय सत्त्वहिताय निवेदयति ।

एवं अभिहितवति वायसे सिंहो मतिभ्रमं इवार्पितो न किञ्चिदप्य्

उदाहृतवान् ।

असावपि पुनस्तत्सकाशं गत्वा कृतकवचनैः प्रत्येकं

विज्ञापितवान् ।

सिंहान्तिकं गतैर्युष्माभिरेवं वक्तव्यं इति ।

ततः कृतसंविदस्सह क्रथनकेन सिंहसकाशं गताः ।

अथ वायसः प्रणम्य सिंहं विज्ञापितवान् ।

देव ! स्वामिशरीरं सर्वथा रक्ष्यं अस्मच्छरीरेणेति ।

अथासावाह ।

अकल्पकायो भवान् ।

न युष्मच्छरीरोपभोगे कृतेऽप्यस्माकं किञ्चित्

तृप्तिकारणं भवति ।

तस्मिंश्चापयाते ग्ॐआयुरभिहितवान् ।

अस्मान्मम विशिष्टतरं शरीरं ।

तन्मत्प्राणैः क्रियतां प्राणयात्रेति ।

तं अपि तथैवाभिहितवान् ।

अपयाते च तस्मिन्द्वीप्य्- आह ।

आभ्यां मम विशिष्टतरं शरीरं इदं उपयुज्यतां इति ।

तं अप्यसावाह ।

अकल्पकायो भवानपीति ।

तच्छ्रुत्वा क्रथनकोऽचिन्तयत् ।

नैवात्र कश्चिद्विनाश्यते ।

तदहं अप्येवं एव ब्रवीमि ।

तत उत्थाय सिंहान्तिकं उपगम्याब्रवीत् ।

देव ! एभ्यो मम विशिष्टतरं शरीरं ।

तस्मान्मच्छरीरेणात्मनः प्राणयात्रा क्रियतां इति ।

एवं अभिवदन्नेव द्वीपिग्ॐआयुभ्यां विदारितोभयकुक्षिस्सद्यः

पञ्चत्वं उपगतो भक्षितश्चेति ।



\[१,१० Sत्रन्द्ल्„उफ़ेरुन्दंईर्\]



अस्ति ! समुद्रतीरैकदेशे टीटिभदम्पती प्रतिवसतस्स्म ।

अथ कदाचित्प्रसोष्यमाणया टीटिभ्या भर्ताभिहितः ।

किञ्चित्स्थानं अन्विष्यतां ! यत्राहं प्रसुवे ।

असावकथयत् ।

नन्वेतदेव स्थानं वृद्धिकरं ।

अत्रैव प्रसूष्वेति ।

साब्रवीत् ।

अलं अनेन सापायेन ।

अवश्यं एव समुद्रजलवेलाप्लवनान्ममापत्यविनाशो भवति

।

असावाह ।

भद्रे ! न शक्तो महोदधिर्मया सार्धं ईदृशं

वैरानुबन्धं कर्तुं इति ।

साब्रवीत् ।

बह्वसदृशं तव समुद्रेण बलं ।

कथं आत्मनो ज्ञायते सारासारता ।

उक्तं च ।



\[ दुःखं आत्मा परिच्छेत्तुं एवं योग्यो न वेति वा ।

एवंविद्यस्य विज्ञानं सफलास्तस्य बुद्धयः । ।१२६ । । \]



अपि च ।



\[ मित्राणां हितकामानां यो वाक्यं नाभिनन्दति ।

स कूर्म इव दुर्बुद्धिः काष्ठाद्भ्रष्टो विनश्यति । ।१२७ । । \]



टीटिभः ।

कथं चैतत् ।

टीटिभी ।



\[१,११ ःअंससुन्द्ऽछिल्द्क्र्”ते\]



अस्ति ! कस्मिंश्चित्सरसि कम्बुग्रीवो नाम कच्छपः प्रतिवसति स्म ।

तस्य द्वौ सुहृदौ विकटसंकटनामानौ हंसौ ।

अथ कालविपर्यये द्वादशवार्षिक्य्- अनावृष्टिरापतिता ।

ततस्तयोर्मतिरुत्पन्ना ।

क्षीणतोयं इदं सरः ।

अन्यं जलाशयं गच्छावेति ।

किं पुनश्चिरोषितं प्रियमित्रं कम्बुग्रीवं आमन्त्रयावहे ।

तथा चानुष्ठिते कच्छपेनाभिहितौ ।

कस्मान्ममामन्त्रणं क्रियते ।

यदि तु स्नेहोऽस्ति ! ततो मां अप्यस्मान्मृत्युमुखात्त्रातुं अर्हथः

।

यत्कारणं ! युवयोस्तावदाहारवैकल्यं केवलं अस्मिन्

स्वल्पोदके सरसि ! ममात्र तु मरणं एव ।

तद्विचिन्त्यतां ! आहारसुहृद्वियोगयोः को गरीयान् ।

ताभ्यां अभिहितं ।

युक्तं आत्थ ।

एवं एतत् ।

किं पुनः प्राप्तकालं भवाञ्जानाति ।

अवश्यं नयावावां भवन्तं ।

त्वया पुनश्चापलान्न किञ्चिद्वक्तव्यं ।

इमां तु यष्टिं मध्ये दशनैरापीडय ।

एवं अनयैवोद्धृत्य षष्टिमात्राणि योजनानि महत्सरो

भवन्तं नयावः ।

तत्र सुखं यापयिष्याम इति ।

एवं च निष्पन्ने तज्जलाशयसन्निकृष्टनगरस्योपरिष्टान्

नीयमानं दृष्ट्वा ! किं इदं शकटचक्रप्रमाणं वियता

नीयतए इति जनस्सकलकलस्सम्वृत्तः ।

तच्च श्रुत्वासन्नविनाशः कच्छपो यष्टिं त्यक्त्वाभिहितवान्

।

अहं कच्छपः ।

चापलादेष लोकः प्रलपति ! इति ब्रुवन्वचनसमकालं एवाश्रयात्

परिभ्रष्टो भूमौ निपतितः ! मांसार्थिना च लोकेन

पातसमकालं एव तीक्ष्णशस्त्रैः खण्डशो विभक्त इति ।



\[१,१२ ढिए द्रेइ Fइस्छे\]



अस्ति ! कस्मिंश्चिन्महाह्रदे महाकायास्त्रयो मत्स्याः प्रतिवसन्ति

स्म ! तद्यथा ।

अनागतविधाता प्रत्युत्पन्नमतिर्यद्भविष्यश्चेति ।

तत्रानागतविधात्रा तदुदकान्तर्गतेन कदाचित्तत्समीपे

मत्स्यबन्धानां अतिक्रामतां वचनं श्रुतं ।

बहुमत्स्योऽयं ह्रदः ।

अत्र मत्स्यबन्धं कुर्मः ।

तच्च श्रुत्वानागतविधात्रा चिन्तितं ।

अवश्यं एतए आगन्तारः ।

तदहं प्रत्युत्पन्नमतिं यद्भविष्यं च गृहीत्वान्यम्

अच्छिन्नस्रोतस्कं ह्रदं संश्रयामीति ।

ततस्तावाहूय पृष्टवान्गमनाय ।

तत्र प्रत्युत्पन्नमतिर्मतिनिवारितोऽभयचित्तः कथं अपि

प्रमादान्नानुयातः ।

यद्भविष्यस्त्वासन्नविनाशस्तद्वचनं अनादृत्य निरारम्भ एव

आसीत् ।

अन्येद्युश्चापयातेऽनागतविधातरि मत्स्यबन्धैरन्तस्स्रोतो

निरुध्य प्रक्षिप्तं सम्वर्तजालं ।

अपकृष्टे च जाले तस्मिन्ह्रदे नाप्येकतरोऽवशिष्टः ।

एवं गते प्रत्युत्पन्नमतिर्मृतरूपं कृत्वात्मानं जलस्य

उपरि दर्शितवान् ।

तैरपि स्वयं एव मृतो महामत्स्य इति कृत्वा परिस्रोतसि स्थापितः ।

तस्मादुत्प्लुत्यान्यं जलाशयं गतः ।

यद्भविष्यस्त्वनेकलगुडप्रहारजर्जरितशरीरः पञ्चत्वम्

उपनीत इति ।

अतोऽहं ब्रवीमि ।

अनागतविधाता चेति ।

अथ कदाचित्प्रसूतायां टीटिभ्यां तद्भर्तृजिज्ञासया समुद्रेण

अपहृतास्तेऽण्डकाः ! पश्यामि तावत्! अयं किं आरम्भतए इति ।

अथ टीटिभी शून्यं अपत्यस्थानं दृष्ट्वा परमाविग्नहृदया

भर्तारं आह ।

इदं तदापतितं मन्दभाग्यायाः ।

असावन्तर्लीनं अवहस्य तां आह ।

ममापि तावत्! भद्रे ! दृश्यतां सामर्थ्यं इति ।

ततस्तेन पक्षिसमाजं कृत्वा निवेदितं तदपत्यहरणजं

दुःखं ।

तत्रैकेनाभिहितं ।

असमर्था वयं महोदधिविग्रहाय ।

किं पुनरत्र प्राप्तकालं ।

सर्वए एव वयं आक्रन्देन गरुत्मन्तं उद्वेजयामः ।

सैव नो दुःखं अपनेष्यति ।

इत्यवधार्य तत्सकाशं गताः ।

असावपि देवासुररणनिमित्तं आहूतो विष्णुना गरुडस्तत्

स्वयूथ्यव्यसनं दृष्ट्वा मन्युं आजगाम ।

देवोऽपि विष्णुस्त्रैकाल्यदर्शनसामक्ष्यात्तस्यान्तर्गतं मत्वा

स्वयं एव तत्सकाशं अगमत् ।

अथ देवं दृष्ट्वा सुतरां आविग्नहृदयोऽब्रवीत् ।

युक्तं त्वया नाथेन सता समुद्रापसदान्ममायं परिभव इति

।

ज्ञात्वा च देवः परिहस्य समुद्रस्येदं उवाच ।

समर्पयाधुनापत्यानि टीटिभस्येति ।

अन्यथा त्वां आग्नेयास्त्रप्रतापितम्

अनेकवडवामुखसहस्रपरिक्षीणतोयं सद्यः करिष्यामीति ।

एवं उक्तो महोदधिश्चिन्तयां आस ।

ममाण्डजेन सर्वनाश एव प्रारब्धः ।

इति मत्वा प्रणम्य देवं समर्पितवानिति ।



\[१,१३ ढेर्लिस्तिगे Sछकल्\]



अस्ति ! कस्मिंश्चिद्वनोद्देशे वृकजम्बुककरभसहितो

वज्रदन्तो नाम सिंहः प्रतिवसति स्म ।

कदाचिदसौ वन्यद्विपरदनकोटिपाटितवक्षा एकदेशस्थः

क्षुत्क्षामतनुः क्षुधा परिगतान्तान्सचिवानाह ।

किञ्चिदन्विष्यतां वने सत्त्वजातं ! येनाहं एतदवस्थोऽपि

भवतां वृत्तिं आपादयिष्यामि ।

अथ तदाज्ञासमकालं एव तेऽरण्ये पर्यटन्तो यदा न किञ्चिद्

आसेदुः ! तदासौ जम्बुकस्तं शङ्कुकर्णनामानं करभं

विविक्तेऽभिहितवान् ।

किं अत्र प्राप्तकालं मन्यते भवान् ।

स्वामी वज्रदन्तोऽस्मदीयपर्यटनं अनर्थकं श्रुत्वा कदाचिद्

विनाशाय प्रवर्तते ।

तदहं किञ्चिद्भवतः प्रार्थये ! यदि प्रतीच्छसीति ।

स आह ।

किं ममास्ति ! वयस्य ! यत्प्रार्थ्यते ।

शरीरं अपि मे त्वदायत्तं ।

यथाभिमतं उपयुज्यतां इति ।

अथ जम्बुकोऽब्रवीत् ।

एतदेवात्र कारणं ।

अहं ते द्विगुणं शरीरं सिंहसकाशाद्दापयिष्ये ।

त्वयाप्येवं वयं आत्मा च संवर्धितास्स्युरिति ।

प्रतिपन्नश्चासौ ।

एवं अभिधाय सिंहसकाशं गत्वा तं आह ।

स्वामिन्! न किञ्चित्सत्त्वं आसादितं ।

एष पुनश्शङ्कुकर्णोऽभिधत्ते ।

बृहत्प्रस्थेन द्विगुणया तुलयोज्जास्यं शरीरं सम्प्रयच्छामि

इति ।

तच्छ्रुत्वा सिंहः प्रहृष्ट आह ।

एवं क्रियतां ।

अथ प्रतिपन्ने शङ्कुकर्णः पपात भूमौ ! खण्डशश्च कृतः ।

ततश्चतुरकस्तं सिंहं रुधिररक्तसर्वगात्रं दृष्ट्वा

अब्रवीत् ।

गच्छतु स्वामी स्नानं आचरितुं ! यावदहं क्रव्यमुखसहितस्

तिष्ठामि ।

गते च तस्मिंश्चतुरकस्तं क्रव्यमुखं आह ।

भक्षय तावदतः पिशितं ! यावदसौ स्नातुं गतः ।

सोऽब्रवीत् ।

भक्षयित्वा किं उत्तरं दास्यामि ।

जम्बुकोऽब्रवीत् ।

किं तवानेन विचारेण ।

अहं एतस्य प्रतिवचनं दास्यामि ।

त्वया पुनर्मम मुखं एवावलोकितव्यं इति ।

एवं उक्ते ताभ्यां क्रव्यं अतिबहु भक्षितं ।

अत्रान्तरे सिंहस्सम्प्राप्तो यावत्पश्यति सकलं जठरपिशितम्

उपभुक्तं ! ततश्चतुरकं आह ।

माम ! क्व तज्जथरपिशितं ।

एवं वदति सिंहे क्रव्यमुखो मुखं चतुरकस्यावलोकितवान् ।

चतुरकोऽब्रवीत् ।

किं अधुना मन्मुखं अवलोकयसि ।

स्वामिन् ।

भक्षितं अनेनेति ।

अथ सिंहः कुलिशखरनकरो भ्रूकुटिलमुखः प्रकटितरोषस्

तं हन्तुं ऐच्छत् ।

अथासावपि वृको मुखवैवर्ण्यवेपथुव्याप्ततनुर्

अतनुपदविक्षेपः क्षिप्रपलायनपटुरटवीं उद्दिश्य जगाम ।

सिंहोऽपि किञ्चिदनुसृत्य प्रतिनिवृत्तः ।

एतस्मिंश्चान्तरे कथमपि च तत्समीपं अथ कश्चित्सार्थवाहो

अनेन पथायातः ।

तस्य च सार्थाग्रेसरं कटाहेन गलबद्धेन करभम्

आगच्छन्तं दृष्ट्वा कृतकविषादो जम्बुकस्तं सिंहं आह ।

देव ! विनष्टावावां ।

मा खलु कश्चिद्वनं धारयतु ।

यावदद्यापि पिशितं नोपभुज्यते ! तावद्बृहत्प्रस्थं आदाय

धनिकाचारेणायं करभकस्सम्प्राप्तः ।

तत्किं अत्र प्राप्तकालं ।

गच्छतु स्वामी दिगन्तरं अन्यत्! यावदहं एनं

लब्धचित्ताभिप्रायं कर्ॐईति ।

एवं अभिहिते सिंहस्तस्मादपयातः ।

चतुरकोऽपि बहुदिनानि तत्पिशितं उपभुक्तवान् ।



\[१,१४ šबेलन्गेब्रछ्तेर्ऱत्\]



अस्ति कस्मिंश्चिद्वनोद्देशे महान्वानरयूथः ।

स कदाचिद्धेमन्तकालेऽसुखासीनोऽतिविह्वलतया

खद्योतं दृष्ट्वाग्निरयं इत्याहार्यैश्शुष्कतृणपर्णैर्

आच्छाद्य प्रसारितभुजः कक्षकुक्षिवक्षःप्रदेशान्

कण्डूयमानः प्रतापमनोरथसुखानि किलानुभवति ।

तत्रैकश्शाखामृगस्तद्गतमना मुहुर्मुहुस्तं एव

मुखेनोपाधमत् ।

अथ सूचीमुखो नाम ।

तेन वृक्षादवतीर्याभिहितः ।

मा क्लिशः ।

नायं वह्निः ! खद्योतोऽयं इति ।

अथासावधमत्तस्य तद्वचनं अवमन्यैव ।

पुनश्च तेनासकृद्वार्यमाणो नैव शाम्यति ।

किं बहुना ! तावत्तेन कर्णाभाशं आगत्यागत्य प्रबलम्

उद्वेजितः ! यावत्तेन सहसा गृहीत्वा शिलायां आविध्य विगतप्राणः कृतो

असाविति ।



\[१,१५ ढुष्टबुद्धि उन्दाबुद्धि\]



अस्ति ! कस्मिंश्चिदधिष्ठाने वणिक्सुतौ सुहृदौ स्तः ।

एको दुष्टबुद्धिरपरो धर्मबुद्धिः ।

तावर्थोपार्जननिमित्तं विशिष्टं देशान्तरं गतौ ।

अथ तत्र धर्मबुद्धिर्नामैकस्सार्थवाहसुतो यस्तेन कस्यचित्

साधोः पूर्वस्थापितं कलशिकागतं स्वभाग्यप्रचोदितं

रौप्यदीनारसहस्रं प्राप्तं ।

स दुष्टबुद्धिना सह सम्प्रधार्य कृतार्थावावां स्वदेशं

गच्छाव इति प्रत्यागतौ ।

अधिष्ठानसमीपे धर्मबुद्धिनाभिहितं ।

दीनारा अर्धविभागेन विभज्यन्तां ।

स्वगृहान्प्रविशावः ।

अधुना सुःर्त्स्वजनादिसमक्षं उज्ज्वलं वत्स्यावः ।

अथ दुष्टबुद्धिरन्तःकठिनहृदयस्स्वार्थसिद्धये तं आह ।

भद्र ! वित्तशेषो यावदावयोस्सामान्यः ! तावदविच्छिन्नस्

स्नेहसद्भावः ।

किन्त्वेकं एकं शतं गृहीत्वा प्रविशावः ।

यत्कारणं ! पुण्यपरीक्षा ह्रासवृद्धिभ्यां भविष्यत्य्

एकार्थता च जनस्पृहणीया ।

तथा चानुष्ठिते शेषं कुत्रचित्सुगुप्तं कृत्वा प्रविष्टौ ।

अथ तद्वर्षाभ्यन्तरे दुष्टबुद्धिरसद्व्ययव्यसनित्वाद्

भाग्यच्छिद्रतया च क्षीणप्रत्यंशः पुनरपि च निधितो

धर्मबुद्धिना सहापरशतं विभक्तवान् ।

तदपि द्वितीयवर्षाभ्यन्तरे तथैव क्षीणं ।

एवं गते दुष्टबुद्धिश्चिन्तयां आस ।

यदि पुनश्शतविभागेन विभजावः ! तत्किं मया कृतं भवति ।

शेषैष्षड्भिरपहृतैस्समस्तान्येवासादयामि ।

एवं मत्वैकाकी भूत्वा तां अर्थमात्रां अपनीय प्रदेशं

समीकृत्य मासातिक्रान्ते काले धर्मबुद्धिं अभिहितवान् ।

भद्र ! समविभागं शेषवित्तस्य कुर्व इति ।

प्रतिपन्ने च धर्मबुद्धिना सह गत्वा तं एवोद्देशं खातकर्म

कर्तुं आरब्धः ।

खन्यमाने च यदा न दृश्यते ! तदा प्रथमतरं धृष्टतया

दुष्टबुद्धिः पाषाणेनात्मनश्शिरोऽताडयदब्रवीच्च

ससम्भ्रमं ।

क्व तद्ब्रह्महृदयं ! धर्मबुद्धे ।

नूनं त्वयापहृतं इति ।

एवं परस्परशङ्कया विवदमानौ धर्मस्थानं उपागतौ ।

आवेदिते च तस्मिन्नर्थेऽवगतेऽव्यक्तव्यवहारदुश्छेदतया

सन्निरुद्धौ ।

पञ्चरात्राभ्यन्तराच्च दुष्टबुद्धिनाधिकृतानां प्रतिज्ञातम्

।

साक्षिणो मम सन्त्यत्रव्यवहारदीनाराणां इति ।

तैस्तु व्यवहारनिवर्तनार्थं पृष्टः ।

कस्ते साक्षी ।

दर्शयस्वेति ।

सोऽब्रवीत् ।

यस्यैव वृक्षस्याधस्तात्स्थापितं द्रव्यं ! तेनैव विभावयामि

इति ।

अथ ते विस्मयं उपगताः ! कथं वनस्पतिर्मन्त्रयिष्यतीति ।

कृतप्रतिभुवौ स्वगृहं विसर्जितौ ।

अथ दुष्टबुद्धिना स्वगृहं गतेन पिताभिहितः ।

तात ! मद्धस्तगतास्ते पणाः ।

किन्तु वाङ्मात्रावबद्धास्तिष्ठन्ति ।

अहं तु त्वां अद्य रात्रौ वृक्षविवरेऽस्मिन्स्थापयामि ।

प्रभाते धर्माधिकृतसमक्षं पृष्टस्तं विभावयेति ।

ततस्तेनाभिहितं ।

पुत्र ! विनष्टावावां ।

किं कारणं ! अनुपाय एषः ।

तथा च ।



\[ उपायं चिन्तयेत्प्राज्ञो ह्यपायं अपि चिन्तयेत् ।

पश्यतो बकमूर्खस्य नकुलैर्भक्षितास्सुताः । ।१६८ । । \]



सोऽब्रवीत् ।

कथं एतत् ।

असावाह ।



\[१,१६ ऱेइहेरुन्दीछ्नेउमोन्\]



अस्ति ! कस्मिंश्चिदर्जुनवृक्षे बकदम्पती प्रतिवसतस्स्म ।

तत्र च वृक्षविवरानुसारी महाकायोऽहिरसञ्जातक्रियाण्येव

अपत्यानि भक्षयति स्म ।

तेन च निर्वेदेन नष्टसञ्ज्ञावाहारक्रियां उत्सृज्य

जलाशयैकदेशे विमनस्कावासाते ।

अथ तत्रैकः कुलीरकस्तं आह ।

माम ! किं अद्याप्याहारो अनुष्ठीयतए इति ।

बकः ।

अधृतिपरीतस्य मे कुत आहाराभिलाष इति ।

यतोऽसावाह ।

किंलक्षणसमुत्थाधृतिः ।

स तु तस्मै यथावृत्तं अपत्यभक्षणं आख्यातवान् ।

कुलीरकस्तु तं समर्थितवान् ।

अहं उपायं तद्वधाय कथयामि ।

येयं नकुलवसतिरेतत्प्रभृत्यविच्छिन्नपरम्परया

मत्स्यपिशितं प्रकीर्यतां ! यावत्सर्पवसतिः ।

ततस्तए एवैनं घातयिष्यन्ति ।

तथा चानुष्ठिते नकुलैः पिशितमार्गानुसारिभिः

पूर्ववैरक्रियां अनुस्मरद्भिः खण्डशोऽहिं कुर्वद्भिः

पूर्वदृष्टमार्गं आधावद्भिर्बकावासं गत्वा बकस्य

शेषापत्यभक्षणं कृतं इति ।



\[१,१५\]



अतोऽहं ब्रवीमि ।

उपायं चिन्तयेत्प्राज्ञो ह्यपायं अपि चिन्तयेत् ।

इति ब्रुवन्नपि तेनासौ नीत्वा स्थापितो वृक्षविवरे ।

अथ प्रभातसमयेऽधिकरणप्रकृतिप्रत्यक्षं

धर्मशास्त्रवचनाभिश्रावितेन वनस्पतिना यथाप्रस्तुतम्

अभिहितं ।

धर्मबुद्धिनार्थोऽपहृत इति ।

तच्च श्रुत्वा धर्मबुद्दिश्चिन्तयां आस ।

कथं अवाक्पादपो वाचं व्याहरिष्यति ।

तत्कारणेनात्र भवितव्यं ।

सर्वथा बुद्धिसाध्यं एतत् ।

अथ धर्मस्थानीयानाह ।

अहो विस्मयः ।

अद्याप्यविप्लुतए एव लोके धर्मबुद्दिरहं विजनेऽस्मिन्वनए

एकाक्य्- आगम्य तद्द्रव्यं गृहीतवान् ।

अथापश्यं अहिं अतिकायं आयान्तं ।

चिन्तितं च मया ।

कष्टं इदं आपतितं ।

अभिहितं च ।

पुनरपि विषया लभ्यन्ते ! न तु प्राणाः ।

पुनरागमिष्यामि ।

इत्यत्रैव वृक्षमूलेऽवस्थापितं ।

अधुनावश्यं राजवशात्समर्पितव्यं ।

किन्त्वस्मात्स्थानादेकान्तेऽवस्थानं कुरुध्वं ! यावदहम्

एनं निधिपालं कृष्णसर्पं पराजयामि ।

इत्युक्त्वाहार्यैश्शुष्कदारुपर्णनिचयैर्वृक्षविवरम्

आपूर्याग्निं आदीपयितुं आरब्धः ।

दुष्टबुद्धिस्त्वध्ॐउखेनाक्ष्णा विलोक्य वृक्षविवरान्तर्गतं

वणिक्पुत्रं दृष्ट्वा व्यथितमना अभवत् ।

प्रदीप्ते च वह्नौ समन्तत उज्ज्वलीभूताद्वृक्षविवरात्स्फटिततनुः

प्लुष्टकेशस्स्रस्तत्वग्यदा जातो वणिक्! तदा भूमौ निपतितः ।

तत्तु महद्वैकारिकं दृष्ट्वा किं इदं इति परं विस्मयं उपगताः ।

किञ्चिज्जीवितं च प्रत्यक्षं अभिज्ञाय वणिक्पुत्रं पप्रच्छुः ।

किं इदं ईदृशं अग्निपतनं अध्यवसितं भवतेति ।

ततोऽसावब्रवीत् ।

अनेन दुष्पुत्रेणाहं अवस्थां इमां प्रापित इति ।

एवं अभिवदन्पञ्चत्वं उपगतः ।

अनन्तरं धर्माधिकृतास्तं अर्थं ज्ञात्वाभिहितवन्तः ।

दुष्टबुद्धिरयं पापश्शूलेऽवतंस्यतां इति ।



\[१,१७\]



अस्ति कस्मिंश्चिदधिष्ठाने क्षीणबान्धवो वणिक्सुतः ।

स देशान्तरं अर्थोपार्जननिमित्तं प्रस्थितः ।

तस्य तुला लोहसहस्रकृता विद्यते ।

सोऽन्यस्मिन्वणिक्पुत्रके तां निक्षिप्य देशान्तरं अर्थोपार्जनाय

प्रायात् ।

क्षीणभाग्यत्वाच्च तेन बहुनापि कालेन न किञ्चिदासादितं ।

प्रत्यागतश्च तां तुलां तस्मात्प्रार्थितवान् ।

तेनोक्तं च ।

सा मूषकैर्भक्षितेति ।

अथासावचिन्तयत् ।

विस्मयनीयं एतत् ।

कथं लोहसहस्रमयीं तुलां मूषका भक्षयिष्यन्तीति ।

अन्तर्लीनं अवहस्याब्रवीत्! अवश्यं एतदेवं ! यत्कारणं ।

वृष्यं स्वादु मृदु च लोहं कथं आखवो न भक्षयिष्यन्ति ! इति

प्रतिपन्नवाक् ।

असावपि सुपरिहृष्टहृदयः पाद्यादिपुरस्सरां तस्य पूजां

कर्तुं आरब्धवान्भोजने च प्रार्थितवान् ।

तस्य च नातिदुरे नदी ।

तत्र स्नानाभ्युद्यतस्य च तस्य स्वीयं पुत्रं एकम्

आमलकस्नानशाटिकासमेतं पृष्टतः प्रेषितवान् ।

असावपि प्रत्यागच्छन्दारकं अन्यस्मिन्मित्रगृहे सुगुप्तं कृत्वा

प्रविष्टः ।

अथ भोजनसमये सार्थवाहो दारकं अदृष्ट्वा समाकुलमनाश्

शङ्कितहृदयश्च तं अपृच्छत् ।

क्वासौ दारकस्तवानुपदप्रेषितः ।

इह न प्रविष्ट इति ।

अथ सोऽब्रवीत् ।

श्येनेनापहृतः ।

तच्छ्रुत्वा परमाविग्नो निर्दयीभूतश्च तं बाहौ गृहीत्वा

धर्मस्थानं नीतवान्! आह च ।

परित्रायध्वं ।

अनेन मे दारकः क्वापि गोपित इति ।

पृष्टश्चासौ प्राड्विवाकैः ।

किं एतत् ।

कथ्यतां इति ।

स विहस्याब्रवीत् ।

श्येनेनापहृत इति ।

ततस्तैर्विस्मितमनोभिरभिहितः ।

कथं श्येनो दारकं अपहरिष्यतीति ।

धर्माधिकृतैस्तथ्यं पृच्छ्यमानोऽब्रवीत् ।

किं अत्र चित्रं ।

यत्र तुला लोहसहस्रस्यास्य गेहे मदीया मूषकैर्भक्षिता ! तत्र

कथं दारकश्श्येनेन नापह्रियतए इति ।

तच्च श्रुत्वा प्रतिपादितवन्तस्ते प्राड्विवाकाः परस्परस्य

तत्तुलातद्दारकदानं इति ।




\]
