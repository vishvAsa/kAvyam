---
title: ०३-०६ हैमहंसकथा
unicode_script: devanagari
---
भूतान् यो नानुगृह्णाति ह्यात्मनः शरणागतान् ।  
भूतार्थास्तस्य नश्यन्ति हंसाः पद्मवने यथा ॥३.१३३॥

अस्ति कस्मिंश्चिदधिष्ठाने चित्ररथो नाम राजा । तस्य योधैः सुरक्ष्यमाणं पद्मसरो नाम सरस्तिष्ठति तत्र च प्रभूता जाम्बूनदमया हंसास्तिष्ठन्ति । षण्मासे षण्मासे पिच्छमेकैकं परित्यजन्ति । अथ तत्र सरसि सौवर्णो बृहत्पक्षी समायातः । तैश्चोक्तःस्माकं मध्ये त्वया न वस्तव्यम् । येन कारणेनास्माभिः षण्मासान्ते पिच्छैकैकदानं कृत्वा गृहीतमेतत्सरः । एवं च किं बहुना, परस्परं द्वैधमुत्पन्नम् । स च राज्ञः शरणं गतोऽब्रवीत्देव ! एते पक्षिण एवं वदन्ति, यदस्माकं
राजा किं करिष्यति ? न कस्याप्यावासं दद्मः ।  

मया चोक्तंन शोभनं युष्माभिरभिहितम् । अहं गत्वा राज्ञे निवेदयिष्यामि । एवं स्थिते देवः प्रमाणम् ।  

ततो राजा भृत्यानब्रवीत्भो भोः गच्छत । सर्वान् पक्षिणो गतासून् कृत्वा शीघ्रमानयत । राजादेशानन्तरमेव प्रचेलुस्ते ।  

अथ लगुडहस्तान् राजपुरुषान् दृष्ट्वा तत्रैकेन पक्षिणा वृद्धेनोक्तम्भोः स्वजनाः ! न शोभनमापतितम् । ततः सर्वैरेकमतीभूयोत्पतितव्यम् । तैश्च तथानुष्ठितम् ।  


***********************************************************************
