---
title: ०४-०३ युधिष्ठिराख्यकुम्भकारकथा
unicode_script: devanagari
---
स्वार्थमुत्सृज्य यो दम्भी सत्यं ब्रूते सुमन्दधीः ।  
स स्वार्थाद्भ्रश्यते नूनं युधिष्ठिर इवापरः ॥४.३८॥

कस्मिंश्चितधिष्ठाने कुम्भकारः प्रतिवसति स्म । स कदाचित्प्रमादादर्धमग्नखर्परतीक्ष्णाग्रस्योपरि महता वेगेन धावन् पतितः । ततः खपरकोट्या पाटितलला¸ओओ रुधिरप्लाविततनुः कृच्छ्रादुत्थाय स्वाश्रयं गतः । ततश्चापथ्यसेवनात्स प्रहारस्तस्य करालतां गतः कृच्छ्रेण नीरोगतां नीतः ।  

अथ कदाचिद्दुर्भिक्षपीडिते देशे च कुम्भकारः क्षुत्क्षामकण्ठः कैश्चिद्राजसेवकैः सह देशान्तरं गत्वा कस्यापि राज्ञः सेवको बभूव । सोऽपि राजा तस्य ललाटे विकरालं प्रहारक्षतं दृष्ट्वा चिन्तयामास, यद्वीरः पुरुषः कश्चिदयम् । नूनं तेन ललाटपट्टे सम्मुखप्रहारः ।  

अतस्तं समानादिभिः सर्वेषां राजपुत्राणां मध्ये विशेषप्रसादेन पश्यति स्म । तेऽपि राजपुत्रास्तस्य तं प्रसादातिरेकं पश्यन्तं परमेर्ष्याधर्मं वहन्तो राजभयान्न किञ्चिदूचुः ।  

अथान्यस्मिन्नहनि तस्य भूपतेर्वीरसम्भावनायां क्रियमाणायां विग्रहे समुपस्थिते प्रकल्प्यमानेषु गजेषु संनह्यमानेषु वाजिषु योधेषु । प्रगुणीक्रियमाणेषु तेन भूभुजा स कुम्भकारः प्रस्तावानुगतं पृष्टो निर्जने भो राजपुत्र ! किं ते नाम ? का च जातिः ? कस्मिन् सङ्ग्रामे प्रहारोऽयं ते ललाटे लग्नः ?

स आह देव ! नायं शस्त्रप्रहारः । युधिष्ठिराभिधः कुलालोऽहं प्रकृत्या । मद्गेहेऽनेकखर्पराण्यासन् । अथ कदाचिन्मद्यपानं कृत्वा निर्गतः प्रधावन् खर्परोपरि पतितः । तस्य प्रहारविकारोऽयं मे ललाटे एवं विकरालतां गतः ।  

तदाकर्ण्य राजा सव्रीडमाह अहो वञ्चितोऽहं राजापुत्रानुकारिणानेन कुलालेन । तद्दीयतां द्रागेतस्य चन्द्रार्धः ।  

तथानुष्ठिते कुम्भकार आह मा मैवं कुरु । पश्य मे रणे हस्तलाघवम् ।  

राजा प्राह सर्वगुणसम्पन्नो भवान् । तथापि गम्यताम् । उक्तं च

शूरश्च कृतविद्यश्च दर्शनीयोऽसि पुत्रक ।  
यस्मिन् कुले त्वमुत्पन्नो गजस्तत्र न हन्यते ॥४.३९॥

कुलाल आह कथमेतत्?

राजा कथयति

<div class="js_include" url="../04-04_simhadampatIkathA/"  newLevelForH1="3" includeTitle="true"> </div>

तस्मात्त्वमपि यावदेते राजपुत्रास्त्वां कुलालं न जानन्ति, तावद्द्रुततरमपसर । नो चेदेतेषां सकाशाद्विडम्बनां प्राप्य मरिष्यामि । कुलालोऽपि तदाकर्ण्य सत्वरं प्रणष्टः ।  
