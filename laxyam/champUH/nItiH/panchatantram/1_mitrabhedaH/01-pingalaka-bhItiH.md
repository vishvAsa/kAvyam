---
title: १-०१ पिङ्गलकभीतिः
unicode_script: devanagari
---

## सञ्जीवको जीवति
संजीवकोऽप्यायुःशेषतया यमुनासलिलमिश्रैः शिशिरतरवातैराप्यायितशरीरः कथंचिदप्युत्थाय यमुनातटमुपपेदे । +++(र४)+++  
तत्र मरकतसदृशानि बालतृणाग्राणि भक्षयन्कतिपयैरहोभिर्हरवृषभ इव पीनः ककुद्मान्बलवांश्च संवृत्तः ।  
प्रत्यहं वल्मीकशिखराग्राणि शृङ्गाभ्यां विदारयन्गर्जमान आस्ते । साधु चेदमुच्यते -  

अरक्षितं तिष्ठति दैवरक्षितं  
सुरक्षितं दैवहतं विनश्यति ।  
जीवत्यनाथोऽपि वने विसर्जितः  
कृतप्रयत्नोऽपि गृहे विनश्यति ॥ २०॥ +++(४)+++

## पिङ्गलकभीतिः
अथ कदाचित्पिङ्गलको नाम सिंहः सर्वमृगपरिवृतः पिपासाकुल उदकपानार्थं यमुनातटमवतीर्णः संजीवकस्य गम्भीरतररावं दूरादेवाशृणोत् ।  
तच्छ्रुत्वाऽतीव व्याकुलहृदयः ससाध्वसम्+++(=सभयम्)+++ आकारं प्रच्छाद्य वटतले {चतुर्मण्डलावस्थानेनावस्थितः} +++(र५)+++। चतुर्मण्डलावस्थानं त्विदं - सिंहः, सिंहानुयायिनः, काकक-रवाः, किंवृत्ता इति ।  

## शृगालमन्त्रणम्

अथ तस्य करटकदमनकनामानौ द्वौ शृगालौ मन्त्रिपुत्रौ भ्रष्टाधिकारौ सदानुयायिनावास्ताम् । तौ च परस्परं मन्त्रयतः ।  
तत्र दमनकोऽब्रवीत् -  
भद्र करटक अयं तावदस्मत्स्वामी पिङ्गलक उदकग्रहणार्थं यमुनाकच्छमवतीर्य स्थितः । स किंनिमित्तं पिपासाकुलोऽपि निवृत्त्य व्यूहरचनां विधाय दौर्मनस्येनाभिभूतोऽत्र वटतले स्थितः ।  

करटक आह -  
भद्र किमावयोरनेन व्यापारेण । उक्तञ्च यतः -

अव्यापरेषु व्यापारं यो नरः कर्तुमिच्छति ।  
स एव निधनं याति कीलोत्पाटीव वानरः ॥१.२१॥

<div class="js_include" url="../../upakathAH/01-01_kIlotpATi-vAnara/"  newLevelForH1="3" includeTitle="true"> </div>  

अतोऽहं ब्रवीमि - अव्यापारेषु इति ।

आवयोर्भक्षितशेष आहारोऽस्त्येव । तत् किमनेन व्यापारेण ।  

दमनक आह - "तत् किं भवानाहारार्थी केवलमेव । तन्न युक्तम् ।"

<div class="js_include" url="../../upadeshAH/arthaH/bhavya-jIvana/"  newLevelForH1="3" includeTitle="true"> </div>  

करटक आह - आवां तावदप्रधानौ तत्किमावयोरनेन व्यापारेण?

<div class="js_include" url="../../upadeshAH/mantraH/mantraNa-auchitya/"  newLevelForH1="3" includeTitle="true"> </div>  

दमनक आह - मा मैवं वद ।  

<div class="js_include" url="../../upadeshAH/sevA/rAja-sevA-stuti/"  newLevelForH1="3" includeTitle="true"> </div>  

करटक आह - अथ भवान्किं कर्तुमनाः ?

सोऽब्रवीत् - अद्यास्मत्स्वामी पिङ्गलको भीतो भीतपरिवारश्च वर्तते । तदेनं गत्वा भयकारणं विज्ञाय सन्धि-विग्रह-याना-ऽऽसन-संश्रय-द्वैधीभावानाम् एकतमेन संविधास्ये ।  

करटक आह - कथं वेत्ति भवान् यद् भयाविष्टो ऽयं स्वामी ?

सोऽब्रवीत् - ज्ञेयं किमत्र ।  

<div class="js_include" url="../../upadeshAH/ingitajnaH/"  newLevelForH1="3" includeTitle="true"> </div>

तदद्यैनं भयाकुलं प्राप्य स्वबुद्धिप्रभावेन निर्भयं कृत्वा वशीकृत्य च निजां साचिव्यपदवीं समासादयिष्यामि ।  

करटक आह - अनभिज्ञो भवान् सेवाधर्मस्य । तत्कथमेनं वशीकरिष्यसि ।  

सोऽब्रवीत् - कथमहं सेवानभिज्ञः । मया हि तातोत्सङ्गे क्रीडता ऽभ्यागतसाधूनां नीतिशास्त्रं पठतां यच्छ्रुतं सेवाधर्मस्य सारं, तद् हृदि स्थापितम् ।  

श्रूयतां तच्चेदम् -

<div class="js_include" url="../../upadeshAH/sevA/sevA-nIti/"  newLevelForH1="3" includeTitle="true"> </div>

करटक आह - अथ भवांस्तत्र गत्वा किं तावत्प्रथमं
वक्ष्यति तत्तावदुच्यताम् ।  

दमनक आह -

<div class="js_include" url="../../upadeshAH/mantraH/vAk-paTutA/"  newLevelForH1="3" includeTitle="true"> </div>

करटक आह -

<div class="js_include" url="../../upadeshAH/sevA/sevA-kAThinya/"  newLevelForH1="3" includeTitle="true"> </div>

दमनक आह - सत्यमेतत्परम् । किं तु -

<div class="js_include" url="../../upadeshAH/sevA/svAmi-vashIkaraNa/"  newLevelForH1="3" includeTitle="true"> </div>

करटक आह - यद्येवमभिमतं तर्हि शिवास्ते पन्थानः
सन्तु । यथाभिलषितमनुष्ठीयताम् । सोऽपि प्रणम्य
पिङ्गलकाभिमुखं प्रतस्थे ।  
