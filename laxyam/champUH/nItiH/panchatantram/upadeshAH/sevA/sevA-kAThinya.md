---
title: सेवाकाठिन्यम्
unicode_script: devanagari
---

दुराराध्या हि राजानः  
पर्वता इव सर्वदा ।  
व्यालाकीर्णाः सुविषमाः  
कठिना दुष्टसेविताः ॥ ६८॥ +++(४)+++

तथा च -

भोगिनः कञ्चुकाविष्टाः  
कुटिलाः क्रूरचेष्टिताः ।  
सुदुष्टा मन्त्रसाध्याश्च  
राजानः पन्नगा इव ॥ ६९॥ +++(४)+++

द्विजिह्वाः क्रूरकर्माणो  
ऽनिष्टाश् छिद्रानुसारिणः ।  
दूरतोऽपि हि पश्यन्ति  
राजानो भुजगा इव ॥ ७०॥ +++(४)+++

स्वल्पमप्यपकुर्वन्ति  
येऽभीष्टा हि महीपतेः ।  
ते वह्नाविव दह्यन्ते  
पतङ्गाः पापचेतसः ॥ ७१॥

दुरारोहं पदं राज्ञां  
सर्वलोकनमस्कृतम् ।  
स्वल्पेनाप्यपकारेण  
ब्राह्मण्यमिव दुष्यति ॥ ७२॥ +++(४)+++

दुराराध्याः श्रियो राज्ञां  
दुरापा दुष्परिग्रहाः ।  
तिष्ठन्त्याप इवाधारे +++(पात्रे)+++  
चिरमात्मनि संस्थिताः ॥ ७३॥ 