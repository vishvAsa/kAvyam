+++
title = "भृत्यानवज्ञा"
+++

कौशेयं कृमिजं, सुवर्णम् उपलाद्, दूर्वापि गोरोमतः,  
पङ्कात् तामरसं, शशाङ्क उदधेर्, इन्दीवरं गोमयात् ।  
काष्ठाद् अग्निर्, अहेः फणाद् अपि मणिर्, गो-पित्ततो रोचना,  
**प्राकाश्यं स्व-गुणोदयेन** गुणिनो **गच्छन्ति** - किं जन्मनः ॥१०३॥+++(5)+++

मूषिका गृह-जातापि  
हन्तव्या सापकारिणी ।  
भक्ष्य-प्रदानैर् मार्जारो  
हितकृत् प्राप्यते जनैः ॥१०४॥

एरण्ड-भिण्डार्क-नलैः  
प्रभूतैर् अपि सञ्चितैः ।
दारु-कृत्यं यथा नास्ति  
तथैवाज्ञैः प्रयोजनम् ॥१०५॥

किं भक्तेनासमर्थेन  
किं शक्तेर् नापकारिणा ।
भक्तं शक्तं च मां राजन्  
नावज्ञातुं त्वम् अर्हसि ॥१०६॥
