---
title: अर्थार्जनोपायाः
unicode_script: devanagari
---

स चार्थः पुरुषाणां षड्भिरुपायैर्भवति - भिक्षया, नृपसेवया, कृषिकर्मणा, विद्योपार्जनेन, व्यवहारेण+++(=ऋणदानम्)+++, वणिक्कर्मणा वा । सर्वेषामपि तेषां वाणिज्येनातिरस्कृतो ऽर्थलाभः स्यात् । उक्तञ्च यतः -

कृता भिक्षानेकैर् वितरति नृपो नोचितमहो  
कृषिः क्लिष्टा विद्या गुरुविनयवृत्त्यातिविषमा ।  
कुसीदाद्+++(=ऋणदानात्)+++ दारिद्र्यं परकरगतग्रन्थिशमनान्  
न मन्ये वाणिज्यात्किमपि परमं वर्तनमिह ॥ ११॥ +++(४)+++

उपायानां च सर्वेषामुपायः पण्यसंग्रहः ।  
धनार्थं शस्यते ह्येकस् तदन्याः संशयात्मकाः ॥ १२॥
