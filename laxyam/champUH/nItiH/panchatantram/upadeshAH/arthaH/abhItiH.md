+++
title = "अभीतिः"
+++

अत्युत्कटे च रौद्रे च  
शत्रौ प्राप्ते **न हीयते** ।  
धैर्यं यस्य, महीनाथो  
**न स याति पराभवम्** ॥१.११२॥

दर्शित-भयेऽपि धातरि  
धैर्य-ध्वंसो भवेन् न धीराणाम् ।  
शोषित-सरसि निदाघे  
नितराम् एवोद्धतः सिन्धुः ॥१.११३॥

तथा च –

यस्य न विपदि विषादः  
सम्पदि हर्षो रणे न भीरुत्वम् ।  
तं भुवन-त्रय-तिलकं  
जनयति जननी सुतं विरलम् ॥१.११४॥

तथा च –

शक्ति-वैकल्य-नम्रस्य  
निःसारत्वाल् लघीयसः ।  
जन्मिनो मान-हीनस्य  
तृणस्य च समा गतिः ॥१.११५॥

अपि च –

अन्य-प्रतापम् आसाद्य  
यो दृढत्वं न गच्छति ।  
जतु+++(=wax)+++-जाभरणस्येव  
रूपेणापि हि तस्य किम् ॥१.११६॥  
