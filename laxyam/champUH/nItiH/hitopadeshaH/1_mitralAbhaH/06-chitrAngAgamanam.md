---
title: १-०६ चित्राङ्गागमनम्
unicode_script: devanagari
---

अथ कदाचित् चित्राङ्गनामा मृगः केनापि त्रासितस्तत्रागत्य मिलितः । तत्पश्चाद् आयान्तं भयहेतुं सम्भाव्य मन्थरो जलं प्रविष्टः । मूषिकश्च विवरं गतः, काकोपि उड्डीय वृक्षाग्रम् आरूढः । ततो लघुपतनकेन सुदूरं निरूप्य भयहेतुर्न कोप्यवलम्बितः । पश्चात् तद्वचनाद् आगत्य पुनः सर्वे मिलित्वा तत्रैवोपविष्टाः । मन्थरेणोक्तं भद्र मृग ! कुशलं ते स्वेच्छया उदकाद्याहारोनुभूयताम् । अत्रावस्थानेन वनम् इदं सनाथीक्रियताम् । चित्राङ्गो ब्रूतेलुब्धकत्रासितोहं भवतां शरणम् आगतः । ततश्च, भवद्भिः सह मित्रत्वम् इच्छामि । भवन्तश्च अनुकम्पयन्तु मैत्र्येण । यतः

  - लोभाद् वाथ भयाद् वापि यस्त्यजेच् छरणागतम् ।  
ब्रह्महत्यासमं तस्य पापम् आहुर्मनीषिणः ॥१८४॥ +++(सम्पादकटिप्पनी - पुस्तके इदं पद्यं नास्ति ।)+++

हिरण्यकोप्यवदत् मित्रत्वं तावद् अस्माभिः सह, अयत्नेन निष्पन्नं भवतः । यतः

औरसं कृतसम्बन्धं तथा वंशक्रमागतम् ।  
रक्षकं व्यसनेभ्यश्च मित्रं ज्ञेयं चतुर्विधम् ॥१८५॥

तद् अत्र भवता स्वगृहनिर्विशेषेण स्थीयताम् । तच् छ्रुत्वा मृगः सानन्दो भूत्वा कृतस्वेच्छाहारः पानीयं पीत्वा जलासन्नवटतरुच्छायायाम् उपविष्टः । अथ मन्थरो ब्रूते सखे मृग ! केन त्रासितोसि अस्मिन् निर्जने वने कदाचित् किं व्याधाः सञ्चरन्ति मृगेणोक्तं अस्ति कलिङ्गविषये रुक्माङ्गदो नाम नृपतिः । स च दिग्विजयव्यापारक्रमेण आगत्य चन्द्रभागानदीतीरे समावेशितकटको वर्तते, प्रातश्च तेनात्रागत्य कर्पूरसरः समीपे भवितव्यम् इति व्याधानां मुखात् किंवदन्ती श्रूयते । तद् अत्रापि प्रात अवस्थानं भयहेतुकम् इत्य् आलोच्य यथा कार्यं तथा आरभ्यताम् । तच् छ्रुत्वा कूर्मः सभयम् आह मित्र ! जलाशयान्तरं गच्छामि । काकमृगावपि उक्तवन्तौ मित्र ! एवम् अस्तु ! हिरण्यको विमृश्याब्रवीत् पुनर्जलाशये प्राप्ते मन्थरस्य कुशलम् । स्थले गच्छतोस्य का विधा

अम्भांसि जलजन्तूनां दुर्गं दुर्गनिवासिनाम् ।  
स्वभूमिः श्वापदादीनां राज्ञां सैन्यं परं बलम् ॥१८६॥

  - सखे लघुपतनक ! अनेनोपदेशेन तथा भवितव्यम्,  

स्वयं वीक्ष्य यथा वध्वाः पीडितं कुचकुड्मलम् ।  
वणिक्पुत्रोऽभवद्दुःखी त्वं तथैव भविष्यसि ॥१९७॥

ते ऊचुः—"कथमेतत् ?"। हिरण्यकः कथयति— +++(सम्पादकटिप्पनी - पुस्तकेऽयमत्राधिकः पाठः ।)+++

<div class="js_include" url="../../upakathAH/01-05a_tuMgabalo_nAma_rAjaputrasya_kathA/"  newLevelForH1="3" includeTitle="true"> </div>

  - अतोऽहं ब्रवीमि—"स्वयं वीक्ष्य" इत्यादि । "तथा त्वयापि भवितव्यम्" इति ।  +++(सम्पादकटिप्पनी - पुस्तकेऽत्रायम् अधिकः पाठः । )+++
  
ततस्तद्धितवचनम् अवधीर्य महता भयेन विमुग्ध इव मन्थरस्स् तज्जलाशयम् उत्सृज्य प्रचलितः । तेपि हिरण्यकादयः स्नेहाद् अनिष्टं शङ्कमानास्तम् अनुजग्मुः ।  
