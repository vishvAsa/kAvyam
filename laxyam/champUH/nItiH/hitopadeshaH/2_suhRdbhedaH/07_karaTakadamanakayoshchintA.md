---
title: २-०६ करटकदमनकयोश्चिन्ता
unicode_script: devanagari
---

ततोनुजीविनाम् अप्याहारदाने शैथिल्यदर्शनाद् दमनककरटकावन्योन्यं चिन्तयतः । तद् आह दमनकः करटकं मित्र ! किं कर्तव्यम् आत्मकृतोयं दोषः । स्वयं कृतेपि दोषे परिदेवनम् अप्यनुचितम् । तथा चोक्तम्

स्वर्णरेखामहं स्पृष्ट्वा बद्ध्वात्मानं च दूतिका ।  
आदित्सुश्च मणिं साधुः स्वदोषाद्दुःखिता इमे ॥११०॥

करटको ब्रूते कथम् एतत्

दमनकः कथयति

<div class="js_include" url="../../upakathAH/02-05_kandarpa-ketu-parivrAjaka-kathA/"  newLevelForH1="3" includeTitle="true"> </div>

अतोऽहं ब्रवीमि-"स्वर्णरेखामहं स्पृष्ट्वा" इत्यादि ॥  

अथ स्वयं कृतोऽयं दोषः । अत्र विलपनं नोचितम् । (क्षणं विमृश्य ।) मित्र! यथाऽनयोः सौहार्द मया कारितं तथा मित्रभेदोऽपि मया कार्यः।  

यतः,

अतथ्यान्यपि तथ्यानि दर्शयन्त्यतिपेशलाः।  
समे निम्नोन्नतानीव चित्रकर्मविदो जनाः ॥ ११३ ॥

अपरं च,
उत्पन्नेष्वपि कार्येषु मतिर्यस्य न हीयते ।  
स निस्तरति दुर्गाणि गोपी जारद्वयं यथा ॥ ११४॥  

करटकः पृच्छति-कथमेतत् ?

दमनकः कथयति

<div class="js_include" url="../../upakathAH/02-06_gopIjAradvayakathA/"  newLevelForH1="3" includeTitle="true"> </div>

अतोऽहं ब्रवीमि-"उत्पन्नेष्वपि कार्येषु" इत्यादि ।'

करटको ब्रूते-'अस्त्वेवम्। किंत्वनयोर्महानन्योन्य निसर्गोपजातलेहः कथं भेदयितुं शक्यः ?'

दमनको ब्रूते-'उपायः क्रियताम् ।  

तथा चोक्तम्,

उपायेन हि यच्छक्यं न तच्छक्यं पराक्रमैः।  
काक्या कनकसूत्रेण कृष्णसर्पो निपातितः ॥ १२०॥

करटकः पृच्छति-'कथमेतत् ?' ।  

दमनकः कथयति

<div class="js_include" url="../../upakathAH/02-07_vAyasadampatIkathA/"  newLevelForH1="3" includeTitle="true"> </div>

अतोऽहं ब्रवीमि-"उपायेन हि यच्छक्यम्" इत्यादि ॥'

करटको ब्रूते-'यद्येवं तर्हि गच्छ । शिवास्ते सन्तु पन्थानः।
