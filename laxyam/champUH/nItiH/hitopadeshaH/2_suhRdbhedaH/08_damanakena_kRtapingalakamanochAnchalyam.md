---
title: २-०७ दमनकेन कृतपिङ्गलकमनोचाञ्चल्यम्
unicode_script: devanagari
---

ततो दमनकः पिङ्गलकसमीपं गत्वा प्रणम्योवाच'देव! आत्ययिकं किमपि महाभयकारि कार्य मन्यमानः समागतोऽस्मि ।  

यतः,

आपद्युन्मार्गगमने कार्यकालात्ययेषु च ।  
कल्याणवचनं ब्रूयादपृष्टोऽपि हितो नरः ॥ १२४ ॥

अन्यञ्च,

भोगस्य भाजनं राजा, न राजा कार्यभाजनम् ।  
राजकार्यपरिध्वंसी मन्त्री दोषेण लिप्यते ॥ १२५॥

तथा हि पश्य । अमात्यानामेष क्रमः,

वरं प्राणपरित्यागः शिरसो वापि कर्तनम् ।  
न तु स्वामिपदावाप्तिपातकेच्छोरुपेक्षणम् ॥ १२६ ॥

पिङ्गलकः सादरमाह-'अथ भवान् किं वक्तुमिच्छति ?'। दमनको ब्रूते-'देव ! संजीवकस्तवोपर्यसदृशव्यवहारीव लक्ष्यते । तथा चास्मत्संनिधाने श्रीमद्देवपादानां शक्तित्रयनिन्दां कृत्वा राज्यमेवाभिलषति । एतच्छुत्वा पिङ्गलकः सभयं साश्चर्य मत्वा तूष्णीं स्थितः । दमनकः पुनराह-'देव! सर्वामात्यपरित्यागं कृत्वैक एवायं यत्त्वया सर्वाधिकारी कृतः स एव दोषः।  

यतः,

अत्युच्छ्रिते मन्त्रिणि पार्थिवे च  
विष्टभ्य पादावुपतिष्ठते श्रीः।  
सा स्त्रीवभावादसहा भरस्य  
तयोर्द्वयोरेकतरं जहाति ॥ १२७ ॥

अपरं च,

एकं भूमिपतिः करोति सचिवं राज्ये प्रमाणं यदा
तं मोहाच्छयते मदः स च मदालस्येन निर्भिद्यते ।  
निर्भिन्नस्य पदं करोति हृदये तस्य स्वतन्त्रस्पृहा
खातन्यस्पृहया ततः स नृपतेःप्राणान्तिकं द्रुह्यति ॥१२८॥

अन्यञ्च,

विषदिग्धस्य भक्तस्य दन्तस्य चलितस्य च ।  
अमात्यस्य च दुष्टस्य मूलादुद्धरणं सुखम् ॥ १२९ ॥

किंच,

यः कुर्यात्सचिवायत्तां श्रियं तद्यसने सति ।  
सोऽन्धवजगतीपालः सीदेत् संचारकैर्विना ॥ १३०॥

सर्वकार्येषु स्वेच्छातः प्रवर्तते । तदत्र प्रमाणं स्वामी । एतञ्च जानाति ।  

न सोऽस्ति परुषो लोके यो न कामयते श्रियम् ।  
परस्य युवतीं रम्यां सादरं नेक्षतेऽत्र कः?' ॥ १३१ ॥

सिंहो विमृश्याह-'भद्र ! यद्यप्येवं तथापि संजीवकेन सह मम महान् स्नेहः।  

पश्य,

कुर्वन्नपि व्यलीकानि यः प्रियः प्रिय एव सः।  
अशेषदोषदुष्टोऽपि कायः कस्य न वल्लभः ? ॥ १३२॥

अन्यच्च,

अप्रियाण्यपि कुर्वाणो यः प्रियः प्रिय एव सः।  
दग्धमन्दिरसारेऽपि कस्य वह्नावनादरः? ॥१३३ ॥

दमनकः पुनरेवाह-'देव ! स एवातिदोषः।  

यतः,

यस्मिन्नेवाधिकं चक्षुरारोहयति पार्थिवः ।।  
सुतेऽमात्येऽप्युदासीने स लक्ष्म्याश्रीयते जनः ॥ १३४ ॥

शृणु देव!महाराज!

अप्रियस्यापि पथ्यस्य परिणामः सुखावहः ।  
वक्ता श्रोता च यत्रास्ति रमन्ते तत्र संपदः ॥ १३५ ॥

त्वया च मूलभृत्यानपास्यायमागन्तुकः पुरस्कृतः। एतच्चानुः चितं कृतम् ।  

यतः,
मूलभृत्यान्परित्यज्य नागन्तून्प्रति मानयेत् ।  
नातः परतरो दोषो राज्यभेदकरो यतः' ॥ १३६॥

सिहो ब्रूते-'महदाश्चयम् । मया यभयवाच दत्त्वानीतःसंवर्धितश्च । तत्कथं मह्यं द्रवति ?।'

दमनको ब्रूते-'देव!

दुर्जनो नार्जवं याति सेव्यमानोऽपि नित्यशः।  
स्वेदनाभ्यञ्जनोपायैः स्वपुच्छमिव नामितम् ॥ १३७ ॥

अपरं च,

खेदितो मर्दितश्चैव रजुभिः परिवेष्टितः।  
मुक्तो द्वादशभिर्वः श्वपुच्छः प्रकृतिं गतः ॥ १३८ ॥

अन्यच्च,

वर्धनं वाथ सन्मानं खलानां प्रीतये कुतः?।  
फलन्त्यमृतसेकेऽपि न पथ्यानि विषद्रुमाः ॥ १३९॥

अतोऽहं ब्रवीमि

अपृष्टोऽपि हितं ब्रूयाद्यस्य नेच्छेत्पराभवम् ।  
एष एव सतां धर्मो विपरीतमतोऽन्यथा ॥ १४०॥

तथा चोक्तम्,

स स्निग्धोऽकुशलान्निवारयति यस्तत्कर्म यन्निर्मलं  
सा स्त्री याऽनुविधायिनी स मतिमान् यः सद्भिरभ्यर्च्यते ।  
सा श्रीर्या न मदं करोति स सुखी यस्तृष्णया मुच्यते   
तन्मित्रं यदकृत्रिमं स पुरुषो यः खिद्यते नेन्द्रियैः ॥ १४१॥

यदि संजीवकव्यसनार्दितो विज्ञापितोऽपि स्वामी न निवर्तते तदीदृशि भृत्ये न दोषः।  

तथा च,

नृपः कामासक्तो गणयति न कायं न च हितं  
यथेष्टं स्वच्छन्दः प्रविचरति मत्तो गज इव ।  
ततो मानध्मातः स पतति यदा शोकगहने  
तदा भृत्ये दोषान्क्षिपति न निजं वेत्त्यविनयम् ॥ १४२॥

पिङ्गलकः ( स्वगतम् ),

'न परस्यापराधेन परेषां दण्डमाचरेत् ।  
आत्मनावगतं कृत्वा बध्नीयात्पूजयेच्च वा ॥ १४३ ॥

तथा चोक्तम्,

गुणदोषावनिश्चित्य विधिर्न ग्रह निग्रहे ।  
स्वनाशाय यथा न्यस्तो दात्सर्पमुखे करः' ॥ १४४ ॥

प्रकाशं ब्रूते-'तदा संजीवकः किं प्रत्यादिश्यताम् ?' । दमनकः ससंभ्रममाह-'देव ! मा मैवम् । एतावता मन्त्रभेदो जायते ।  

तथा युक्तम्,

मन्त्रबीजमिदं गुप्तं रक्षणीयं यथा तथा ।  
मनागपि न भिद्येत तद्भिन्नं न प्ररोहति ॥ १४५॥

किंच,

आदेयस्य प्रदेयस्य कर्तव्यस्य च कर्मणः।  
क्षिप्रमक्रियमाणस्य कालः पिबति तद्रसम् ॥ १४६ ॥

तदवश्यं समारब्धं महता प्रयत्नेन संपादनीयम् ।  

किंच,

मन्त्रो योध इवाधीरः सर्वाङ्गैः संवृतैरपि ।  
चिरं न सहते स्थातुं परेभ्यो भेदशङ्कया ॥ १४७ ॥

यद्यसौ दृष्टदोषोऽपि दोषान्निवर्त्य संधातव्यस्तदतीवानुचितम् ।  

यतः,

सकृदुष्टं तु यो मित्रं पुनः संधातुमिच्छति ।  
स मृत्युमेव गृह्णाति गर्भमश्वतरी यथा ॥ १४८॥

सिंहो ब्रूते-'ज्ञायतां तवत्किमस्माकमसौ कर्तुं समर्थः' ।  दमनक आह-'देव!

अङ्गाङ्गिभावमज्ञात्वा कथं सामर्थ्य निर्णयः ? ।  
पश्य टिट्टिभमात्रेण समुद्रो व्याकुलीकृतः ॥ १४९ ॥

सिंहः पृच्छति-'कथमेतत् ?' |

दमनकः कथयति

<div class="js_include" url="../../upakathAH/02-09_TiTTibhadampatIkathA/"  newLevelForH1="3" includeTitle="true"> </div>

अतोऽहं ब्रवीमि-"अङ्गाङ्गिभावमज्ञात्वा" इत्यादि।

राजाह-कथमसौ ज्ञातव्यो द्रोहबुद्धिरिति ?' । दमनको ब्रूते'यदासौ सदर्पः शृङ्गाग्रप्रहरणाभिमुखश्चकितमिवागच्छति तदा ज्ञास्यति स्वामी ।' एवमुक्त्वा संजीवकसमीपं गतः ।  
