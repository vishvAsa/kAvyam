---
title: ०३-०३ गजशशकयोः कथा
unicode_script: devanagari
---

व्यपदेशेऽपि सिद्धिः स्यादतिशक्ते नराधिपे।  
शशिनो व्यपदेशेन शशकाः सुखमासते' ॥ १३ ॥

'कदाचिदपि वर्षासु वृष्टेरभावात्तृषार्तो गजयूथो यूथपतिमाह-'नाथ! कोऽभ्युपायोऽस्माकं जीवनाय? नास्ति क्षुद्रजन्तूनां निमजनस्थानम् । वयं च निमजनस्थानाभावान्मृतार्हा इव । किं कुर्मः? क यामः ? । ततो हस्तिराजो नातिदूरं गत्वा निर्मलं हृदं दर्शितवान् । ततो दिनेषु गच्छत्सु तत्तीरावस्थिता गजपादाहतिभिश्चूर्णिताः क्षुद्रशशकाः।' अनन्तरं शिलीमुखो नाम शशकश्चिन्तयामास-'अनेन गजयूथेन पिपासाकुलितेन प्रत्यहमत्रागन्तव्यम् । अतो विनश्यत्यमत्कुलम् ।' ततो विजयो नाम वृद्धशशकोऽवदत्-'मा विषीदत । मयात्र प्रतीकारः कर्तव्यः। ततोऽसौ प्रतिज्ञाय चलितः। गच्छता च तेनालोचितम्-'कथं गजयूथसमीपे स्थित्वा वक्तव्यम् ?

यतः,

स्पृशन्नपि गजो हन्ति जिघ्रनपि भुजंगमः।  
पालयन्नपि भूपालः प्रहसन्नपि दुर्जनः ॥ १४ ॥

अतोऽहं पर्वतशिखरमारुह्य यूथनाथं संवादयामि ।' तथाऽनुष्ठिते यूधनाथ उवाच-'कस्त्वम् ?, कुतः समायातः ?' । स ब्रूते'शंशकोऽहम् । भगवता चन्द्रेण भवदन्तिकं प्रेषितः।' यूथपतिराह-'कार्यमुच्यताम् ।'

विजयो ब्रूते

'उद्यतेष्वपि शस्त्रेषु दूतो वदति नान्यथा ।  
सदैवांवध्यभावेन यथार्थस्य हि वाचकः ॥ १५॥

तदहं तदाज्ञया ब्रवीमि । शृणु, यदेते चन्द्रसरोरक्षकाः शशकास्त्वया निःसारितास्तदनुचितं कृतम् । ते शशकाश्चिरमस्माकं रक्षिताः । अत एव मे शशाङ्क इति प्रसिद्धिः।' एवमुक्तवति दूते यूथपतिर्मयादिदमाह-'प्रणिधेहि । इदमज्ञानतः कृतम् । पुनर्न कर्तव्यम् ।' दूत उवाच-'यद्येवं तदत्र सरसि कोपात्कम्पमानं भगवन्तं शशाङ्कं प्रणम्य प्रसाद्य गच्छ ।' ततो रात्री यूथपति नीत्वा जले चञ्चलं चन्द्रबिम्बं दर्शयित्वा यूथपतिः प्रणामं कारितः । उक्तं च तेन–'देव! अज्ञानादनेनापराधः कृतः, ततः क्षम्यताम् । नैवं वारान्तरं विधास्यते' इत्युक्त्वा प्रस्थापितः ।   
