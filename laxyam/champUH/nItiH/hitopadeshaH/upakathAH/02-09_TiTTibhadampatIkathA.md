---
title: ०२-०९ टिट्टिभदम्पती कथा
unicode_script: devanagari
---
अङ्गाङ्गिभावमज्ञात्वा कथं सामर्थ्य निर्णयः ? ।  
पश्य टिट्टिभमात्रेण समुद्रो व्याकुलीकृतः ॥ १४९ ॥

'दक्षिणसमुद्रतीरे टिट्टिभदंपती निवसतः। तत्र चासन्नप्रसवा टिट्टिभी भर्तारमाह-'नाथ ! प्रसवयोग्यस्थानं निभृतमनुसंधीयताम्।' टिट्टिभोऽवदत्-भार्ये ! नन्विदमेव स्थानं प्रसूतियोग्यम् ।' सा ब्रते-'समटवेलया व्याप्यते स्थानमेतत।' टिट्रिमोऽवदत'किमहं निर्बलः समुद्रेण निग्रहीतव्यः ?' | टिटिभी विहस्याह'स्वामिन् ! त्वया समुद्रेण च महदन्तरम्।  

अथवा,

पराभवं परिच्छेत्तुं योग्यायोग्यं च वेत्ति यः।  
अस्तीह यस्य विज्ञानं कृच्छेणापि न सीदति ॥ १५०॥

अपि च,

अनुचितकार्यारम्भः स्वजनविरोधो बलीयसि स्पर्धा ।  
प्रमदाजनविश्वासो मृत्योर्द्वाराणि चत्वारि' ॥ १५१ ॥

ततः कृच्छेण स्वामिवचनात्सा तत्रैव प्रसूता । एतत्सर्व श्रुत्वा समुद्रेणापि तच्छक्तिज्ञानार्थं तदण्डान्यपहृतानि । ततष्टिटिभी शोकार्ता भर्तारमाह-'नाथ ! कष्टमापतितम् । तान्यण्डानि मे नष्टानि ।' टिडिभोऽवदत्-'प्रिये ! मा भैषीः ।' इत्युक्त्वा पक्षिणां मेलकं कृत्वा पक्षिस्वामिनो गरुडस्य समीपं गतः । तत्र गत्वा सकलवृत्तान्तं टिट्टिभेन भगवतो गरुडस्य पुरतो निवेदितम्-'देव! समुद्रेणाहं स्वगृहावस्थितो विनापराधेनैव निगृहीतः। ततस्तद्वचनमाकर्ण्य गरुत्मता प्रभुभगवन्नारायणः सृष्टिस्थितिप्रलयहेतुर्विज्ञप्तः । स समुद्रमण्डदानायादिदेश । ततो भगवदाज्ञां मौलौ निधाय समुद्रेण तान्यण्डानि टिट्टिभाय समर्पितानि। 
