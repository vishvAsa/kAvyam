---
title: ०३-०४ काकहंसयोः कथा
unicode_script: devanagari
---
न स्थातव्यं न गन्तव्यं दुर्जनेन समं क्वचित् ।  
काकसङ्गाडतो हंसस्तिष्ठन् गच्छंश्च वर्तकः ॥ २२॥

 'अस्त्युजयिनीवर्त्मप्रान्तरे प्लक्षतरुः। तत्र हंसकाकौ निवसतः। कदाचिद्रीष्मसमये परिश्रान्तः कश्चित्पथिकस्तत्र तरुतले धनु:काण्डं संनिधाय सुप्तः। तत्र क्षणान्तरे तन्मुखादृक्षच्छायापगता । ततः सूर्यतेजसातन्मुखं व्याप्तमवलोक्य तक्षस्थितेन हंसेन कृपया पक्षौ प्रसार्य पुनस्तन्मुखे छाया कृता । ततो निर्भरनिद्रासुखिना तेन मुखव्यादानं कृतम् । अथ परसुखमसहिष्णुः स्वभावदोर्जन्येन स काकस्तस्य मुखे पुरीषोत्सर्ग कृत्वा पलायितः । ततो यावदसौ पान्थ उत्थायोर्ध्व निरीक्षते तावत्तेनावलोकितो हंसः काण्डेन हतो व्यापादितः॥

 
