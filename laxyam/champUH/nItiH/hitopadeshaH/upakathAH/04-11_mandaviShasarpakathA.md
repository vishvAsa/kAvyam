---
title: ०४-११ मन्दविषसर्पकथा
unicode_script: devanagari
---
स्कन्धेनापि वहेच् छत्रून् कार्यम् आसाद्य बुद्धिमान् ।  
यथा वृद्धेन सर्पेण मण्डूका विनिपातिताः ॥६०॥

अस्ति जीर्णोद्याने मन्दविषो नाम सर्पः । सोतिजीर्णतया स्वाहारम् अप्यन्वेष्टुम् अक्षमः सरस्तीरे पतित्वा स्थितः । ततो दूराद् एव केनचिन्मण्डूकेन दृष्टः, पृष्टश्च्किम् इति त्वाम् आहारं नान्विष्यति सर्पोवदत्गच्छ भद्र ! किं ते मम मन्दभाग्यस्य वृत्तान्तप्रश्नेन ततः सञ्जातकौतुकः स च भेकः सर्वथा कथ्यताम् इत्य् आह । सर्पोप्याह्भद्र ! पुरवासिनः श्रोत्रियस्य कौण्डिन्यस्य पुत्रो विंशतिवर्षदेशीयः सर्वगुणसम्पन्नो दुर्दैवान्मया नृशंसेन दष्टः । ततस्तं सुशीलनामानं पुत्रं मृतम् अवलोक्य, शोकेन मूर्च्छितः कौण्डिन्यः पृथिव्यां लुलोठ । अनन्तरं ब्रह्मपुरवासिनः सर्वे बान्धवास्तत्रागत्योपविष्टाः । तथा चोक्तम्  

उत्सवे व्यसने युद्धे दुर्भिक्षे राष्ट्रविप्लवे ।  
राजद्वारे श्मशाने च यस्तिष्ठति स बान्धवः ॥६१॥

तत्र कपिलो नाम स्नातकोवदत्रे कौण्डिन्य ! मूढोसि येनैवं विलपसि । शृणु

क्रोडीकरोति प्रथमं यदा जातम् अनित्यता ।  
धात्रीव जननी पश्चात् तदा शोकस्य कः क्रमः ॥६२॥

तथा च्

क्व गताः पृथिवीपालाः ससैन्यबलवाहनाः ।  
वियोगसाक्षिणी येषां भूमिरद्यापि तिष्ठति ॥६३॥

  - तथा च्

जातस्य हि ध्रुवो मृत्युर्ध्रुवं जन्म मृतस्य च ।  
अद्य वाब्दशतान्ते वा मृत्युर्वै प्राणिनां ध्रुवः ॥६४॥+++(सम्पादकटिप्पनी- पुस्तके इदं पद्यं नास्ति ।)+++

अपरं च्

कायः संनिहितापायः सम्पदः पदम् आपदाम् ।  
समागमाः सापगमाः सर्वम् उत्पादि भङ्गुरम् ॥६५॥

प्रतिक्षणम् अयं कायः क्षीयमाणो न लक्ष्यते ।  
आमकुम्भ इवाम्भःस्थो विशीर्णः सन् विभाष्यते ॥६६॥

आसन्नतरतामेति मृत्युर्जन्तोर्दिने दिने ।  
आघातं नीयमानस्य वध्यस्येव पदे पदे ॥६७॥

यतः

अनित्यं यौवनं रूपं जीवितं द्रव्यसञ्चयः ।  
ऐश्वर्यं प्रियसंवासो मुह्येत् तत्र न पण्डितः ॥६८॥

यथा काष्ठं च काष्ठं च समेयातां महोदधौ ।  
समेत्य च व्यपेयातां तद्वद् भूतसमागमः ॥६९॥

यथा हि पथिकः कश्चिच् छायाम् आश्रित्य तिष्ठति ।  
विश्रम्य च पुनर्गच्छेद् तद्वद् भूतसमागमः ॥७०॥

अन्यच्च

पञ्चभिर्निर्मिते देहे पञ्चत्वं च पुनर्गते ।  
स्वां स्वां योनिम् अनुप्राप्ते तत्र का परिदेवना ॥७१॥

यावतः कुरुते जन्तुः सम्बन्धान्मनसः प्रियान् ।  
तावन्तोस्य निखन्यन्ते हृदये शोकशङ्कवः ॥७२॥

नायम् अत्यन्तसंवासो लभ्यते येन केनचित् ।  
अपि स्वेन शरीरेण किम् उतान्येन केनचित् ॥७३॥

अपि च्

संयोगो हि वियोगस्य संसूचयति सम्भवम् ।  
अनतिक्रमणीयस्य जन्म मृत्योरिवागमम् ॥७४॥

आपातरमणीयानां संयोगानां प्रियैः सह । अपथ्यानाम् इवान्नानां परिणामो हि दारुणः ॥७५॥

अपरं च्

व्रजन्ति न निवर्तन्ते स्रोतांसि सरितां यथा ।  
आयुरादाय मर्त्यानां तथा रात्र्य्अहनी सदा ॥७६॥

सुखास्वादपरो यस्तु संसारे सत्समागमः ।  
स वियोगावसानत्वाद् दुःखानां धुरि युज्यते ॥७७॥

अत एव हि नेच्छन्ति साधवः सत्समागमम् ।  
यद्वियोगासिलूनस्य मनसो नास्ति भेषजम् ॥७८॥

सुकृतान्य् अपि कर्माणि राजभिः सगरादिभिः ।  
अथ तान्य् एव कर्माणि ते चापि प्रलयं गताः ॥७९॥

संचिन्त्य संचिन्त्य तम् उग्रदण्डं
मृत्युं मनुष्यस्य विचक्षणस्य ।  
वर्षाम्बुसिक्ता इव चर्मबन्धाः
सर्वे प्रयत्नाः शिथिलीभवन्ति ॥८०॥

याम् एव रात्रिं प्रथमाम् उपैति
गर्भे निवासं नरवीर लोकः ।  
ततः प्रभृत्य् अस्खलितप्रयाणः
स प्रत्यहं मृत्युसमीपम् एति ॥८१॥

अज्ञानं कारणं न स्याद् वियोगो यदि कारणम् ।  
शोको दिनेषु गच्छत्सु वर्धताम् अपयाति किम् ॥८२॥

तद् भद्र ! तद् आत्मानम् अनुसन्धेहि । शोकचर्चां च परिहर, यतः

अकाण्डपातजातानाम् अस्त्राणां मर्मभेदिनाम् ।  
गाढशोकप्रहाराणाम् अचिन्तैव महौषधम् ॥८३॥

ततस्तद्वचनं निशम्य, प्रबुद्ध इव कौण्डिन्य उत्थायाब्रवीत् । तद् अलम् इदानीं गृहनरकवासेन वनम् एव गच्छामि । कपिलः पुनराह्

वनेपि दोषाः प्रभवन्ति रागिणां
गृहेपि पञ्चेन्द्रियनिग्रहस्तपः ।  
अकुत्सिते कर्मणि यः प्रवर्तते
त्रिवृत्तरागस्य गृहं तपोवनम् ॥८४॥

यतः

दुःखितोपि चरेद् धर्मं यत्र कुत्राश्रमे रतः ।  
समः सर्वेषु भूतेषु न लिङ्गं धर्मकारणम् ॥८५॥

उक्तं च्

वृत्त्य्अर्थं भोजनं येषां सन्तानार्थं च मैथुनम् ।  
वाक् सत्यवचनार्थाय दुर्गाण्य् अपि तरन्ति ते ॥८६॥

तथा हि

आत्मा नदी संयम् अपुण्यतीर्था
सत्योदका शीलतटा दयोर्मिः ।  
तत्राभिषेकं कुरु पाण्डुपुत्र !
न वारिणा शुष्यति चान्तरात्मा ॥८७॥

विशेषतश्च्

जन्ममृत्युजराव्याधिवेदनाभिरुपद्रुतम् ।  
संसारम् इमम् उत्पन्नम् असारं त्यजतः सुखम् ॥८८॥

यतः

दुःखम् एवास्ति न सुखं यस्मात् तद् उपलक्ष्यते ।  
दुःखार्तस्य प्रतीकारे सुखसंज्ञा विधीयते ॥८९॥

कौण्डिन्यो ब्रूते एवम् एव । ततोहं तेन शोकाकुलेन ब्राह्मणेन शप्तो, यद् अद्यारभ्य मण्डूकानां वाहनं भविष्यतीति । कपिलो ब्रूतेसम्प्रत्य् उपदेशासहिष्णुर्भवान् । शोकाविष्टं ते हृदयम् । तथापि कार्यं शृणु

सङ्गः सर्वात्मना त्याज्यः स चेत् त्यक्तुं न शक्यते ।  
स सद्भिः सह कर्तव्यः सतां सङ्गो हि भेषजम् ॥९०॥

अन्यच्च

कामः सर्वात्मना हेयः स चेद् धातुं न शक्यते ।  
स्वभार्यां प्रति कर्तव्यः सैव तस्य हि भेषजम् ॥९१॥

एतच् छ्रुत्वा स कौण्डिन्यः कपिलोपदेशामृतप्रशान्तशोकानलो यथाविधि दण्डग्रहणं कृतवान् । अतो ब्राह्मणशापान्मण्डूकान् वोढुम् अत्र तिष्ठामि । अनन्तरं तेन मण्डूकेन गत्वा मण्डूकनाथस्य जालपादनाम्नोग्रे तत् कथितम् । ततोसाव् आगत्य मण्डूकनाथस्तस्य सर्पस्य पृष्ठम् आरूढवान् । स च सर्पस्तं पृष्ठे कृत्वा चित्रपदक्रमं बभ्राम । परेद्युश्चलितुम् असमर्थं तं मण्डूकनाथम् अवदत्किम् अद्य भवान्मन्दगतिः सर्पो ब्रूतेदेव ! आहारविरहाद् असमर्थोस्मि । मण्डूकनाथोवदत्स्माद् आज्ञया मण्डूकान् भक्षय । ततः गृहीतोयं महाप्रसाद इत्य् उक्त्वा क्रमशो मण्डूकान् खादितवान् । अथ निर्मण्डूकं सरो विलोक्य मण्डूकनाथोपि तेन खादितः । 
