---
title: ०२-०७ वायसदंपतीकथा
unicode_script: devanagari
---
उपायेन हि यच्छक्यं न तच्छक्यं पराक्रमैः।  
काक्या कनकसूत्रेण कृष्णसर्पो निपातितः ॥ १२०॥

कस्मिंश्चित्तरौ वायसदंपती निवसतः। तयोश्चापत्यानि तत्कोटरावस्थितेन कृष्णसर्पण खादितानि । ततः पुनर्गर्भवती वायसी वायसमाह-'नाथ ! त्यजतामयं तरुः। अत्रावस्थितकृष्णसर्पणा वयोः संततिः सततं भक्ष्यते। यतः,

दुष्टा भार्या शठं मित्रं भृत्यश्चोत्तरदायकः।  
ससर्पश्च गृहे वासो मृत्युरेव न संशयः ॥ १२१ ॥

वायसो ब्रूते-'प्रिये ! न भेतव्यम् । वारंवारं मयतस्य महापराधः सोढः । इदानीं पुनर्न क्षन्तव्यः' । वायस्याह-कथमेतेन बलवता साधं भवान्विग्रहीतुं समर्थः? वायसो ब्रूते-'अलमनया शङ्कया।  

यतः,

बुद्धिर्यस्य बलं तस्य, निर्बुद्धेस्तु कुतो बलम् ? ।  
पश्य सिंहो मदोन्मत्तः शशकेन निपातितः ॥ १२२ ॥

वायसी विहस्याह-'कथमेतत् ?' ।  

वायसः कथयति

<div class="js_include" url="../../upakathAH/02-08_chaturashashakaH/"  newLevelForH1="3" includeTitle="true"> </div>

अतोऽहं ब्रवीमि-"बुद्धिर्यस्य” इत्यादि' ॥

वायस्याह'श्रुतं मया सर्वम् । संप्रति यथा कर्तव्यं तद्रूहि ।' वायसोऽवदत्-'अत्रासन्ने सरसि राजपुत्रः प्रत्यहमागत्य नाति । स्नानसमये तदङ्गादवतारितं तीर्थ शिलानिहितं कनकसूत्रं चञ्चवा विधृत्यानीयास्मिन्कोटरे धारयिष्यसि ।' अथ कदाचित्स्नातुं जलं प्रविष्टे राजपुत्रे वायस्या तदनुष्ठितम् । अथ कनकसूत्रानुसरणप्रवृत्तै राजपुरुषैस्तत्र तरुकोटरे कृष्णसर्पो दृष्टो व्यापादितश्च ।
