---
title: ०३-०८ मूर्खनापितः
unicode_script: devanagari
---

पुण्याल्लब्धं यदेकेन तन्ममापि भविष्यति ।  
हत्वा भिक्षु महालोभान्निध्यर्थी नापितो हतः' ॥ १०५॥

'अस्त्ययोध्यायां चूडामणिाम क्षत्रियः । तेन धनार्थिना महता क्लेशेन भगवांश्चन्द्रार्धचूडामणिश्चिरमाराधितः । ततः क्षीणपापोऽसौ स्वप्ने दर्शनं दत्वा भगवदादेशाद्यक्षेश्वरेणादिष्टः–'यत्त्वमद्य प्रातः क्षौरं कृत्वा लगुडं हस्ते कृत्वा गृहे निभृतं स्थास्यसि ततोऽस्मिन्नेवाङ्गणे समागतं भिक्षु पश्यसि । तं निर्दयं लगुड प्रहारेण हनिष्यसि । ततः सुवर्णकलशो भविष्यति, तेन त्वया यावज्जीवं सुखिना भवितव्यम्।' ततस्तथानुष्ठिते तद्वत्तम् । तत्र क्षौरकरणायानीतेन नापितेनालोक्य चिन्तितम्-'अये ! निधिप्राप्तेरयमुपायः। अहमप्येवं किं न करोमि ?' ततःप्रभृति नापितः प्रत्यहं तथाविधो लगुडहस्तः सुनिभृतं भिक्षोरागमनं प्रतीक्षते । एकदा तेन प्राप्तो भिक्षुर्लगुडेन व्यापादितः । तस्मादपराधात्सोऽपि नापितो राजपुरुषैः व्यापादितः ।  
