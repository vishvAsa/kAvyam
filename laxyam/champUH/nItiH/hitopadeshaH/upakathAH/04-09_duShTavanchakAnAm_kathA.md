---
title: ०४-०९ दुष्टवञ्चकानां कथा
unicode_script: devanagari
---

आत्मौपम्येन यो वेत्ति दुर्जनं सत्यवादिनम् ।  
स तथा वञ्चते धूर्तैर्ब्राह्मणश्छागतो यथा ॥ ५२ ॥

अस्ति गौतमस्यारण्ये प्रस्तुतयज्ञः कश्चिद् ब्राह्मणः । स च यज्ञार्थं ग्रामान्तराच्छागम् उपक्रीय, स्कन्धे नीत्वा, गच्छ धूर्तत्रयेणावलोकितः । ततस्ते धूर्ताःयद्य् एष छागः केनाप्य् उपायेन लभ्यते, तदा मतिप्रकर्षो भवतीति समालोच्य, वृक्षत्रयतले क्रोशान्तरेण तस्य ब्राह्मणस्यागमनं प्रतीक्ष्य पथि स्थिताः । तत्रैकेन धूर्तेन गच्छन् स ब्राह्मणोभिहितःभो ब्राह्मण ! किम् इति त्वया कुक्कुरः स्कन्धेनोह्यते । विप्रेणोक्तंनायं श्वा, किन्तु यज्ञच्छागः । अथान्तरस्थितेनान्येन धूर्तेन तथैवोक्तम् । तद् आकर्ण्य ब्राह्मणश्छागं भूमौ निधाय मुहुर्निरीक्ष्य, पुनः स्कन्धे कृत्वा दोलायमानमतिश्चलितः । यतः

मतिर्दोलायते सत्यं सताम् अपि खलोक्तिभिः ।  
ताभिर्विश्वासितश्चासौ म्रियते चित्रकर्णवत् ॥५३॥

राजाहकथम् एतत्

स कथयति

 <div class="js_include" url="../../upakathAH/04-10_madotkaTa-simha-kathA/"  newLevelForH1="3" includeTitle="true"> </div>

अतोहं ब्रवीमि "मतिर्दोलायते सत्यम्" इत्य् आदि ।

 ततस्तृतीयधूर्तवचनं श्रुत्वा, स्वमतिभ्रमं निश्चित्य छागं त्यक्त्वा, ब्राह्मणः स्नात्वा गृहं ययौ । छागश्च तैर्धूर्तैर्नीत्वा भक्षितः । 
