---
title: ०४-०१ हंसकूर्मयोः कथा
unicode_script: devanagari
---
सुहृदां हितकामानां यो वाक्यं नाभिनन्दति ।  
स कूर्म इव दुर्बुद्धिः काष्ठाद्भ्रष्टो विनश्यति ॥ ४॥

'अस्ति मगधदेशे फुल्लोत्पलाभिधानं सरः। तत्र चिरं संकटविकटनामानौ हंसौ निवसतः । तयोर्मित्रं कम्बुग्रीवनामा कूर्मश्च प्रतिवसति । अथैकदा धीवरैरागत्य तत्रोक्तम्-'तदत्रास्माभिरद्योषित्वा प्रातर्मत्स्यकूमोदयो व्यापादयितव्याः। तदाकर्ण्य कूर्मो हंसावाह-'सुहृदौ ! श्रुतोऽयं धीवरालापः; अधुना किं मया कर्तव्यम् ?। ' हंसावाहतुः-'ज्ञायताम् । पुनस्तावत्प्रातर्यदुचितं तत्कर्तव्यम् ।' कूर्मो ब्रूते-'मैवम् । यतो दृष्टव्यतिकरोऽहमत्र ।  

तथा चोक्तम्,

अनागत विधाता च प्रत्युत्पन्नमतिस्तथा ।  
द्वावेतौ सुखमेधेते यद्भविष्यो विनश्यति ॥५॥  

तावाहतुः-'कथमेतत् ? ।  

कूर्मः कथयति

<div class="js_include" url="../../upakathAH/04-02_dUradarshImatsyAnAm_kathA/"  newLevelForH1="3" includeTitle="true"> </div>

अतोऽहं ब्रवीमि-"अनागतविधाता" इत्यादि ॥

तद्यथाहमन्यहृदं प्राप्नोमि तथा क्रियताम् ।' हंसावाहतुः-'जलाशयान्तरे प्राप्ते तव कुशलम् , स्थले गच्छतस्ते को विधिः ?' कूर्म आह-'यथाऽहं भवद्भ्यां सहाकाशवम॑ना यामि तथा विधीयताम् ।' हंसौ ब्रतः-कथमुपायः संभवति ?'। कच्छपो वदति-'यवाभ्यां चञ्चधृतं काष्ठखण्डमेकं मया मुखेनावलम्ब्य गन्तव्यम् । युवयोः पक्षबलेन मयापि सुखेन गन्तव्यम् ।'

' हंसौ ब्रूतः–'संभवत्येष उपायः; किंतु,

उपायं चिन्तयन् प्राशो पायमपि चिन्तयेत् ।  
पश्यतो बकमूर्खस्य नकुलैक्षिताः प्रजाः ॥ ८॥

कूर्मः पृच्छति-'कथमेतत् ?' ।  

तौ कथयतः

<div class="js_include" url="../../upakathAH/04-04_bakasarpanakulAnAm_kathA/"  newLevelForH1="3" includeTitle="true"> </div>

अत आवां ब्रूवः "उपायं चिन्तयन्" इत्यादि ॥

आवाभ्यां नीयमानं त्वामवलोक्य लोकैः किंचिद्वक्तव्यमेव । तदाकर्ण्य यदि त्वमुत्तरं दास्यसि तदा स्वन्मरणम् । तत्सर्वथाऽत्रैव स्थीयताम्।' कूर्मों वदति-'किमहमप्राज्ञः? नाहमुत्तरं दास्यामि किमपि न वक्तव्यम् । तथानुष्ठिते तथाविधं कूर्ममालोक्य सर्वे गोरचकाः पश्चाद्धावन्ति वदन्ति च ।  

कश्चिद्वदति-'यद्ययं कूर्मः पतति तदाऽत्रैव पक्त्वा खादितव्यः।' कश्चिद्वदति-'अत्रैव दग्ध्वा खादितव्योऽयम् ।' कश्चिद्वदति'गृहं नीत्वा भक्षणीयः' इति । तद्वचनं श्रुत्वा स कूर्मः कोपाविष्टो विस्मृतपूर्वसंस्कारः प्राह-'युष्माभिर्भस्म भक्षितव्यम् ।' इति वदन्नेव पतितस्तैापादितश्च । 
