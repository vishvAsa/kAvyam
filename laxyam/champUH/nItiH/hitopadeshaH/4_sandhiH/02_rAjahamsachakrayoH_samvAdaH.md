---
title: ४-०१ राजहंसचक्रयोः संवादः
unicode_script: devanagari
---
ततस्तेन राजहंसेनोक्तम्-'केनास्मदुर्गे निक्षिप्तोऽग्निः? किं पारक्येण किं वाऽस्मदुर्गवासिना केनापि विपक्षप्रयुक्तेन?' । चक्रो ब्रूते-'देव !भवतो निष्कारणबन्धुरसौ मेघवर्णः सपरिवारो न दृश्यते। तन्मन्ये तस्यैव विचेष्टितमिदम् ।' राजा क्षणं विचिन्त्याह-'अस्ति तावदेव मम दुर्दैवमेतत् ।।  

तथा चोक्तम्,

अपराधः स देवस्य न पुनर्मन्त्रिणामयम् ।  
कार्यं सुचरितं क्वापि दैवयोगाद्विनश्यति॥२॥

मन्त्री ब्रूते-'उक्तमेवैतत्,

विषमां हि दशां प्राप्य दैवं गर्हयते नरः।  
आत्मनः कर्मदोषांश्च नैव जानात्यपण्डितः॥३॥

अपरं च,

सुहृदां हितकामानां यो वाक्यं नाभिनन्दति ।  
स कूर्म इव दुर्बुद्धिः काष्ठाद्भ्रष्टो विनश्यति ॥ ४॥

राजाह-'कथमेतत् ?' ।  

मन्त्री कथयति

<div class="js_include" url="../../upakathAH/04-01_hamsakUrmayoH_kathA/"  newLevelForH1="3" includeTitle="true"> </div>

अतोऽहं ब्रवीमि-"सुहृदां हितकामानाम्" इत्यादि ॥'  

अथ प्रणिधिर्वकस्तत्रागत्योवाच'देव ! प्रागेव मया निगदितम् । दुर्गशोधनं हि प्रतिक्षणं कर्तव्यमिति । तच्च युष्माभिर्न कृतं तदनवधानस्य फलमनुभूतम् ।  
दुर्गदाहो मेघवर्णेन वायसेन गृध्रप्रयुक्तेन कृतः ।  

राजा निःश्वस्याह,

'प्रणयादुपकाराद्वा यो विश्वसिति शत्रुषु ।  
स सुप्त इव वृक्षाग्रात् पतितः प्रतिबुध्यते' ॥९॥

प्रणिधिरुवाच-'इतो दुर्गदाहं विधाय यदा गतो मेघवर्णस्तदा चित्रवर्णेन प्रसादितेनोक्तम्-'अयं मेघवर्णोऽत्र कर्पूरद्वीपराज्येऽभिषिच्यताम् ।  

तथा चोक्तम्,

कृतकृत्यस्य भृत्यस्य कृतं नैव प्रणाशयेत्।  
फलेन मनसा वाचा दृष्ट्या चैनं प्रहर्षयेत्' ॥ १० ॥

चक्रवाको ब्रूते-'ततस्ततः?।' प्रणिधिरुवाच-ततः प्रधानमन्त्रिणा गृध्रेणाभिहितम्-'देव! नेदमुचितम् । प्रसादान्तरं किमपि क्रियताम् ।  

यतः,

अविचारयतो युक्तिकथनं तुषखण्डनम् ।  
नीचेषूपकृतं राजन् ! वालुकाविव मुद्रितम् ॥ ११ ॥

तथा चोक्तम्,

नीचः श्लाध्यपदं प्राप्य स्वामिनं हन्तुमिच्छति।  
मूषिको व्याघ्रतां प्राप्य मुनिं हन्तुं गतो यथा' ॥ १२ ॥

चित्रवर्णः पृच्छति-कथमेतत् ?' ।  

मन्त्री कथयति

<div class="js_include" url="../../upakathAH/04-05_munimUShikayoH_kathA/"  newLevelForH1="3" includeTitle="true"> </div>

अतोऽहं ब्रवीमि-"नीचः श्लाध्यपदं" इत्यादि ॥  

अपरं च, सुकरमिदमिति न मन्तव्यम् । शृणु,

भक्षयित्वा बहून्मत्स्यानुत्तमाधममध्यमान् ।  
अतिलोभाद्बकः पश्चान्मृतः कर्कटकग्रहात्॥१३॥

चित्रवर्णः पृच्छति-'कथमेतत् ?' ।  

मन्त्री कथयति

<div class="js_include" url="../../upakathAH/04-06_atilobhI_bakaH/"  newLevelForH1="3" includeTitle="true"> </div>

अतोऽहं ब्रवीमि-"भक्षयित्वा बहन्मत्स्यान्" इत्यादि ॥'

ततश्चित्रवर्णोऽवदत-शृणु तावन्मन्त्रिन् ! मयैतदालोचितमस्ति ।' अत्रावस्थितेन मेघवर्णन राज्ञा यावन्ति वस्तूनि कर्पूरद्वीपस्योत्तमानि तावन्त्यस्माकमुपनेतव्यानि । तेनास्माभिर्महासुखेन विन्ध्याचले स्थातव्यम् ।  

दूरदर्शी विहस्याह-'देव !

अनागतवतीं चिन्तां कृत्वा यस्तु प्रहृष्यति ।  
स तिरस्कारमाप्नोति भग्नभाण्डो द्विजो यथा' ॥ १५ ॥

राजाह-'कथमेतत् ?' ।  

मन्त्री कथयति

<div class="js_include" url="../../upakathAH/04-07_bhagnabhAnDo_dvijaH/"  newLevelForH1="3" includeTitle="true"> </div>

अतोऽहं ब्रवीमि-"अनागतवती चिन्ताम्" इत्यादि ॥

ततो राजा रहसि गृध्रमुवाच-'तात ! यथा कर्तव्यं तथोपदिश।'

गृध्रो ब्रूते,

'मदोद्धतस्य नृपतेः संकीर्णस्येव दन्तिनः।  
गच्छन्त्युन्मार्गयातस्य नेतारः खलु वाच्यताम् ॥ १६ ॥

शृणु देव ! किमस्माभिर्बलदर्पाद्दुुर्गं भग्नम् ? न; किंतु तव प्रतापाधिष्ठितेनोपायेन।' राजाह-'भवतामुपायेन।' गृध्रो ब्रूते'यद्यस्मद्वचनं क्रियते तदा स्वदेशे गम्यताम् । अन्यथा वर्षाकाले प्राप्ते पुनर्विग्रहे सत्यस्माकं परभूमिष्ठानां स्वदेशगमनमपि दुर्लभं भविष्यति । सुखशोभांर्थं संधाय गम्यताम् । दुर्गं भग्नं कीर्तिश्च लब्धैव । मम संमतं तावदेतत् ।  

यतः,

यो हि धर्म पुरस्कृत्य हित्वा भर्तुः प्रियाऽप्रिये।  
अप्रियाण्याह तथ्यानि तेन राजा सहायवान् ॥ १७ ॥

अन्यच्च,

सुहृदलं तथा राज्यमात्मानं कीर्तिमेव च ।  
युधि संदेहदोलास्थं को हि कुर्यादबालिशः? ॥ १८ ॥

अपरं च,

संधिमिच्छेत् समेनापि संदिग्धो विजयो युधि।  
सुन्दोपसुन्दावन्योन्यं नष्टौ तुल्यबलौ न किम् ?' ॥ १९ ॥

राजोवाच-'कथमेतत् ? ।  

मन्त्री कथयति

<div class="js_include" url="../../upakathAH/04-08_sundopasundakathA/"  newLevelForH1="3" includeTitle="true"> </div>

अतोऽहं ब्रवीमि-"संधिमिच्छेत् समेनापि" इत्यादि ॥'  

राजाह-'प्रागेव किं नोक्तं भवद्भिः?। मन्त्री ब्रूते-मद्वचनं किमवसानपर्यन्तं श्रुतं भवद्भिः ? तदापि मम संमत्या नायं विग्रहारम्भः । साधुगुणयुक्तोऽयं हिरण्यगर्भो न विग्राह्यः।  

तथा चोक्तम्,

सत्यायौँ धार्मिकोऽनार्यों भ्रातृसंघातवान् बली।  
अनेकयुद्धविजयी संधेयाः सप्त कीर्तिताः॥ २१ ॥

सत्योऽनुपालयेत् सत्यं संधितो नैति विक्रियाम् ।  
प्राणबाधेऽपि सुव्यक्तमार्यो नायात्यनार्यताम् ॥ २२॥

धार्मिकस्याभियुक्तस्य सर्व एव हि युध्यते ।  
प्रजानुरागाद्धर्माश्च दुःखोच्छेद्यो हि धार्मिकः ॥ २३ ॥

संधिः कार्योऽप्यनार्येण विनाशे समुपस्थिते ।  
विना तस्याश्रयेणार्यों न कुर्यात् कालयापनम् ॥२४॥

संहतत्वाद्यथा वेणुर्निबिडैः कण्टकैर्वृतः।  
न शक्यते समुच्छेत्तुं भ्रातृसंघातवांस्तथा ॥ २५॥

बलिना सह योद्धव्यमिति नास्ति निदर्शनम् ।  
प्रतिवातं न हि घनः कदाचिदुपसर्पति ॥ २६॥

जमदग्नेः सुतस्येव सर्वः सर्वत्र सर्वदा ।  
अनेकयुद्धजयिनः प्रतापादेव भुज्यते ॥ २७ ॥

अनेकयुद्धविजयी संघानं यस्य गच्छति ।  
तत्प्रतापेन तस्याशु वशमायान्ति शत्रवः ॥२८॥

तत्र तावद्बहुभिर्गुणैरुपेतः संधेयोऽयं राजा।' चक्रवाकोऽवदत्-'प्रणिधे! सर्वत्रावव्रज । सर्वमवगतम् । गत्वा पुनरागमिष्यसि।' राजा चक्रवाकं पृष्टवान्–'मन्निन् ! असंधेयाः कति तान्श्रोतुमिच्छामि ।'

मन्त्री ब्रूते-'देव ! कथयामि । शृणु,

बालो वृद्धो दीर्घरोगी तथा ज्ञातिबहिष्कृतः।  
भीरुको भीरुजनको लुब्धो लुब्धजनस्तथा ॥ २९॥

विरक्तप्रकृतिश्चैव विषयेष्वतिसक्तिमान् ।  
अनेकचित्तमन्त्रस्तु देवब्राह्मणनिन्दकः॥३०॥

दैवोपहतकश्चैव तथा दैवपरायणः ।  
दुर्भिक्षव्यसनोपेतो बलव्यसनसंकुलः ॥ ३१॥

अदेशस्थो बहुरिपुर्युक्तः कालेन यश्चन ।  
सत्यधर्मव्यपेतश्च विंशतिः पुरुषा अमी ॥ ३२ ॥

एतैः संधिं न कुर्वीत विगृह्णीयात्तु केवलम् ।  
एते विगृह्यमाणा हि क्षिप्रं यान्ति रिपोर्वशम् ॥ ३३ ॥

बालस्याल्पप्रभावत्वान्न लोको योद्धमिच्छति ।  
युद्धायुद्धफलं यस्माज्ज्ञातुं शक्तो न बालिशः ॥ ३४॥

उत्साहशक्तिहीनत्वाद्वृद्धो दीर्घामयस्तथा।  
स्वैरेव परिभूयेते द्वावप्येतावसंशयम् ॥ ३५॥

सुखोच्छेद्यो हि भवति सर्वज्ञातिबहिष्कृतः।  
त एवैनं विनिघ्नन्ति ज्ञातयस्त्वात्मसात्कृताः॥ ३६ ॥

भीरुर्युद्धपरित्यागात् स्वयमेव प्रणश्यति ।  
तथैव भीरुपुरुषः संग्रामे तैर्विमुच्यते ॥ ३७॥

लुब्धस्यासंविभागित्वान्न युध्यन्तेऽनुयायिनः ।  
लुब्धानुजीविकैरेष दानभिन्नौनिहन्यते ॥ ३८॥

संत्यज्यते प्रकृतिभिर्विरक्तप्रकृतियुधि ।  
सुखाभियोज्यो भवति विषयेष्वतिसक्तिमान् ॥ ३९ ॥

अनेकचित्तमन्त्रस्तु भेद्यो भवति मन्त्रिणा।  
अनवस्थितचित्तत्वात् कार्यतः स उपेक्ष्यते ॥ ४०॥

सदा धर्मबलीयस्त्वाद्देवब्राह्मणनिन्दकः।  
विशीर्यते स्वयं ह्येष दैवोपहतकस्तथा ॥ ४१ ॥

संपत्तेश्च विपत्तेश्च दैवमेव हि कारणम् ।  
इति दैवपरो ध्यायन् नात्मानमपि चेष्टते ॥ ४२ ॥

दुर्भिक्षव्यसनी चैव स्वयमेव विषीदति ।  
बलव्यसनयुक्तस्य योद्धं शक्तिर्न जायते ॥ ४३ ॥

अदेशस्थो हि रिपुणा स्वल्पकेनापि हन्यते ।  
ग्राहोऽल्पीयानपि जले गजेन्द्रमपि कर्षति ॥ ४४ ॥

बहुशत्रुस्तु संत्रस्तः श्येनमध्ये कपोतवत् ।  
येनैव गच्छति पथा तेनैवाशु विपद्यते ॥ ४५ ॥

अकालसैन्ययुक्तस्तु हन्यते कालयोधिना।  
कौशिकेन हतज्योतिर्निशीथ इव वायसः ॥ ४६॥

सत्यधर्मव्यपेतेन संदध्यान्न कदाचन ।  
स संधितोऽप्यसाधुत्वादचिराद्याति विक्रियाम् ॥ ४७॥

अपरमपि कथयामि । संधिविग्रहयानासनसंश्रयद्वैधीभावाः षाड्गुण्यम् । कर्मणामारम्भोपायः पुरुषद्रव्यसंपद्देशकालविभागो विनिपातप्रतीकारः कार्यसिद्धिश्च पञ्चाङ्गो मन्त्रः । सामदानभेददण्डाश्चत्वार उपायाः। उत्साहशक्तिर्मन्त्रशक्तिः प्रभुशक्तिश्चेति शक्तित्रयम् । एतत्सर्वमालोच्य नित्यं विजिगीषवो भवन्ति महान्तः।  

या हि प्राणपरित्यागमूल्येनापि न लभ्यते ।  
सा श्रीर्नीतिविदं पश्य चञ्चलापि प्रधावति ॥४८॥

तथाचोक्तम्

वित्तं यदा यस्य समं विभक्तं  
गूढश्चरः संनिभृतश्च मन्त्रः।  
न चाप्रियं प्राणिषु यो ब्रवीति  
स सागरान्तां पृथिवीं प्रशास्ति ॥ ४९ ॥

किंतु यद्यपि महामन्त्रिणा गृध्रेण संधानमुपन्यस्तं तथापि तेन राज्ञा संप्रति भूतजयदर्पान्न मन्तव्यम् । देव! तदेवं क्रियताम् । सिंहलद्वीपस्य महाबलो नाम सारसो राजाऽस्मन्मित्रं जम्बुद्वीपे कोपं जनयतु।  

यतः,
सुगुप्तिमाधाय सुसंहतेन
बलेन वीरो विचरन्नरातिम् ।  
संतापयेद्येन समं सुतप्त
स्तप्तेन संधानमुपैति तप्तः ॥ ५० ॥

राज्ञा 'एवमस्तु' इति निगद्य विचित्रनामा बकः सुगुप्तलेखं दत्त्वा सिंहलद्वीपं प्रहितः ।  

अथ प्रणिधिरागत्योवाच-'देव ! श्रूयतां तत्रत्यप्रस्तावः । एवं तत्र गृध्रेणोक्तम्-'देव ! यन्मेघवर्णस्तत्र चिरमुषितः स वेत्ति किं संधेयगुणयुक्तो हिरण्यगर्भो न वा ?' इति । ततोऽसौ राज्ञा समाहूय पृष्टः-'वायस ! कीदृशोऽसौ हिरण्यगर्भः ? चक्रवाको मन्त्री वा कीदृशः?' वायस उवाच-'देव ! हिरण्यगर्भो राजा युधिष्ठिरसमो महाशयः; चक्रवाकसमो मन्त्री न काप्यवलो. क्यते।' राजाह-'यद्येवं तदा कथमसौ त्वया वश्चितः ?'।  

विहस्य मेघवर्णः प्राह-'देव !

विश्वासप्रतिपन्नानां वञ्चने का विदग्धता ? ।  
अङ्कमारुह्य सुप्तं हि हत्वा किं नाम पौरुषम् ? ॥ ५१ ॥

शृणु देव ! तेन मन्त्रिणाहं प्रथमदर्शन एव ज्ञातः। किंतु महाशयोऽसौ राजा । तेन मया विप्रलब्धः।  

तथा चोक्तम्,

आत्मौपम्येन यो वेत्ति दुर्जनं सत्यवादिनम् ।  
स तथा वञ्चते धूर्तैर्ब्राह्मणश्छागतो यथा ॥ ५२ ॥

 राजोवाच-'कथमेतत् ?' ।

 मेघवर्णः कथयति

 <div class="js_include" url="../../upakathAH/04-09_duShTavanchakAnAm_kathA/"  newLevelForH1="3" includeTitle="true"> </div>

अतोहं ब्रवीमि "आत्मौपम्येन यो वेत्तीत्य्" आदि ।

 राजाह मेघवर्ण ! कथं शत्रुमध्ये त्वया सुचिरम् उषितम् कथं वा तेषाम् अनुनयः कृतः मेघवर्ण उवाच्देव ! स्वामिकार्यार्थितया स्वप्रयोजनवशाद् वा किं किं न क्रियते पश्य्

लोको वहति किं राजन् न मूर्ध्ना दग्धुम् इन्धनम् ।  
क्षालयन्त्य् अपि वृक्षाङ्घ्रिं नदीवेला निकृन्तति ॥५९॥

तथा चोक्तम्

स्कन्धेनापि वहेच् छत्रून् कार्यम् आसाद्य बुद्धिमान् ।  
यथा वृद्धेन सर्पेण मण्डूका विनिपातिताः ॥६०॥

राजाह कथम् एतत्

मेघवर्णः कथयति

<div class="js_include" url="../../upakathAH/04-11_mandaviShasarpakathA/"  newLevelForH1="3" includeTitle="true"> </div>

अतोहं ब्रवीमि "स्कन्धेनापि वहेच् छत्रून्" इत्य् आदि ।

देव ! यात्व् इदानीं पुरावृत्ताख्यानकथनं सर्वथा सन्धेयोयं हिरण्यगर्भराजा सन्धीयताम् इति मे मतिः । राजोवाच्कोयं भवतो विचारः यतो जितस्तावद् अयम् अस्माभिः । ततो यद्य् अस्मत् सेवया वसति, तद् आस्ताम् । नो चेद् विगृह्यताम् । अत्रान्तरे जम्बूद्वीपाद् आगत्य शुकेनोक्तंदेव ! सिंहलद्वीपस्य सारसो राजा सम्प्रति जम्बूद्वीपम् आक्रम्यावतिष्ठते । राजा ससम्भ्रमं ब्रूतेकिं किम् शुकः पूर्वोक्तं कथयति । गृध्रः स्वगतम् उवाच्साधु रे चक्रवाक मन्त्रिन् ! साधु ! राजा सकोपम् आहास्तां तावद् अयं गत्वा तम् एव समूलम् उन्मूलयामि ।  

दूरदर्शी विहस्याह्

न शरन्मेघवत् कार्यं वृथैव घनगर्जितम् ।  
परस्यार्थम् अनर्थं वा प्रकाशयति नो महान् ॥९२॥

अपरं च्

एकदा न विगृह्णीयाद् बहून् राजाभिघातिनः ।  
सदर्पोप्य् उरगः कीटैर्बहुभिर्नाश्यते ध्रुवम् ॥९३॥

देव ! किम् इतो विना सन्धानं गमनम् अस्ति यतस्तदास्माकं पश्चात् प्रकोपोनेन कर्तव्यः । अपरं च्

योर्थतत्त्वम् अविज्ञाय क्रोधस्यैव वशं गतः ।  
स तथा तप्यते मूढो ब्राह्मणो नकुलाद् यथा ॥९४॥

राजाहकथम् एतत्

दूरदर्शी कथयति

<div class="js_include" url="../../upakathAH/04-12_brAhmaNanakulakathA/"  newLevelForH1="3" includeTitle="true"> </div>

अतोहं ब्रवीमि "योर्थतत्त्वम् अविज्ञाय" इत्य् आदि ।  

अपरं च्

कामः क्रोधस्तथा लोभो हर्षो मानो मदस्तथा ।  
षड्वर्गम् उत्सृजेद् एनं तस्मिंस्त्यक्ते सुखी नृपः ॥९६॥

राजाह्मन्त्रिन् ! एष ते निश्चयः
मन्त्री ब्रूते एवम् एव । यतः
स्मृतिस्तत्परतार्थेषु वितर्को ज्ञाननिश्चयः ।  
दृढता मन्त्रगुप्तिश्च मन्त्रिणः परमो गुणः ॥९७॥

तथा च्
सहसा विदधीत न क्रियाम्
अविवेकः परमापदां पदम् ।  
वृणुते हि विमृश्य कारिणं
गुणलुब्धाः स्वयम् एव सम्पदः ॥९८॥

तद् देव ! यदीदानीम् अस्मद्वचनं क्रियते, तदा सन्धाय गम्यताम् । यतः

यद्यप्य् उपायाश्चत्वारो निर्दिष्टाः सध्यसाधने ।  
सङ्ख्यामात्रं फलं तेषां सिद्धिः साम्नि व्यवस्थिता ॥९९॥

राजाह्कथम् एवं सत्वरं सम्भाव्यते
मन्त्री ब्रूतेदेव ! सत्वरं भविष्यति । यतः

  - मृद्घटवत् सुखभेद्यो
दुःसन्धानश्च दुर्जनो भवति ।  
सुजनस्तु कनकघटवद्
दुर्भेद्यश्चाशु सन्धेयः ॥१००॥ +++(सम्पादकटिप्पनी - पुस्तके इदं पद्यं नास्ति ।)+++

अज्ञः सुखम् आराध्यः सुखतरम् आराध्यते विशेषज्ञः ।  
ज्ञानलवदुर्विदग्धं ब्रह्मापि नरं न रञ्जयति ॥१०१॥

कर्मानुमेयाः सर्वत्र परोक्षगुणवृत्तयः ।  
तस्मात् परोक्षवृत्तीनां फलैः कर्म विभावयेत् ॥१०२॥

राजाहलम् उत्तरोत्तरेण, यथाभिप्रेतम् अनुष्ठीयताम् । एतन्मन्त्रयित्वा गृध्रो महामन्त्रीतत्र यथार्हं कर्तव्यम् इत्य् उक्त्वा दुर्गाभ्यन्तरं चलितः । ततः प्रणिधिबकेनागत्य राज्ञी हिरण्यगर्भस्य निवेदितंदेव ! सन्धिकर्तुं महामन्त्री गृध्रोस्मत्समीपम् आगच्छति ।  
राजहंसो ब्रूतेमन्त्रिन् ! पुनरभिसन्धिना केनचिद् अत्रागमनम् ।  
सर्वज्ञो विहस्याह्देव ! न शङ्कास्पदम् एतत् । यतोसौ महाशयो दूरदर्शी । अथवा स्थितिरियं मन्दमतीनां, कदाचिच् छङ्कैव न क्रियते, कदाचित् सर्वत्र शङ्का ।  

तथा हि
सरसि बहुशस्ताराच्छायेक्षणात् परिवञ्चितः
कुमुदविटपान्वेषी हंसो निशास्वविचक्षणः ।  
न दशति पुनस्ताराशङ्की दिवापि सितोत्पलं
कुहुकचकितो लोकः सत्येप्यपायम् अपेक्षते ॥१०३॥

दुर्जनदूषितमनसः सुजनेष्व् अपि नास्ति विश्वासः ।  
बालः पायसदग्धो दध्य् अपि फूत्कृत्य भक्षयति ॥१०४॥

तद् देव ! यथाशक्ति तत्पूजार्थं रत्नोपहारादिसामग्री सुसज्जीक्रियताम् । तथानुष्ठिते सति स गृध्रो दुर्गद्वाराच् चक्रवाकेणोपगम्य, सत्कृत्यानीय राजदर्शनं कारितो दत्तासने चोपविष्टः । चक्रवाक उवाच्मन्त्रिन् ! युष्मद्आयत्तं सर्वं स्वेच्छयोपभुज्यताम् इदं राज्यम्
राजहंसो ब्रूते एवम् एव ।  
दूरदर्शी कथयति एवम् एवैतत् । किन्त्व् इदानीं बहुप्रपञ्चवचनं निष्पर्योजनम् । यतः

लुब्धम् अर्थेन गृह्णीयात् स्तब्धम् अञ्जलिकर्मणा ।  
मूर्खं छन्दानुरोधेन याथातथ्येन पण्डितम् ॥१०५॥

अन्यच्च
सद्भावेन हरेन् मित्रं सम्भ्रमेण तु बान्धवान् ।  
स्त्रीभृत्यौ दानमानाभ्यां दाक्षिण्येनेतरान् जनान् ॥१०६॥

तद् इदानीं सन्धातुं गम्यताम् । महाप्रतापश्चित्रवर्णो राजा ।  
चक्रवाको ब्रूतेयथा सन्धानं कार्यम् । तद् अप्य् उच्यताम् ।  

राजहंसो ब्रूतेकति प्रकाराः सन्धीनां सम्भवन्ति
गृध्रो ब्रूतेकथयामि श्रूयताम्

बलीयसाभियुक्तस्तु नृपो नान्यप्रतिक्रियः ।  
आपन्नः सन्धिम् अन्विच्छेत् कुर्वाणः कालयापनम् ॥१०७॥

कपाल उपहारश्च सन्तानः संगतस्तथा ।  
उपन्यासः प्रतीकारः संयोगः पुरुषान्तरः ॥१०८॥

अदृष्टनर आदिष्ट आत्मामिष उपग्रहः ।  
परिक्रयस्तथोच्छिन्नस्तथा च परदूषणः ॥१०९॥

स्कन्धोपनेयः सन्धिश्च षोडशः परकीर्तितः ।  
इति षोडशकं प्राहुः सन्धिं सन्धिविचक्षणाः ॥११०॥

कपालसन्धिर्विज्ञेयः केवलं समसन्धिकः ।  
सम्प्रदानाद् भवति य उपहारः स उच्यते ॥१११॥

सन्तानसन्धिर्विज्ञेयो दारिकादानपूर्वकः ।  
सद्भिस्तु सङ्गतः सन्धिर्मैत्रीपूर्व उदाहृतः ॥११२॥

यावद् आयुःप्रमाणस्तु समानार्थप्रयोजनः ।  
सम्पत्तौ वा विपत्तौ वा कारणैर्यो न भिद्यते ॥११३॥

सङ्गतः सन्धिरेवायं प्रकृष्टत्वात् सुवर्णवत् ।  
तथान्यैः सन्धिकुशलैः काञ्चनः समुदाहृतः ॥११४॥

आत्मकार्यस्य सिद्धिं तु समुद्दिश्य क्रियेत यः ।  
स उपन्यासकुशलैरुपन्यास उदाहृतः ॥११५॥

मयास्योपकृतं पूर्वं ममाप्य् एष करिष्यति ।  
इति यः क्रियते सन्धिः प्रतीकारः स उच्यते ॥११६॥

उपकारं करोम्य् अस्य ममाप्य् एष करिष्यति ।  
अयं चापि प्रतीकारो रामसुगृईवयोरिव ॥११७॥

एकार्थां सम्यग् उद्दिश्य यात्रां यत्र हि गच्छतः ।  
सुसंहितप्रयाणस्तु सन्धिः संयोग उच्यते ॥११८॥

आवयोर्योधमुख्याभ्यां मद्अर्थः साध्यताम् इति ।  
यस्मिन् पणः प्रक्रियते स सन्धिः पुरुषान्तरः ॥११९॥

त्वयैकेन मदीयोर्थः सम्प्रसाध्यस्त्व् असाव् इति ।  
यत्र शत्रुः पणं कुर्यात् सोदृष्टपुरुषः स्मृतः ॥१२०॥

यत्र भूम्य्एकदेशेन पणेन रिपुरूर्जितः ।  
सन्धीयते सन्धिविद्भिः स चादिष्ट उदाहृतः ॥१२१॥

स्वसैन्येन तु सन्धानम् आत्मादिष्ट उदाहृतः ।  
क्रियते प्राणरक्षार्थं सर्वदानाद् उपग्रहः ॥१२२॥

कोशांशेनार्धकोशेन सर्वकोशेन वा पुनः ।  
शिष्टस्य प्रतिरक्षार्थं परिक्रय उदाहृतः ॥१२३॥

भुवां सारवतीनां तु दानाद् उच्छिन्न उच्यते ।  
भूम्य्उत्थफलदानेन सर्वेण परभूषणः ॥१२४॥

परिच्छिन्नं फलं यत्र प्रतिस्कन्धेन दीयते ।  
स्कन्धोपनेयं तं प्राहुः सन्धिं सन्धिविचक्षणाः ॥१२५॥

परस्परोपकारस्तु मैत्री सम्बन्धकस्तथा ।  
उपहारश्च विज्ञेयाश्चत्वारश्चैव सन्धयः ॥१२६॥

एक एवोपहारस्तु सन्धिरेतन्मतं हि नः ।  
उपहारस्य भेदास्तु सर्वेन्ये मैत्रवर्जिताः ॥१२७॥

अभियोक्ता बली यस्माद् अलब्ध्वा न निवर्तते ।  
उपहाराद् ऋते तस्मात् संधिरन्यो न विद्यते ॥१२८॥

राजाह्भवन्तो महान्तः पण्डिताश्च । तद् अत्रास्माकं यथाकार्यम् उपदिश्यताम् ।  

दूरदर्शी ब्रूते किम् एवम् उच्यते

आधिव्याधिपरीतापाद् अद्य श्वो वा विनाशिने ।  
को हि नाम शरीराय धर्मापेतं समाचरेत् ॥१२९॥

जलान्तश्चन्द्रचपलं जीवितं खलु देहिनाम् ।  
तथाविधम् इति ज्ञात्वा शश्वत्कल्याणम् आचरेत् ॥१३०॥

  - वाताभ्रविभ्रमम् इदं वसुधाधिपत्यम्
आपातमात्रमधुरो विषयोपभोगः ।  
प्राणास्तृणाग्रजलबिन्दुसमानलोला
धर्मः सखा परम् अहो परलोकयाने ॥१३१॥ +++(सम्पादकटिप्पनी - पुस्तके इदं पद्यं नास्ति ।)+++

मृगतृष्णासमं वीक्ष्य संसारं क्षणभङ्गुरम् ।  
सज्जनैः सङ्गतं कुर्याद् धर्माय च सुखाय च ॥१३२॥

तन्मम संमतेन तद् एव क्रियताम् । यतः

अश्वमेधसहस्रं च सत्यं च तुलया धृतम् ।  
अश्वमेधसहस्राद् धि सत्यम् एव विशिष्यते ॥१३३॥

अतः सत्याभिधानदिव्यपुरःसरम् अनयोर्भूपालयोः काञ्चनाभिधानः सन्धिर्विधीयताम् । सर्वज्ञो ब्रूते एवम् अस्तु । ततो राजहंसेन राज्ञा वस्त्रालङ्कारोपहारैः स मन्त्री दूरदर्शी पूजितः । प्रहृष्टमनाश्चक्रवाकं गृहीत्वा, राज्ञो मयूरस्य संनिधानं गतः । तत्र चित्रवर्णेन राज्ञा सर्वज्ञो गृध्रवचनाद् बहुमानदानपुरःसरं सम्भाषितस्तथाविधं सन्धिं स्वीकृत्य राजहंससमीपं प्रस्थापितः ।  
दूरदर्शी ब्रूतेदेव ! सिद्धं नः समीहितम् । इदानीं स्वस्थानम् एव विन्ध्याचलं व्यावृत्य प्रतिगम्यताम् । अथ सर्वे स्वस्थानं प्राप्य, मनाभिलषितं फलं प्राप्नुवन्न् इति ।

विष्णुशर्मणोक्तं अपरं किं कथयामि, तद् उच्यताम् ।  
राजपुत्रा ऊचुःार्य ! तव प्रसादात् सकलराज्यव्यवहाराङ्गं जातम् । ततः सुखिनो भूता वयम् ।  

विष्णुशर्मोवाच् यद्यप्य् एवं तथाप्यपरम् अपीदम् अस्तु ।

सन्धिः सर्वमहीभुजां विजयिनाम् अस्तु प्रमोदः सदा
सन्तः सन्तु निरापदः सुकृतिनां कीर्तिश्चिरं वर्धताम् ।  
नीतिवारविलासिनीव सततं वक्षःस्थले संस्थिता
वक्त्रं चुम्बतु मन्त्रिणाम् अहरहर्भूयान्महान् उत्सवः ॥१३४॥

अन्यच् चास्तु

प्रालेयाद्रेः सुतायाः प्रणयनिवसतिश्चन्द्रमौलिः स यावद्
यावल् लक्ष्मीर्मुरारेर्जलद इव तडिन् मानसे विस्फुरन्ती ।  
यावत् स्वर्णाचलोयं दवदहनसमो यस्य सूर्यः स्फुलिङ्गस्
तावन् नारायणेन प्रचरतु रचितः सङ्ग्रहोयं कथानाम् ॥१३५॥

किं च्

  - उर्वीम् उद्दामसस्यां जनयतु विसृजन् वासवो वृष्टिम् इष्टाम्
इष्टैस्त्रैविष्टपानां विदधतु विधिवत् प्रीणनं विप्रमुख्याः ।  
आकल्पान्तं च भूयात् स्थिरसमुपचिता सङ्गतिः सज्जनानां
निःशेषं यान्तु शान्तिं पिशुनजनगिरो दुःसहा वज्रलेपाः ॥१३६॥ +++(सम्पादकटिप्पनी - पुस्तके इदं पद्यं नास्ति ।)+++

अपरं च्

श्रीमान्धवलचन्द्रोसौ जीयान् माण्डलिको रिपून् ।  
येनायं सङ्ग्रहो यत्नाल् लेखयित्वा प्रचारितः ॥१३७॥

इति हितोपदेशे सन्धिर्नाम चतुर्थः कथासङ्ग्रहः
॥ समाप्तश्चायं हितोपदेशः ॥
