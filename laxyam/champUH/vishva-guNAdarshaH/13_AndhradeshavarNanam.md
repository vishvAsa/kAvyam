+++
title = "१३ आन्ध्रदेशवर्णनम्"

+++

<details open><summary>विश्वास-प्रस्तुतिः</summary>

अथ आन्ध्रदेशवर्णनम्॥

इति विमानमन्यतः समानयन् निपुणं विभाव्य-   
 सुशोभनक्रमकरैः सेवितो जीवनार्थिभिः ॥   
मध्यस्थवाडवो राजत्यान्ध्रदेशो नदीशवत्[^206] ॥ १५३ ॥

[^206]:
     'न- देशवत् '
</details>

<details><summary>मूलम्</summary>

अथ आन्ध्रदेशवर्णनम्॥

इति विमानमन्यतः समानयन् निपुणं विभाव्य-   
 सुशोभनक्रमकरैः सेवितो जीवनार्थिभिः ॥   
मध्यस्थवाडवो राजत्यान्ध्रदेशो नदीशवत्[^206] ॥ १५३ ॥

[^206]:
     'न- देशवत् '
</details>

<details><summary>टीका</summary>

सुशोभनेति । अयं आन्ध्रदेशः जीवनं उपजीविकां जलं च अर्थयन्ति इच्छन्तीति जीवनार्थिनः तैः सु उत्तमानि शोभनानि कल्याणानि येभ्यस्तान् क्रमान् आचारान् कुर्वन्तीति तत्करास्तैर्जनैः, पक्षे सुष्ठु शोभा येषां ते सुशोभाः ते च ते नक्रा मत्स्यविशेषाश्च मकराश्च तैर्जलजन्तुभिश्च सेवितः अधिष्ठितः, मध्यस्था मध्ये वर्तमानाः वाडवाः ब्राह्मणा यस्य पक्षे मध्ये स्थितो वाडवो वाडवाग्निश्च यस्येत्यर्थः । नदीशवत् समुद्रवत् राजति शोभते । अत्र 'नदेशवत्' इति पाठान्तरं प्रकल्प्य ‘नदेशवत् समुद्रवत्' इति, 'आन्ध्रदेशः देशवत् अन्यदेशवत् न राजति, अपि तु सर्वोत्तमतया राजति' इत्यप्यर्थान्तरं कुर्वन्ति केचित् । अत्र श्लिष्टोपमालंकारः ॥ १५३॥
</details>

<details open><summary>विश्वास-प्रस्तुतिः</summary>

कृ॰-अये किं प्रशंसस्यपयातमर्यादममुं देशम् ? ॥ ५३& ॥   
पश्य-   
ग्रामे ग्रामे निवसति चिरात्स्वामिभावेन शूद्रो   
भृत्यो भूत्वा पठति गणनां ब्राह्मणस्तस्य पार्श्वे ॥   
वेदाध्यायी सर इव मरौ क्वापि कश्चि यदि स्यात्   
अत्रामत्रप्रकरकरणे[^207] वर्ततेऽसौ नियुक्तः ॥ १५४ ॥

[^207]:
    क्वचित्पुस्तके ' पत्रामत्रप्रकरकरणे' इति पाठो दृश्यते । अस्मिंश्च पाठे- " पत्रं पलाशं छदनम् ' " पात्रामत्रं च भाजनम्" इति कोशात् पत्राणां पलाशानां अमत्रं पात्रं 'पत्रावली' इति महाराष्ट्रभाषायां प्रसिद्धं तस्य प्रकरः समुदायः तस्य करणे इति व्याख्येयम् । क्वचित्कचित् दृश्यन्ते चाधुनातनानां धनिकानां गृहस्थानां गृहे मुखेन वेदपाठं कुर्वन्तः पत्रावलीकरणे नियुक्तास्तदाश्रिता वैदिकाः ।
</details>

<details><summary>मूलम्</summary>

कृ॰-अये किं प्रशंसस्यपयातमर्यादममुं देशम् ? ॥ ५३& ॥   
पश्य-   
ग्रामे ग्रामे निवसति चिरात्स्वामिभावेन शूद्रो   
भृत्यो भूत्वा पठति गणनां ब्राह्मणस्तस्य पार्श्वे ॥   
वेदाध्यायी सर इव मरौ क्वापि कश्चि यदि स्यात्   
अत्रामत्रप्रकरकरणे[^207] वर्ततेऽसौ नियुक्तः ॥ १५४ ॥

[^207]:
    क्वचित्पुस्तके ' पत्रामत्रप्रकरकरणे' इति पाठो दृश्यते । अस्मिंश्च पाठे- " पत्रं पलाशं छदनम् ' " पात्रामत्रं च भाजनम्" इति कोशात् पत्राणां पलाशानां अमत्रं पात्रं 'पत्रावली' इति महाराष्ट्रभाषायां प्रसिद्धं तस्य प्रकरः समुदायः तस्य करणे इति व्याख्येयम् । क्वचित्कचित् दृश्यन्ते चाधुनातनानां धनिकानां गृहस्थानां गृहे मुखेन वेदपाठं कुर्वन्तः पत्रावलीकरणे नियुक्तास्तदाश्रिता वैदिकाः ।
</details>

<details><summary>टीका</summary>

अये इति । अये भो, अपयातमर्यादं त्यक्तवर्णाश्रमरीतिममुं देशं आन्ध्रदेशं, किं कुतो हेतोः प्रशंससि ? ॥ ५३ ॥

ग्राम इति । शूद्रः स्वामिभावेन प्रभुत्वेन उपलक्षितः, ग्रामे ग्रामे, वीप्सायां द्विर्भावः । चिरात् निवसति । तस्य शूद्रस्य पार्श्वे भृत्यः गणकसंज्ञया उपलक्षितः, सेवको भूत्वा ब्राह्मण: गणनां ग्रामायव्ययसंख्यां पठति । मरौ देशे सर इव क्वापि कुत्रापि वेदाध्यायी कश्चिदेकः स्यात् यदि वर्तते चेत्, असौ वेदपाठकः अत्र आन्ध्रदेशे अमत्राणां मलिनपात्राणां प्रकरे संक्षालने करणे कर्मणि नियुक्तः सन् वर्तते । अतिनीचवृत्त्या जीवतीत्यर्थः ॥ १५४ ॥
</details>



 

किंच महाराष्ट्रे दृष्टा दोषा अत्राप्यतिदेष्टव्याः ॥ ५४& ॥   
 विश्वावसुः - वयस्य, मैवं वादीः ॥ ५५& ॥   
मा नाम यक्षत मखैरनघैरिहामी   
मा[^208] चाधिगीषत वचांसि चिरंतनानि ॥   
देवेषु भक्तिरवनित्रिदशेषु चैषां   
विश्राणनं च विविधान् विधुनोति दोषान् ॥ १५५ ॥

[^208]:
     मावाधिगीतवचनानि


वयस्येति । वयस्य भो मित्र, एवमुक्तप्रकारं दूषणं मा वादीः मा वद व्यक्तायां वाचि, इत्यस्मात् माङ्योगे "माङि लुङ्" इति लुङि "न माङ्योगे"

इत्यडागमाभावः ॥ ५५& ॥

मेति । इह आन्ध्रदेशे अभी ब्राह्मणादयः त्रयोवर्णाः, अनघैः मखैर्यज्ञैः मा यक्षत न यजन्तु । नामेत्यनादरे । सर्वत्र अतिसर्गे लोट् । अतिसर्गः कामचारानुज्ञा । किंच चिरंतनानि पुरातनानि वचांसि वेदवाक्यानि च माधिगीषत न पठन्तु नाम । तथापि देवेषु श्रीविष्ण्वादिषु भक्तिः, अवनित्रिदशेषु ब्राह्मणेषु <span style="text-decoration:underline;">निषये</span>[‍?] विश्राणनं दानं च "विश्राणनं वितरणं स्पर्शनं प्रतिपादनम्" इत्यमरः । एषामान्ध्रदेश्यानां समस्तान् दोषान् सर्वान् पूर्वोक्तान् विधुनोति निवारयति ॥१५५ ॥

इति व्याख्या

   
पश्य तावदेतेषां भाग्यवत्ताम् ॥ ५६& ॥ -   
रोमावल्या तपनसुतया रम्यहारद्युनद्या[^209]   
हृद्यास्तुङ्गस्तनगिरिजुषो[^210] नाभिवापीमनोज्ञाः ॥   
भूमेर्मूर्तीरिव वसुमतीर्भुञ्जते भाग्यवन्तः   
क्षोणीपाला इव युवजनाः काममान्ध्रीः पुरन्ध्रीः ॥ १५६ ॥

[^209]:
     हारा


[^210]:
     स्तनगिरिजुषिर्


<details><summary>टीका</summary>

पश्येति । एतेषां आन्ध्रदेशीयानां अन्यामपीति शेषः । भाग्यवत्तां अग्रे वक्ष्यमाणां पश्य तावत् ॥ ५६& ॥

रोमावल्येति । अत्र उपमाप्रायपाठात्, तपनसुतया यमुनयेवेति व्यवहितोऽपि इवशब्दोऽनुषञ्जनीयः । रोमावल्या, रम्येण हारेण द्युनद्या गङ्गयेवेत्युपमितसमासः । एवमग्रेऽपि । हृद्याः मनोज्ञाः तुङ्गौ स्तनौ गिरी इव तौ जुषन्त इति तथोक्ताः । नाभिः वापीव तया मनोज्ञाः वसुः कान्तिः वसु धनं च तद्वतीः, “वसुर्ना देवभेदाग्नि भा योक्त्र बक राजसु । क्लीबं वृद्धयौषधे श्याले रै रत्ने मधुरे त्रिषु" इति मेदिनी । अत एव भूमेः मूर्तीरिव स्थिताः आन्ध्रीः आन्ध्रदेशजाः पुरन्ध्रीः कुटुम्बिनीः स्त्रियः, क्षोणीपाला इव स्थित्वा भाग्यवन्तः युवजनाः अत्रत्याः तरुणाः, कामं भुञ्जते अनुभवन्ति । अत्रत्यानां स्त्रीपुंसानां सौन्दर्यं लोकोत्तरमिति भावः । उपमालंकारः ॥ १५६ ॥
</details>

<details open><summary>विश्वास-प्रस्तुतिः</summary>

शृणु तावत्-   
को वा कल्पतरोर्गुणः[^211] सुमनसां यत्स्वाश्रितानामसौ   
सारांशान् हरतः[^212] प्रसह्य मधुपान् धत्ते महामोदतः[^213] ॥   
कर्णे त्वर्जुनकीर्तिहानिपरता कालाम्बुदे गर्जनम्   
नीरन्ध्रं पुनरान्ध्रदेशनृपतिष्वास्तेऽनघं[^214] स्पर्शनम् ॥ १५७ ॥   
समन्तादवलोक्य—   
वयस्यात्र[^215] गोदावरीतीरे केषांचिदेषामवनीदिविषदामतिशिवपूजालोलुपतां पश्य ॥ ५७& ॥

[^211]:
     कल्पतरौ


[^212]:
     दधतः


[^213]:
     मोहतः


[^214]:
     समं,स्फुटं,घनं


[^215]:
     इत आरभ्य १५९ श्लोकपर्यन्तो ग्रन्थस्तावन्नोपलभ्यते आदर्शपुस्तके । अत्रैव मुद्रिते एकस्मिन् पुस्तके उपलब्धः स तथैवास्माभिः संगृहीतः ।
</details>

<details><summary>मूलम्</summary>

शृणु तावत्-   
को वा कल्पतरोर्गुणः[^211] सुमनसां यत्स्वाश्रितानामसौ   
सारांशान् हरतः[^212] प्रसह्य मधुपान् धत्ते महामोदतः[^213] ॥   
कर्णे त्वर्जुनकीर्तिहानिपरता कालाम्बुदे गर्जनम्   
नीरन्ध्रं पुनरान्ध्रदेशनृपतिष्वास्तेऽनघं[^214] स्पर्शनम् ॥ १५७ ॥   
समन्तादवलोक्य—   
वयस्यात्र[^215] गोदावरीतीरे केषांचिदेषामवनीदिविषदामतिशिवपूजालोलुपतां पश्य ॥ ५७& ॥

[^211]:
     कल्पतरौ


[^212]:
     दधतः


[^213]:
     मोहतः


[^214]:
     समं,स्फुटं,घनं


[^215]:
     इत आरभ्य १५९ श्लोकपर्यन्तो ग्रन्थस्तावन्नोपलभ्यते आदर्शपुस्तके । अत्रैव मुद्रिते एकस्मिन् पुस्तके उपलब्धः स तथैवास्माभिः संगृहीतः ।
</details>

<details><summary>टीका</summary>

क इति । असौ कल्पवृक्षः स्वमात्मानं आश्रितानां सुमनसां विदुषां देवानां पुष्पाणां च । सारान् श्रेष्ठान् अंशान् धनरूपान् मकरन्दरूपांश्च भागान् प्रसह्य बलात्कृत्य, हरतः मधुपान् मद्यपायिनः भृङ्गांश्च महामोदतः अतिसुगन्धेन च अतिसन्तोषेणेति वा उपलक्षितः धत्ते । शिरसीति शेषः । संमानयतीत्यर्थः । इति यत्, असौ शिरसि मधुपधारणरूपः कल्पतरोः को वा गुणः न कोऽपि । किंतु दोष एवेत्यर्थः। स्वसेवकैः विद्वद्धनापहरणस्य किरातराजप्रायतासूचकत्वादिति भावः । कर्णे सूर्यपुत्रे तु दातरि अर्जुनायाः शुभ्रायाः, अर्जुनस्य पार्थस्य च कीर्तेर्हानौ परता आसक्तिरस्ति । अयं दोषस्तस्मिन्नास्तीत्यर्थः । एवमग्रेऽपि कालाम्बुदे वार्षिकमेघे गर्जनं स्वकत्थनं स्तनितं च अस्ति । आन्ध्रदेशनृपतिषु पुनः नीरन्ध्रं अविच्छिन्नं स्पर्शनं दानं, अनघं उक्तदोषरहितं सत् आस्ते जागर्ति । व्यतिरेकालंकारः "( उपमानाद्यदन्यस्य व्यतिरेकः स एव सः ।) " इति तल्लक्षणात् ॥ १५७ ॥

वयस्येति । वयस्य भो मित्र, अत्रास्मिन् गोदावरीतीरे । केषांचिदेषां दृश्यमानानां अवनीदिविषदां ब्राह्मणानां, अति अत्यन्तं शिवपूजायां लोलुपतां आसक्तिं पश्य ॥ ५७& ॥
</details>

<details open><summary>विश्वास-प्रस्तुतिः</summary>

गोदावरीविमलतीर्थकृतावगाहा   
लिङ्गेषु सैकतमयेषु शिवं विभाव्य ॥   
भक्त्या तिलाक्षतसुमैरपि बिल्वपत्रै-   
रर्चामिहावनिसुराः परिकुर्वतेऽमी ॥ १५८ ॥   
सभक्त्युद्रेकम् —   
नमामि गिरिनन्दिनीरमणपादपूजाहृता   
 मिताघनिकरान् कराञ्चितवराक्षमालान् सदा ॥   
अमूनमलचेतसश्शमदमादियोगावहान्   
श्रुतेर्गुणनिकानिकामपरिपूतवक्त्राम्बुजान् ॥ १५९ ॥   
अहो कृष्णा-गोदावरीमध्यमध्यासीनानाममीषां वैदिकानामभिनन्दनीयोऽयमनपायः संप्रदायः ॥ ५८& ॥
</details>

<details><summary>मूलम्</summary>

गोदावरीविमलतीर्थकृतावगाहा   
लिङ्गेषु सैकतमयेषु शिवं विभाव्य ॥   
भक्त्या तिलाक्षतसुमैरपि बिल्वपत्रै-   
रर्चामिहावनिसुराः परिकुर्वतेऽमी ॥ १५८ ॥   
सभक्त्युद्रेकम् —   
नमामि गिरिनन्दिनीरमणपादपूजाहृता   
 मिताघनिकरान् कराञ्चितवराक्षमालान् सदा ॥   
अमूनमलचेतसश्शमदमादियोगावहान्   
श्रुतेर्गुणनिकानिकामपरिपूतवक्त्राम्बुजान् ॥ १५९ ॥   
अहो कृष्णा-गोदावरीमध्यमध्यासीनानाममीषां वैदिकानामभिनन्दनीयोऽयमनपायः संप्रदायः ॥ ५८& ॥
</details>

<details><summary>टीका</summary>

गोदावरीति । इह गोदावरीतीरे अमी अवनीसुराः ब्राह्मणाः, गोदावरीनामनद्याः विमले तीर्थे जले कृतावगाहाः कृतस्नानाः सन्तः सैकतमयेषु वालुकानिर्मितेषु लिङ्गेषु । " सिकताः स्युर्वालुकापि" इत्यमरः । शिवं भक्तकल्याणदायिनं श्रीशंकरं विभाव्य ध्यात्वा, भक्त्योपलक्षिताः तिलमिश्रैः अक्षतैः सुमैः पुष्पैः, बिल्वपत्रैरपि करणैः । अर्चां पूजां परितः कुर्वते । तिलादिभिः शिवपूजनं अत्यन्तश्रेयःसंपादकम् । तदुक्तम् — “बिल्वपत्रैः प्रशस्तैर्वा पुष्पैर्वा तुलसीदलैः । तिलाक्षतैर्यजेद्देवं जीवन्मुक्तो न संशयः ॥” इति ॥ १५८ ॥

नमामीति । गिरिनन्दिनीरमणस्य पार्वतीपतेः पादयोः पूजया हृतः अमितानां अपरिमितानां अघानां पापानां दुःखानां वा निकरः राशिः येषां तान् । सदा करे अञ्चिता संगता वरा च अक्षमाला अकारादिहकारान्तवर्णप्रतिनिधिर्माला रुद्राक्षस्फटिकादिनिर्मिता येषां तान् । श्रुतेर्वेदस्य गुणनिकया अध्ययनावृत्त्या निकामं अत्यन्तं परिपूतं पवित्रितं वक्त्राम्बुजं मुखकमलं येषां तान् । अमलचेतसः अत एव शमः अन्तरिन्द्रियनिग्रहः, दमःबाह्येन्द्रियनिग्रहः तावादिर्येषां तादृशान् योगान्, मुक्त्युपायान् आवहन्ति सम्पादयन्तीति तथोक्तानमून् गोदावरीतीरवासिनः, नमामि ॥ १५९ ॥

अहो इति । अहो इत्याश्चर्ये । कृष्णा च गोदावरी च तयोर्मध्यं मध्यभागमध्यासीनानां अधिष्ठितानां अमीषां वैदिकानां वेदविदां, अनपायः अपायरहितः सततप्रचलित इत्यर्थः । अयं संप्रदायः आचारः अभिनन्दनीयः प्रशंसार्हः । अस्तीति शेषः ॥ ५८& ॥
</details>

<details open><summary>विश्वास-प्रस्तुतिः</summary>

निगमपाठनिराकृतदुष्कृता   
नयविदो बहवोऽत्र धरासुराः ॥   
प्रतिवसन्तमुपात्तमखाः सुखम्   
प्रतिवसन्ति मुकुन्दपरायणाः ॥ १६० ॥
</details>

<details><summary>मूलम्</summary>

निगमपाठनिराकृतदुष्कृता   
नयविदो बहवोऽत्र धरासुराः ॥   
प्रतिवसन्तमुपात्तमखाः सुखम्   
प्रतिवसन्ति मुकुन्दपरायणाः ॥ १६० ॥
</details>

<details><summary>टीका</summary>

निगमेति । निगमानां वेदानां पाठेन निराकृतं दूरीकृतं दुष्कृतं पापं यैस्तथाभूताः । नयविदः शास्त्रज्ञाः अत एव मुकुन्दः श्रीविष्णुरेव परं मुख्यं अयनं प्राप्यस्थानं येषां ते तादृशाः, बहवः धरासुराः ब्राह्मणाः, अत्र गोदावरीतीरे वसन्ते वसन्ते ऋतौ प्रतिवसन्तं, उपात्तमखाः कृतयज्ञाः सन्तः, सुखं यथा तथा प्रतिवसन्ति । " वसन्ते. वसन्ते ज्योतिषा यजेत” इत्यादिश्रुत्या वसन्तादिऋतुभेदेन यज्ञकर्म विहितम् ॥ १६० ॥
</details>

<details open><summary>विश्वास-प्रस्तुतिः</summary>

अत्रत्यानामधिकारव्यापारनिरतानामप्ययं[^216] खल्वकलङ्को नियमः ॥ ५९& ॥   
आश्रयितव्यो नरपतिरार्जयितव्यानि[^217] भूरिवित्तानि ॥   
आरब्धव्यं वितरणमानेतव्यं यशो दशस्वपि[^218] दिशासु ॥ १६१ ॥

[^216]:
     धर्मनिरतानाम्


[^217]:
     भूपति


[^218]:
     दशापि दिशः
</details>

<details><summary>मूलम्</summary>

अत्रत्यानामधिकारव्यापारनिरतानामप्ययं[^216] खल्वकलङ्को नियमः ॥ ५९& ॥   
आश्रयितव्यो नरपतिरार्जयितव्यानि[^217] भूरिवित्तानि ॥   
आरब्धव्यं वितरणमानेतव्यं यशो दशस्वपि[^218] दिशासु ॥ १६१ ॥

[^216]:
     धर्मनिरतानाम्


[^217]:
     भूपति


[^218]:
     दशापि दिशः
</details>

<details><summary>टीका</summary>

किंच अत्रत्यानामिति । अत्रत्यानामधिकारव्यापारनिरतानां राजकीयकार्यतत्पराणामपि, अयं दृश्यमान: खलु अकलङ्की निर्मलः नियमः व्रतनिष्ठा ॥ ५९& ॥

आश्रयितव्य इति । नरपतिः राजा आश्रयितव्यः, भूरीणि बहूनि " प्रभूतं प्रचुरं प्राज्यमदभ्रं बहुलं बहु । पुरुहूः पुरु भूयिष्ठं स्फारं भूयश्च भूरि च" इत्यमरः । वित्तानि धनानि आर्जयितव्यानि वितरणं दानं आरब्धव्यं कर्तव्यं यशः दशदिशासु आनेतव्यं प्रापयितव्यं च । इति नियम इति संबन्धः ॥ १६१ ॥
</details>

<details open><summary>विश्वास-प्रस्तुतिः</summary>

कृ॰ -- समन्तादवलोक्य-   
हन्त संततमत्यन्तदुरितनिरता यवना एव तावदमीषु विषयेषु प्राचुर्यतः पर्यटन्ति । पश्य सखे ॥ ६०& ॥   
अवनावतीतपवनाश्वशोभिनो भवनागशायिभवनावमर्दिनः ॥   
सवनादिधर्मलवनाय दीक्षिता यवनाश्चरन्ति भुवनातिभीषणाः॥ १६२ ॥
</details>

<details><summary>मूलम्</summary>

कृ॰ -- समन्तादवलोक्य-   
हन्त संततमत्यन्तदुरितनिरता यवना एव तावदमीषु विषयेषु प्राचुर्यतः पर्यटन्ति । पश्य सखे ॥ ६०& ॥   
अवनावतीतपवनाश्वशोभिनो भवनागशायिभवनावमर्दिनः ॥   
सवनादिधर्मलवनाय दीक्षिता यवनाश्चरन्ति भुवनातिभीषणाः॥ १६२ ॥
</details>

<details><summary>टीका</summary>

हन्तेति । हन्तेति खेदे । संततं निरन्तरं अत्यन्ते दुरिते देव-ब्राह्मणद्रोहरूपे महापापकर्मणि निरता आसक्ताः यवना म्लेच्छजातीया एव तावदमीषु विषयेषु आन्ध्रदेशेषु, प्राचुर्यतः बाहुल्येन पर्यटन्ति परिभ्रमन्ति ॥ ६० ॥

अवनाविति । अतीतः वेगेन निर्जितः पवनः वायुः यैस्तैरेवैः शोभन्त इति शोभिनः । भवस्य शिवस्य, नागशायिनः विष्णोश्च भवनानां आलयानां अवमर्दिनः पातयितारः । सवनादीनां यज्ञप्रमुखानां धर्माणां वर्णाश्रमधर्माणां, लवनाय नाशाय दीक्षिताः कृतनिश्चयाः, अत एव भुवनस्य लोकस्य अतिभीषणाः यवनाः म्लेच्छाः, अवनौ आन्ध्रदेशभूमौ सर्वत्र चरन्ति ॥ १६२ ॥
</details>

<details open><summary>विश्वास-प्रस्तुतिः</summary>

वि॰ - सत्यमेवमथाप्येतेषु तुरुष्कयवनेष्वनन्यसाधारणविक्रमं गुणममुं गृहाण ॥ ६१&॥

सत्यमिति । सत्यमेव 'भव - नागशायि' इत्यादिना प्रतिपादितं दूषणं अस्त्येव, अथापि एतेषु तुरुष्कयवनेषु तुरुष्कदेशीययवनजनेषु, अन्यसाधारणः इतरजनसदृशः न भवतीत्यनन्यसाधारणः स चासौ विक्रमः पराक्रमस्तद्रूपं अमुं गुणं गृहाण ॥ ६१॥

युद्धाय प्रमिलन्तु हन्त पटवो[^219] योधाः सहस्राधिका   
यद्येकोऽपि बलात्तुरुष्क-यवनेष्वारूढघोटो भटः ॥   
निस्त्रिंशं परिकम्पयन् स्वकटकान्निष्क्रामति क्रोधतः   
सर्वे ते कृपणास्तृणान्यशरणा खादन्ति सीदन्ति च ॥ १६३ ॥

[^219]:
     बहवो
</details>

<details><summary>मूलम्</summary>

वि॰ - सत्यमेवमथाप्येतेषु तुरुष्कयवनेष्वनन्यसाधारणविक्रमं गुणममुं गृहाण ॥ ६१&॥

सत्यमिति । सत्यमेव 'भव - नागशायि' इत्यादिना प्रतिपादितं दूषणं अस्त्येव, अथापि एतेषु तुरुष्कयवनेषु तुरुष्कदेशीययवनजनेषु, अन्यसाधारणः इतरजनसदृशः न भवतीत्यनन्यसाधारणः स चासौ विक्रमः पराक्रमस्तद्रूपं अमुं गुणं गृहाण ॥ ६१॥

युद्धाय प्रमिलन्तु हन्त पटवो[^219] योधाः सहस्राधिका   
यद्येकोऽपि बलात्तुरुष्क-यवनेष्वारूढघोटो भटः ॥   
निस्त्रिंशं परिकम्पयन् स्वकटकान्निष्क्रामति क्रोधतः   
सर्वे ते कृपणास्तृणान्यशरणा खादन्ति सीदन्ति च ॥ १६३ ॥

[^219]:
     बहवो
</details>

<details><summary>टीका</summary>

युद्धायेति । पटवः रणे समर्थाः सहस्रादधिकाः असंख्याताः योधाः तुरुष्क- यवनभिन्नजातीयाः योद्धारः, युद्धाय युद्धं कर्तुम् " क्रियार्थोपपद – " इत्यादिना चतुर्थी । प्रमिलन्तु संगच्छन्ताम् । अतिसर्गे लोट् । हन्तेत्याश्चर्ये तदा तुरुष्केषु यवनेषु मध्ये, निर्धारणे सप्तमी । एकोऽपि किमुत द्वित्रादयः । भटः योद्धा आरूढः घोटः अश्वः येन स तथोक्तः सन् निस्त्रिंशं खङ्गं "तूण्यां खड्ने तु निस्त्रिंश- चन्द्रहासा- सिरिष्टयः” इत्यमरः । परिकम्पयंश्च सन् स्वकटकात् स्वसैन्यात्, बलात् वेगात्, क्रोधतः क्रोधेन च निष्क्रामति निर्गच्छति यदि । तदा ते पूर्वोक्ताः सर्वे भटाः अशरणाः रक्षकरहिता: अत एव कृपणाः दीनाश्च सन्तः, तृणानि खादन्ति भक्षयन्ति, सीदन्ति विषण्णा भवन्ति च । तृणभक्षकान् वल्मीकारूढांश्च वीरास्त्यजन्तीति प्रसिद्धेरिति भावः ॥ १६३ ॥
</details>

<details open><summary>विश्वास-प्रस्तुतिः</summary>

पिबन्तु मदिराममी परितुदन्तु देशानहो   
हरन्तु परसुन्दरीरपलपन्तु वेदानपि ॥   
तथापि च मृधाङ्गणे[^220] तृणवदेव मुक्त्वा तनुम्   
हठाद्विदधते मरुत्पुरकपाटिकोद्घाटनम् ॥ १६४ ॥

[^220]:
     रणाङ्गणे
</details>

<details><summary>मूलम्</summary>

पिबन्तु मदिराममी परितुदन्तु देशानहो   
हरन्तु परसुन्दरीरपलपन्तु वेदानपि ॥   
तथापि च मृधाङ्गणे[^220] तृणवदेव मुक्त्वा तनुम्   
हठाद्विदधते मरुत्पुरकपाटिकोद्घाटनम् ॥ १६४ ॥

[^220]:
     रणाङ्गणे
</details>

<details><summary>टीका</summary>

पिबन्त्विति । यद्यपि अमी तुरुष्का यवनाश्च मदिरां मद्यं पिबन्तु, देशान् परि- तुदन्तु त्रासयन्तु परेषां सुन्दरीः स्त्रियः हरन्तु, वेदान् तदुक्तकर्माणि अपलपन्तु दूषयन्तु । अपिः समुच्चये । सर्वत्र अतिसर्गे लोट् । अतिसर्गः कामचारानुज्ञा । तथापि मृधाङ्गणे युद्धदेशे तनुं शरीरम् । चस्त्वर्थः । तृणमिव तृणवत् मुक्त्वा त्यक्त्वा, हठात् बलात् मरुतां देवानां पुरं स्वर्गस्तस्य कपाटिकायाः कपाटस्य उद्घाटनं विदधते कुर्वन्त्येव । भगवता श्रीकृष्णेनाप्येतदेवोक्तमर्जुनं प्रति - "हतो वा प्राप्स्यसि स्वर्ग जित्वा वा भोक्ष्यसे महीम्" इति ॥ १६४ ॥
</details>



