+++
title = "२९ तुण्डीरमण्डलवर्णनम्"

+++

<details open><summary>विश्वास-प्रस्तुतिः</summary>

अथ तुण्डीरमण्डलवर्णनम्॥

अथ सर्वतस्तुण्डीरमण्डलमवलोकयन् सहर्षातिरेकम् -

वयस्य स्फुटमस्य तुण्डीरमण्डलस्य[^459] पश्यतु भवान् पावनत्वं रमणीयत्वं च ॥ १५५& ॥

[^459]:
     मण्डलस्य रामणीयकम्


तीरे तीरे स्फुरति सरितामग्रहारोऽत्र भूया -

नग्र्यो वर्गो धरणिमरुतामग्रहारेऽग्रहारे ॥

वर्गे वर्गे धरणिमरुतां वर्धते साधु यज्ञो

यज्ञे यज्ञे श्रवणसुभगः स्तोत्रशास्त्रानुघोषः[^460] ॥ ३६० ॥

[^460]:
     शास्त्रादिघोषः


किंच-

तुण्डीरमण्डलनिवासिषु दुग्धसिन्धु-

डिण्डीरखण्डनिभकीर्तिषु पण्डितेषु ॥

आप्यायमानमखिलैरविगीतमेत-[^461]

[^461]:
     रवगीत


द्रोचेत धूतदुरितं चरितं न कस्मै ॥ ३६१ ॥
</details>

<details><summary>मूलम्</summary>

अथ तुण्डीरमण्डलवर्णनम्॥

अथ सर्वतस्तुण्डीरमण्डलमवलोकयन् सहर्षातिरेकम् -

वयस्य स्फुटमस्य तुण्डीरमण्डलस्य[^459] पश्यतु भवान् पावनत्वं रमणीयत्वं च ॥ १५५& ॥

[^459]:
     मण्डलस्य रामणीयकम्


तीरे तीरे स्फुरति सरितामग्रहारोऽत्र भूया -

नग्र्यो वर्गो धरणिमरुतामग्रहारेऽग्रहारे ॥

वर्गे वर्गे धरणिमरुतां वर्धते साधु यज्ञो

यज्ञे यज्ञे श्रवणसुभगः स्तोत्रशास्त्रानुघोषः[^460] ॥ ३६० ॥

[^460]:
     शास्त्रादिघोषः


किंच-

तुण्डीरमण्डलनिवासिषु दुग्धसिन्धु-

डिण्डीरखण्डनिभकीर्तिषु पण्डितेषु ॥

आप्यायमानमखिलैरविगीतमेत-[^461]

[^461]:
     रवगीत


द्रोचेत धूतदुरितं चरितं न कस्मै ॥ ३६१ ॥
</details>

<details><summary>टीका</summary>

अथेति । तुण्डीरमण्डलमिति देशविशेषनाम, भाषायां ' तोण्डमनाडु ' इति टीकान्तरे दृश्यते-

वयस्येति । हे वयस्य, अस्य पुरोवर्तिनः तुण्डीरमण्डलस्य रमणीयत्वं सौन्दर्य पावनत्वं पवित्रत्वं च स्फुटं स्पष्टं यथा तथा पश्यतु भवान् ॥ १५५& ॥

तीरे तीर इति । सरितां बाहानद्यादीनां अत्रास्मिन् तीरे तीरे प्रतितीरं भूयान् बहुश: अग्रहारः स्फुरति प्रकाशते । अग्रहारेऽग्रहारे प्रत्यग्रहारं च अग्र्यः पूज्यः धरणिमरुतां ब्राह्मणानां वर्ग : वृन्दं स्फुरति । वर्गे वर्गे च यज्ञः ज्योतिष्टोमादिः साधु यथा तथा वर्धते । यज्ञे यज्ञे च सर्वत्र वीप्सायां द्विर्भावः । श्रवणयोः कर्णयोः सुभगः मनोज्ञः स्तोत्र-शस्त्राणां मन्त्रविशेषाणां अनुघोषः पाठशब्दश्च वर्धते ॥ ३६० ॥

तुण्डीरेति । तुण्डीरमण्डले निवसन्ति ते निवासिनस्तेषु दुग्धसिन्धोः क्षीरसमुद्रस्य डिण्डीरखण्डैः फेनखण्डैः निभा तुल्या, तद्वन्निर्मलेति यावत् । कीर्तिर्येषां तेषु पण्डितेषु आप्यायमानं व्याप्नुवानं तैः क्रियमाणमिति यावत् । अखिलैः वेद-शास्त्र- पुराणादिग्रन्थैः अविगीतं अनिन्दितं अत एव धूतदुरितं प्रक्षालितदोषं, एतच्चरितं सत्कर्म कस्मै न रोचेत ? सर्वस्मा अपि रोचेतैवेत्यर्थः । " रुच्यर्थानाम् - " इत्यादिना चतुर्थी ॥ ३६१ ॥
</details>

<details open><summary>विश्वास-प्रस्तुतिः</summary>

कृशानुः - हन्त एतस्मिन् अन्तिमयुगेऽपि अध्वरकर्माचरताममीषां चरितानि कथमिव रोचेरन् कोविदेभ्यः ? ॥ १५६& ॥   
न ऋत्विक्संपत्तिर्न च कुशलता यष्टुरनघा   
न च द्रव्यं शुद्धं न च हृदयशुद्धिः कलियुगे ॥   
प्रसिद्धिं काङ्क्षन्तः परिमितधनं[^462] हन्त कृपणा   
वृथा पश्वालम्भं विदधति तथापि क्षितिसुराः ॥ ३६२ ॥   
किंच-   
शौचं नाचरितुं यथाविधि कलौ शक्ता द्विजाः किंच ते   
ये' खल्वाचमनाप्लवादिनियमास्तान्[^463] स्मर्तुमप्यक्षमाः ॥   
क्वामीषां पुनरग्निहोत्रनियमः क्वेष्टेरनुष्ठानधीः[^464]

[^462]:
     परिमितधना


[^463]:
     यः खल्वाचमनाप्लवादिनियमस्तं


क्वाग्निष्टोममुखा मखाः सपशुकाः क्वत्याग्निचित्या[^465] तु सा ॥ ३६३॥

[^464]:
     अनुष्ठानगीः


[^465]:
     क्वात्याग्निचित्यादयः
</details>

<details><summary>मूलम्</summary>

कृशानुः - हन्त एतस्मिन् अन्तिमयुगेऽपि अध्वरकर्माचरताममीषां चरितानि कथमिव रोचेरन् कोविदेभ्यः ? ॥ १५६& ॥   
न ऋत्विक्संपत्तिर्न च कुशलता यष्टुरनघा   
न च द्रव्यं शुद्धं न च हृदयशुद्धिः कलियुगे ॥   
प्रसिद्धिं काङ्क्षन्तः परिमितधनं[^462] हन्त कृपणा   
वृथा पश्वालम्भं विदधति तथापि क्षितिसुराः ॥ ३६२ ॥   
किंच-   
शौचं नाचरितुं यथाविधि कलौ शक्ता द्विजाः किंच ते   
ये' खल्वाचमनाप्लवादिनियमास्तान्[^463] स्मर्तुमप्यक्षमाः ॥   
क्वामीषां पुनरग्निहोत्रनियमः क्वेष्टेरनुष्ठानधीः[^464]

[^462]:
     परिमितधना


[^463]:
     यः खल्वाचमनाप्लवादिनियमस्तं


क्वाग्निष्टोममुखा मखाः सपशुकाः क्वत्याग्निचित्या[^465] तु सा ॥ ३६३॥

[^464]:
     अनुष्ठानगीः


[^465]:
     क्वात्याग्निचित्यादयः
</details>

<details><summary>टीका</summary>

हन्तेति । अस्मिन् अन्तिमयुगे चरमयुगे कलियुगे इत्यर्थः । " अन्तो जघन्यं चरममन्त्य-पाश्चात्य-पश्चिमम् ।" इत्यमरः । अध्वरकर्म यज्ञकर्म आरभतां कुर्वाणानां अमीषां लोकानां चरितानि कोविदेभ्यः बुधेभ्यः कथमिव रोचेरन् ? कलौ यज्ञकर्मणां निषेधादिति भावः ॥ १५६& ॥

कलौ यज्ञकरणानर्हत्वमेवाह - नेति । कलियुगे ऋत्विजां मन्त्र- तद्विनियोगादि- ज्ञानिनां संपत्तिः सुलभत्वं न, तथा यष्ट्रर्यजमानस्य " यष्टा च यजमानश्च " इत्यमरः । अनघा निर्मला, एतत्पूर्वत्राप्यनुसंधेयम् । कुशलता निपुणता न च नास्त्येव, तथा धनं द्रव्यं शुद्धं अगर्हितोपायलब्धं न च किंच हृदयस्यान्तःकरणस्य शुद्धिः काम-क्रोधादिराहित्यं च न, तथापि कृपणाः द्रव्यव्ययकातराः क्षितिसुरा ब्राह्मणाः, प्रसिद्धिं ' अयं यज्ञकर्ता, अयं दीक्षितः, अयं सोमयाजी' इत्यादिरूपां प्रख्यातिं काङ्क्षन्तः वाञ्छन्तः सन्तः परिमितं अल्पं धनं यस्मिन् अल्पद्रव्यव्ययसाध्यमित्यर्थः । वृथा सम्यग्ऋत्विगादिसंपत्त्यभावाद्यर्थमेव पशोः यज्ञीयमेषादेः आलम्भं वधं विदधति कुर्वन्त्येव ॥ ३६२ ॥

अपि च शौचमिति । किंच कलौ युगे ये द्विजाः शौचं मृज्जलादिना शरीरशुद्धिं यथाविधि शास्त्रविधिमनतिक्रम्य आचरितुं न शक्ताः न समर्थाः, ते द्विजाः आचमनं आप्लवः स्नानं च तौ आदी येषां ते ये नियमाः स्वाध्यायादयः खलु प्रसिद्धाः सन्ति, तान् नियमान् स्मर्तुमपि किमुताचरितुं, अक्षमाः असमर्थाः । एतादृशाममीषां ब्राह्मणानां पुनः अग्निहोत्रनियमः क्व ? इष्टेः दर्शपूर्णमासादियागरूपायाः अनुष्ठानधीः नं क्व ? तथा पशुभिः सहिताः सपशुकाः पशुवधयुक्ता इति भावः । अग्निष्टोमः मुखम् आदिर्येषां ते मखाः यज्ञाः क्व ? तथैव सा प्रसिद्धा अग्नेश्चयनमग्निचित्या अग्निसंचयनादिक्रिया “ चित्याग्निचित्ये च" इति निपातनात् चिनोतेः क्यप् तुगागमश्च । क्वत्या कुतः प्राप्ता भवति ? अपि तु एतत्पूर्वोक्तं सर्वमपि दुर्लभमेतेषामिति भावः ॥ ३६३ ॥
</details>

<details open><summary>विश्वास-प्रस्तुतिः</summary>

विश्वावसुः — स्थूलमनीष[^466] मृषा किमिति भाषसे ? ॥ १५७& ॥

[^466]:
     लक्ष


यतः-

शिष्टेभ्यः प्रतिगृह्य[^467] वित्तमुचितं संपाद्य विद्याः कलौ

[^467]:
     परिगृह्य


श्रद्धालून् श्रुतिकल्पसूत्रचतुरान् लब्ध्वा शुचीनृत्विजः ॥

प्रीतिं भागवतीं प्रकाममभिसंधायाहरन्तः क्रतून्

धीमन्तो युगमन्तिमं तु कृतयन्त्यन्तर्मुखाः संततम् ॥ ३६४ ॥

किंच—

अयज्ञार्हद्रव्या वयमिति तु यज्ञाद्विरमताम्

न कल्पेत स्वान्नैर्ननु भगवदाराधनमपि ॥

प्रयत्नेन द्रव्यं शुचि किमपि लब्ध्वा भगवतः

कृतं चेत्कैङ्कर्यं किमिति न तदेवाध्वरमयम्[^468] ॥ ३६५ ॥

[^468]:
     समम्
</details>

<details><summary>मूलम्</summary>

विश्वावसुः — स्थूलमनीष[^466] मृषा किमिति भाषसे ? ॥ १५७& ॥

[^466]:
     लक्ष


यतः-

शिष्टेभ्यः प्रतिगृह्य[^467] वित्तमुचितं संपाद्य विद्याः कलौ

[^467]:
     परिगृह्य


श्रद्धालून् श्रुतिकल्पसूत्रचतुरान् लब्ध्वा शुचीनृत्विजः ॥

प्रीतिं भागवतीं प्रकाममभिसंधायाहरन्तः क्रतून्

धीमन्तो युगमन्तिमं तु कृतयन्त्यन्तर्मुखाः संततम् ॥ ३६४ ॥

किंच—

अयज्ञार्हद्रव्या वयमिति तु यज्ञाद्विरमताम्

न कल्पेत स्वान्नैर्ननु भगवदाराधनमपि ॥

प्रयत्नेन द्रव्यं शुचि किमपि लब्ध्वा भगवतः

कृतं चेत्कैङ्कर्यं किमिति न तदेवाध्वरमयम्[^468] ॥ ३६५ ॥

[^468]:
     समम्
</details>

<details><summary>टीका</summary>

स्थूलेति । हे स्थूलमनीष मन्दमते, किमिति पूर्वोक्तरूपं मृषा मिथ्या भाषसे ? ॥ १५७& ॥

मिथ्यात्वमेवाह — शिष्टेभ्य इति । धीमन्तः ईश्वरतोषककर्मबुद्धियुक्ताः अत एव संततं निरन्तरं अन्तः हृदयस्थपुण्डरीके मुखं मुखमिव चित्तं येषां ते तथाभूताः शिष्टेभ्यः जनेभ्यः उचितं यज्ञाद्यनुष्ठानपर्याप्तं वित्तं द्रव्यं प्रतिगृह्य स्वीकृत्य, कलौ अपि विद्याः वेदशास्त्रादी: संपाद्य, श्रुतयः वेदाः कल्पसूत्राणि आश्वलायनापस्तम्बीयादीनि च तेषु चतुरान् निपुणान् श्रुत्यादीनां यथार्थज्ञानयुक्तानित्यर्थः । किंच श्रद्धालून् वेद-शास्त्रोक्तकर्मसु विश्वासयुक्तान्, अत एव शुचीन् पवित्रान् ऋत्विजः लब्ध्वा, भागवतीं परमेश्वरसंबन्धिनीं प्रीतिं संतोषं अभिसंधाय निश्चित्य, न तु स्वार्थे पारलौकिकसुखम् अभिसंधाय, प्रकामं यथेच्छं क्रतून् आहरन्तः कुर्वन्तः सन्तः, अन्तिमं चरमं युगं कलियुगं कृतयन्ति कृतयुगमिव संपादयन्ति ॥ ३६४ ॥

एतावता कलौ यज्ञकरणस्य युक्तत्वं प्रतिपादितम्, इदानीम् अल्पधनत्वादिनोक्तं दूष- णमुद्धारयन्नाह - अयज्ञार्हेति । वयं यज्ञस्यार्हं विहितव्यापारागतं कर्मपर्याप्तं च द्रव्यं येषां ते तथा न भवन्तीत्ययज्ञार्हद्रव्याः इति हेतोस्तु यज्ञात् यज्ञानुष्ठानात् विरमतां यज्ञानुष्ठानमकुर्वतामित्यर्थः । " जुगुप्सा-विराम प्रमादार्थानाम्-" इत्यादिवार्तिकेनापादानसंज्ञा । 'विरमताम्' इत्यत्र च व्याङपरिभ्यो रमः " इतिसूत्रेण विपूर्वकस्य रमतेः परस्मैपदविधानात् शतृप्रत्ययः । ननु तर्हि स्वैः आत्मीयैः अन्नैः भगवतः आराधनं नैवेद्यार्पणरूपमपि न कल्पेत न क्रियेत । तस्याप्यल्पत्वात् भगवदाराधनानर्हत्वादिति भावः । प्रयत्नेन अनिन्द्यप्रयासेन शुचियाजनाध्यापनादिव्यापारलब्धत्वात् पवित्रं किमपि यत्किंचित्स्वल्पमपि द्रव्यं लब्ध्वा संपाद्य तेनेति शेषः । भगवतः ईश्वरस्य कैङ्कर्यं पूजननैवेद्यार्पणादिरूपं कृतं चेत् तदेव अध्वरमयं यज्ञप्रचुरं यज्ञरूपमित्यर्थः । किमिति न भवति ? अपि तु भवत्येवेति । एवं च यदि कलौ यज्ञकरणमयुक्तं स्यात्, तर्हि भगवत्पूजनादिकमपि त्वन्मते त्याज्यमेव स्यात् । उभयोरपि यज्ञत्वाविशेषाद्द्रव्यानर्हत्वस्य चापि समत्वादिति भावः ॥ ३६५ ॥.
</details>

<details open><summary>विश्वास-प्रस्तुतिः</summary>

अपि च-

हिंसाकृत्प्रत्यवेयादिति कथयति यो वेद एवैष यागे

पश्चालम्भं विधत्ते यदि क इह मखे वैदिकः संशयीत ? ।

हिंसात्वाभावमेवाध्वरपशुनिहतेराह रामानुजार्य-

स्तत्पक्षस्थोऽपि यो न प्रसजति यजने कस्तदन्यो गुरुद्विट् ॥ ३६६ ॥

इदं चावधेयम्-

हिंसान्तरेष्विव मखाश्रितहिंसनेऽपि

जैनेतरो यदि जनो भजते जुगुप्साम् ॥

नार्यन्तरेष्विव न निन्दति नन्दनानाम्

निष्पादनं किमनघेऽपि निजे कलत्रे ॥ ३६७ ॥
</details>

<details><summary>मूलम्</summary>

अपि च-

हिंसाकृत्प्रत्यवेयादिति कथयति यो वेद एवैष यागे

पश्चालम्भं विधत्ते यदि क इह मखे वैदिकः संशयीत ? ।

हिंसात्वाभावमेवाध्वरपशुनिहतेराह रामानुजार्य-

स्तत्पक्षस्थोऽपि यो न प्रसजति यजने कस्तदन्यो गुरुद्विट् ॥ ३६६ ॥

इदं चावधेयम्-

हिंसान्तरेष्विव मखाश्रितहिंसनेऽपि

जैनेतरो यदि जनो भजते जुगुप्साम् ॥

नार्यन्तरेष्विव न निन्दति नन्दनानाम्

निष्पादनं किमनघेऽपि निजे कलत्रे ॥ ३६७ ॥
</details>

<details><summary>टीका</summary>

किंच हिंसाकृदिति । ' हिंसाकृत् प्राणिप्राणवियोगानुकूलव्यापारकर्ता जनः प्रत्यवेयात् दोषीभवेत्' इति यः वेदः " न हिंस्यात् सर्वभूतानि ” इत्यादिरूपः कथयति, एष एव वेदः यागे यज्ञे पशोः आलम्भं वधं “ आग्नीषोमीयं पशुमालभेत " इत्यादिनेति भावः । विधत्ते कथयति यदि, तर्हि इह मखे यज्ञविषये कः वेदमधीते वेद वा वैदिकः वेदवेत्ता पुरुष इत्यर्थः । संशयीत संदेही स्यात् ? अपि तु न कोऽपि संशयीतेति । उभयत्र प्रामाण्ये संशयाभावादिति भावः । अपि च रामानुजार्यो रामानुजाचार्यस्तु, अध्वरे यागे या पशोर्निंहतिर्वधः तस्याः हिंसात्वस्य अभावमेवाह । तथा च मनुरपि - " यज्ञार्थ पशवः सृष्टाः स्वयमेव स्वयंभुवा । यज्ञस्य भूत्यै सर्वस्य तस्माद्यज्ञे वधोऽवधः ।" इत्याह । तस्मात् तस्य रामानुजार्यस्य पक्षे मते तिष्ठतीति तन्मतस्थः, तन्मताभिमानीत्यर्थः । सोऽपि, अपिशब्दोऽस्य विधेः सार्वत्रिकत्वबोध नार्थः । सन् यो जनः यजने यज्ञकर्मणि न प्रसजति नोद्युक्तो भवति, ' षञ्ज सङ्गे इत्यस्मात् प्रपूर्वकाद्धातोर्लट् । " दंश - सञ्ज - स्वञ्जाम्-" इति नलोपः । तस्मात्पुरुषादन्यः कः पुरुषः गुरुं द्वेष्टीति तथोक्तः गुरोद्वेष्टेत्यर्थः । भवति ? अपि तु स एव तथाविध इत्यर्थः ॥ ३६६ ॥

किंच हिंसान्तरेष्विति। यदि जैनात् महावीर जिनस्थापितमतानुयायिनः श्रावकादेः इतरः भिन्नः जनः हिंसान्तरेष्विव यज्ञकर्म बहिर्भूत केवल स्वशरीरपोषणार्थं श्रुति-स्मृति विहितत्वादवश्यप्राप्तं तच्च तद्धिंसनं वधश्च तस्मिन्नपि जुगुप्सां निन्दां भजते चेत्, यज्ञीयपशुहिंसनमपि निन्द्यं मन्यते चेदित्यर्थः । तर्हि नार्यन्तरेष्विव परस्त्रीष्विव नन्दनानां पुत्राणां निष्पादनमु- त्पादनं, अनघे पातिव्रत्यादिस्त्रीधर्मसंपन्नत्वान्निर्दोषे निजे स्वकीये कलत्रे भार्यायामपि, पुत्रोत्पादनं किं कस्माद्धेतोर्न निन्दति ? ऋतुकाले स्वस्त्रीसङ्गस्य यज्ञकर्मणि पशुवधस्य चापि शास्त्रेणैव विहितत्वादुभयमपि तुल्यमिति भावः ॥ ३६७ ॥
</details>

<details open><summary>विश्वास-प्रस्तुतिः</summary>

इदमप्यवगन्तव्यम्--   
ऋत्विग्विशुद्धिविरहादतिशङ्कया[^469] चेत्[^470] केचित्कलौ जहति नित्यमपि क्रतुं ते ॥   
मुञ्चन्ति गुर्वशुचिताविशयेन किं न चक्राङ्कवैष्णवमनुग्रहणादि सर्वम् ॥ ३६८ ॥   
किंच-   
सर्वैर्वेदैः स्मृतिगुणयुतैः सेतिहासैः पुराणैः   
शिष्टाचारैरपि नियमितानध्वरान्मध्वरातेः ॥   
आज्ञासिद्धानहह जहतस्तद्विरुद्धानि कृत्या -   
न्यातन्वन्तः कतिचिदपरानप्यमी[^471] शिक्षयन्ति ॥ ३६९ ॥

[^469]:
     विरहादिविशङ्कया


[^470]:
     ये


[^471]:
     दितरान्
</details>

<details><summary>मूलम्</summary>

इदमप्यवगन्तव्यम्--   
ऋत्विग्विशुद्धिविरहादतिशङ्कया[^469] चेत्[^470] केचित्कलौ जहति नित्यमपि क्रतुं ते ॥   
मुञ्चन्ति गुर्वशुचिताविशयेन किं न चक्राङ्कवैष्णवमनुग्रहणादि सर्वम् ॥ ३६८ ॥   
किंच-   
सर्वैर्वेदैः स्मृतिगुणयुतैः सेतिहासैः पुराणैः   
शिष्टाचारैरपि नियमितानध्वरान्मध्वरातेः ॥   
आज्ञासिद्धानहह जहतस्तद्विरुद्धानि कृत्या -   
न्यातन्वन्तः कतिचिदपरानप्यमी[^471] शिक्षयन्ति ॥ ३६९ ॥

[^469]:
     विरहादिविशङ्कया


[^470]:
     ये


[^471]:
     दितरान्
</details>

<details><summary>टीका</summary>

अपि च ऋत्विगिति । ऋत्विजां विशेषेण या शुद्धिः यथार्थानुष्ठानरूपा तस्याः विरहादभावाद्धेतोः अत एव अविशङ्कया ' सम्यक्तया अनुष्ठानं भवेद्वा न भवेत् " इति संशयेन केचिज्जनाः कलौ युगे नित्यमपि क्रतुं पञ्चमहायज्ञान्तर्भूतं वैश्वदेवादियज्ञमपि, दर्श- पूर्णमासादिरूपं वा जहति त्यजन्ति चेत्, तर्हि ते जनाः गुरोः आचार्यस्य अशुचितायाः अपवित्रतायाः विशयेन संशयेन चक्राङ्कः चक्रचिह्नं चक्र-शङ्खादि- मुद्राधारणमिति यावत् । वैष्णवमनुः दीक्षाग्रहणकाले उपदेष्टव्यो नारायणाष्टाक्षरमन्त्रः तस्य ग्रहणं च ते आदी यस्य तत् सर्वे पञ्चसंस्कारादिरूपं किं कुतः कारणात् न मुञ्चन्ति । पञ्चसंस्कारास्तु प्रागुक्ताः । एवं च यथा चक्राङ्कादिधारणं त्यक्तुं न युक्तं, तथैव वेदविहितयज्ञाद्यनुष्ठानमपि त्यक्तुं न युक्तमिति भावः ॥ ३६८ ॥

श्रुति-स्मृति-पुराणविहितयज्ञकर्माननुष्ठानमनुचितमिति सखेदमाह - सर्वैर्वेदै- रिति । सर्वैर्वेदैः स्मृतिगणयुतैः मनु-याज्ञवल्क्य - पराशरप्रोक्तस्मृतिसमूहसहितैः, सेतिहास: महाभारतादिपुरावृत्तसहितैः पुराणैः पाद्म-वैष्णवादिभिः, शिष्टाचारैश्चापि नियमितान् अवश्यकर्तव्यत्वेन प्रतिपादितान् मध्वरातेः श्रीविष्णोः आज्ञासिद्धानपि अध्वरान् यज्ञान्, अहहेति खेदे I जहतः त्यजन्तः, तेषां वेद-शास्त्रादीनां विरुद्धानि स्वसंकल्पसिद्धानीत्यर्थः । कृत्यानि कर्माणि आतन्वन्तः आचरन्तः सन्तः, कतिचित् अमी जनाः अपरानप्यन्यानपि जनान् शिक्षयन्ति । एतदेवायुक्तमिति ज्ञेयम् ॥ ३६९ ॥
</details>

<details open><summary>विश्वास-प्रस्तुतिः</summary>

यागं ये बत वैष्णवा विजहतिच्छागच्छिदाभीतितः   
शिष्यक्लेशनसाध्वसाज्जहतु ते चक्राङ्कनप्रक्रियाम् ॥   
पूर्वस्मिन्बहुसंमतिर्भगवतः प्रीतिः फलं नो धना-   
न्यल्पीयोऽभिमतिः परत्र फलमप्यर्थाप्तिरित्थं भिदा । ३७० ॥   
कृ॰ - ( विहस्य )   
तप्ताभ्यां शङ्खचक्राभ्यां तापनं प्राणिनामिदम् ॥   
छागालम्भसमत्वेन साधो ! किमिति वर्ण्यते ? ॥ ३७१ ॥   
वि॰- गुणदोषतारतम्यानभिज्ञ, शृणु तावदिदम् ॥ १५८&  ॥   
छागालम्भसहस्रतः क्षितिसुरस्यैकस्य हिंसाधिका   
तस्माद् ब्राह्मणतापनं न किमिदं तुल्यं पशोर्हिंसया ॥   
शास्त्रात्तप्तरथाङ्गधारणमपि[^472] श्रेयस्करं चेत्तदा   
वेदैरेव[^473] सवे पशोर्विशसनाद्धर्मोपि[^474] किं ? हीयते ॥ ३७२ ॥   
इत्यलं श्रुत्ययुतविहितसँवनकरणावश्यकतासमर्थनेन[^475] करबदरास्तित्व- साधकप्रमाणान्तरपरिकल्पनकल्पेन ॥ १५९& ॥

[^472]:
     मिदं


[^473]:
     वेदादेव  मखे  पशोर्विशसनं  नैतेन  किं  मीयते


[^474]:
     द्धर्मो  न  किं  हीयते


[^475]:
     सदाचरणा
</details>

<details><summary>मूलम्</summary>

यागं ये बत वैष्णवा विजहतिच्छागच्छिदाभीतितः   
शिष्यक्लेशनसाध्वसाज्जहतु ते चक्राङ्कनप्रक्रियाम् ॥   
पूर्वस्मिन्बहुसंमतिर्भगवतः प्रीतिः फलं नो धना-   
न्यल्पीयोऽभिमतिः परत्र फलमप्यर्थाप्तिरित्थं भिदा । ३७० ॥   
कृ॰ - ( विहस्य )   
तप्ताभ्यां शङ्खचक्राभ्यां तापनं प्राणिनामिदम् ॥   
छागालम्भसमत्वेन साधो ! किमिति वर्ण्यते ? ॥ ३७१ ॥   
वि॰- गुणदोषतारतम्यानभिज्ञ, शृणु तावदिदम् ॥ १५८&  ॥   
छागालम्भसहस्रतः क्षितिसुरस्यैकस्य हिंसाधिका   
तस्माद् ब्राह्मणतापनं न किमिदं तुल्यं पशोर्हिंसया ॥   
शास्त्रात्तप्तरथाङ्गधारणमपि[^472] श्रेयस्करं चेत्तदा   
वेदैरेव[^473] सवे पशोर्विशसनाद्धर्मोपि[^474] किं ? हीयते ॥ ३७२ ॥   
इत्यलं श्रुत्ययुतविहितसँवनकरणावश्यकतासमर्थनेन[^475] करबदरास्तित्व- साधकप्रमाणान्तरपरिकल्पनकल्पेन ॥ १५९& ॥

[^472]:
     मिदं


[^473]:
     वेदादेव  मखे  पशोर्विशसनं  नैतेन  किं  मीयते


[^474]:
     द्धर्मो  न  किं  हीयते


[^475]:
     सदाचरणा
</details>

<details><summary>टीका</summary>

किं च यागमिति । ये वैष्णवाः छागस्य मेषस्य छिदायाः हिंसायाः भीतितः भयाद्धेतोः यागं यज्ञं विजहति त्यजन्ति । बतेति खेदे । ते वैष्णवाः शिष्याणां क्लेशनं तापोत्पादनं तद्रूपं यत् साध्वसं भयं तस्माद्धेतोः चक्राङ्कनस्य तप्तचक्र-शङ्खा- दिमुद्रालक्षणस्य प्रक्रियां[‍?] करणं जहतु त्यजन्तु । किंच यागाङ्कनयोर्मध्येऽङ्कनमेव त्याज्यं स्यादित्याह — पूर्वस्मिन् यज्ञे विषये बहूनां मतान्तरस्थानामपि संमतिरनुमतिः, भगवतो विष्णोः प्रीतिः संतोषः फलं, धनानि विषयादिलालसाजनकानि तु नो न भवन्ति । परत्र चक्राङ्कने तु अल्पीयसी अत्यल्पा एकदेशीयमतस्थानां जनानामित्यर्थः । अभिमतिः, संमतिः फलमपि अर्थानां द्रव्याणां आप्तिः प्राप्तिः, पूर्वप्रतिपादितजारचोरादिनीचजनेभ्य इत्यर्थः । इत्थमेवंरूपा भिदा भेदः अस्तीत्यर्थः ॥ ३७० ॥

कृशानुः सोपहासमाह - तप्ताभ्यामिति । हे साधो ! एतत् परिहासद्योतकं संबोधनम् । तप्ताभ्यां शङ्ख-चक्राभ्यां तन्मुद्राभ्यामित्यर्थः । प्राणिनां शिष्यजनानां तापनं संतापोत्पादकं, छागालम्भसमत्वेन पशुहिंसातुल्यत्वेन किमिति कुतो हेतोः वर्ण्यते ? प्राणवियोजनं, किंचित्कालपर्यन्तं शरीरस्यैकस्मिन् भागे तापनं च नैव तुल्यमिति भावः ॥ ३७१ ॥

गुणदोषेति। हे गुणदोषतारतम्यानभिज्ञ गुण-दोषयोर्न्यूनाधिकभावनिर्णायक-

दं वक्ष्यमाणं शृणु ॥ १५८& ॥

छागेति । छागस्य आलम्भः हिंसा तेषां सहस्रं तस्मादिति ततः सहस्रपशुर्हि-सापेक्षयेत्यर्थः । एकस्य क्षितिसुरस्य ब्राह्मणस्य एका हिंसा अधिका । तस्मात् कारणात् ब्राह्मणतापनं तप्तमुद्रयेत्यर्थात् । इदं एकस्य पशोर्हिंसया तुल्यं समं न किम् ? अपि तु अस्त्येवेत्यर्थः । यतः मुद्राधारणकाले ' हा ! हा ! ' इत्यादिखेदप्रदर्शकशब्दाः श्रूयन्ते । तस्मात् यद्यपि तस्मिन् काले प्रत्यक्षप्राणहानिर्न भवति तथापि तत्तुल्यत्वादेकपशुहिंसातुल्यमेव तदिति भावः । शास्त्रप्राप्तत्वान्मुद्राधारणमावश्यकमिति चेत्तत्राह — तप्तरथाङ्गधारणं संतप्तचक्रादिमुद्राधारणमपि शास्त्रात् नारदपाञ्चरात्राद्यागमात् प्राप्तमिति शेषः । श्रेयस्करम् कल्याणकरं अस्ति चेत्, तदा वेदैरेव वेदान्तर्गतविधिवाक्यैरेव सवे यज्ञे पशोर्मेषादेः विशसनात् मारणात् धर्मः हीयते अपि किम् ? अपि तु नैवेत्यर्थः ॥ ३७२ ॥

इतीति । इत्येवंप्रकारेण श्रुतीनां अयुतेन अनन्तश्रुतिकदम्बकेनेतियावत् । विहितस्य प्रतिपादितस्य सवकरणस्य यज्ञकरणस्य आवश्यकतायाः अवश्यकर्तव्यत्वस्य समर्थनेन प्रतिपादनेन अलं पर्याप्तम् । कीदृशं तत्समर्थनं, करे हस्ते वर्तमानस्य बदरस्य बदरीफलस्य अस्तित्वसाधकस्य सत्ताप्रतिपादकस्य प्रमाणान्तरस्य प्रत्यक्षादन्यस्यानुमानादेः परिकल्पनेन विरचनतुल्येनेति श्रुत्ययुतेत्यादेर्विशेषणं “ ईषदसमाप्तौ -" इति कल्पप्प्रत्ययः ॥ १५९& ॥
</details>



