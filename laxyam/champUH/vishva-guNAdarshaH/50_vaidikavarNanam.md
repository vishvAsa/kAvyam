+++
title = "५० वैदिकवर्णनम्"

+++
अथ वैदिकवर्णनम्॥

कृ॰ — अस्त्विति विमानमन्यतश्चालयन् पुरोऽवलोक्य - सखे ! पश्य छान्दसानर्थचापलेन[^731] विक्रीयमाणाम्नायान् ॥ २४६& ॥   
आः कष्टमपहृष्टाः शिष्टा अपि वित्तचापलाविष्टाः ॥   
अध्यापयन्ति वेदानादाय चिराय मासि मासि भृतिम् ॥ ५७६ ॥   
 ० – वयस्य मैवं वादीः ॥ २४७& ॥   
वि॰   
नाध्यापयिष्यन् निगमान् श्रमेणोपाध्यायलोका यदि शिष्यवर्गान् ॥   
निर्वेदवादं किल निर्वितानमुर्वीतलं हन्त ! तदाभविष्यत् ॥ ५७७ ॥   
कृ॰ विरुद्धमिदं भाषितं यद्वेदापाये सति न यज्ञाभ्युदयः स्यादिति ॥२४८&॥   
वि॰ - अवगच्छ तावदेतदविरुद्धमेव ॥ २४९& ॥   
नाम्नायज्ञो मखे यस्मिन् यजमानतया स्थितः ॥   
तत्समागमतः सोऽपि नाम्ना यज्ञो भवेन्न किम् ? ॥ ५७८ ॥

[^731]:
     न्धनचापलेन


