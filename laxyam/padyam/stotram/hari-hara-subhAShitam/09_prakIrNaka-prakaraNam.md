+++
title = "०९ प्रकीर्णक-प्रकरणम्"

+++


<details open><summary>विश्वास-प्रस्तुतिः</summary>

सभ्यानामनुरागं समीहमानः प्रसङ्गपतितानि ।  
पद्यानि पठेन्नानाविधानि विबुधादिविषयाणि ॥१॥
</details>

<details><summary>मूलम्</summary>

सभ्यानामनुरागं समीहमानः प्रसङ्गपतितानि ।  
पद्यानि पठेन्नानाविधानि विबुधादिविषयाणि ॥१॥
</details>

<details open><summary>विश्वास-प्रस्तुतिः</summary>

सामगीतमपनीतगोचरं धाम तामरसलोचनं भजे ।  
मूर्ध्नि यच्चरणवारि धारयन्धूर्जटिर्नटति पर्यटन्मुहुः ॥ २ ॥
</details>

<details><summary>मूलम्</summary>

सामगीतमपनीतगोचरं धाम तामरसलोचनं भजे ।  
मूर्ध्नि यच्चरणवारि धारयन्धूर्जटिर्नटति पर्यटन्मुहुः ॥ २ ॥
</details>


<details open><summary>विश्वास-प्रस्तुतिः</summary>

लम्बालकं तदालम्बे जम्बालकलुषं मुखम् ।  
दृष्टं व्यादाय विस्पष्टं मात्रा यत्राखिलं जगत् ॥ ३ ॥
</details>

<details><summary>मूलम्</summary>

लम्बालकं तदालम्बे जम्बालकलुषं मुखम् ।  
दृष्टं व्यादाय विस्पष्टं मात्रा यत्राखिलं जगत् ॥ ३ ॥
</details>


<details open><summary>विश्वास-प्रस्तुतिः</summary>

वृन्दारण्यविभूतिभूतलपुषां देवद्विषामायुषां  
शेषं शेषशिरश्चिरायितधराभारावताराजिरम् ।  
नन्दानन्दलतालवालमनिशोन्मादं यशोदामुदा-  
माभीरीनयनाञ्जनं किमपि तत्कैशोरमैशं नुमः ॥ ४ ॥
</details>

<details><summary>मूलम्</summary>

वृन्दारण्यविभूतिभूतलपुषां देवद्विषामायुषां  
शेषं शेषशिरश्चिरायितधराभारावताराजिरम् ।  
नन्दानन्दलतालवालमनिशोन्मादं यशोदामुदा-  
माभीरीनयनाञ्जनं किमपि तत्कैशोरमैशं नुमः ॥ ४ ॥
</details>


<details open><summary>विश्वास-प्रस्तुतिः</summary>

कुत्रासीम्त्वमिति यशोदया सरोषं संरुद्धे तनयधियान्तरङ्ग एव ।  
कालिन्दीपयसि पलायितस्य विष्णोरुत्तालं हसितमलंकरोतु चेतः॥५॥
</details>

<details><summary>मूलम्</summary>

कुत्रासीम्त्वमिति यशोदया सरोषं संरुद्धे तनयधियान्तरङ्ग एव ।  
कालिन्दीपयसि पलायितस्य विष्णोरुत्तालं हसितमलंकरोतु चेतः॥५॥
</details>


<details open><summary>विश्वास-प्रस्तुतिः</summary>

त्वं चिरोपचितरोषलक्षणं किं करोषि यमकिङ्करेक्षणम् ।  
नन्दमन्दिरविसारिवारिदश्यामलं मदवलम्बनं महः ॥ ६ ॥
</details>

<details><summary>मूलम्</summary>

त्वं चिरोपचितरोषलक्षणं किं करोषि यमकिङ्करेक्षणम् ।  
नन्दमन्दिरविसारिवारिदश्यामलं मदवलम्बनं महः ॥ ६ ॥
</details>


<details open><summary>विश्वास-प्रस्तुतिः</summary>

स्वं संभाव्य यदङ्घ्रिवारि सरिदस्पर्शन शोच्यं शिवः  
संभोगप्रतिकूलमप्यचलभूषं स्मरारेरभूत् ।  
निर्माल्यप्रणयावशेन मनसा यस्याङ्गतो निर्गतं  
चक्रे मन्दिरमम्बुजन्म जगतां धाता सयास्तु वः ॥ ७ ॥
</details>

<details><summary>मूलम्</summary>

स्वं संभाव्य यदङ्घ्रिवारि सरिदस्पर्शन शोच्यं शिवः  
संभोगप्रतिकूलमप्यचलभूषं स्मरारेरभूत् ।  
निर्माल्यप्रणयावशेन मनसा यस्याङ्गतो निर्गतं  
चक्रे मन्दिरमम्बुजन्म जगतां धाता सयास्तु वः ॥ ७ ॥
</details>


<details open><summary>विश्वास-प्रस्तुतिः</summary>

पीयतामुदधिमन्थनोद्धृतं सादरैस्तदमरैः किलामृतम् ।  
कालकूटकवलस्य काटवं सोढुमीश्वरमृते न पाटवम् ॥ ८॥
</details>

<details><summary>मूलम्</summary>

पीयतामुदधिमन्थनोद्धृतं सादरैस्तदमरैः किलामृतम् ।  
कालकूटकवलस्य काटवं सोढुमीश्वरमृते न पाटवम् ॥ ८॥
</details>


<details open><summary>विश्वास-प्रस्तुतिः</summary>

संबिभर्तु भुजगेश्वरं गले भस्म लिम्पतु कलेवरे हरः ।  
बंभ्रमीतु वृषभेण कः परः पार्वतीप्रणयसुन्दरः सुरः ॥९॥
</details>

<details><summary>मूलम्</summary>

संबिभर्तु भुजगेश्वरं गले भस्म लिम्पतु कलेवरे हरः ।  
बंभ्रमीतु वृषभेण कः परः पार्वतीप्रणयसुन्दरः सुरः ॥९॥
</details>


<details open><summary>विश्वास-प्रस्तुतिः</summary>

प्रभवतु भुवनानां निग्रहेऽनुग्रहे वा  
ननु कलयतु देवो नानुकारं हरस्य ।  
निविशति शशिलेखा किं किरीटे परेषा-  
महह वहति कस्य स्वर्धनी मूर्धनीयम् ॥ १० ॥
</details>

<details><summary>मूलम्</summary>

प्रभवतु भुवनानां निग्रहेऽनुग्रहे वा  
ननु कलयतु देवो नानुकारं हरस्य ।  
निविशति शशिलेखा किं किरीटे परेषा-  
महह वहति कस्य स्वर्धनी मूर्धनीयम् ॥ १० ॥
</details>


<details open><summary>विश्वास-प्रस्तुतिः</summary>

धौताः स्वर्धुनि मूर्धजास्तव जलैर्जाता जटाजूटता  
स्नातं वारिणि भस्मधूसरमभूदङ्गं क एष क्रमः ।  
किंचान्यत्परिमार्जनेन पयसो भालेऽनलेनोत्थितं  
निष्पीतेऽम्बुनि कण्ठ एव गरलज्वालाकुलः क्लाम्यति ॥ ११ ॥
</details>

<details><summary>मूलम्</summary>

धौताः स्वर्धुनि मूर्धजास्तव जलैर्जाता जटाजूटता  
स्नातं वारिणि भस्मधूसरमभूदङ्गं क एष क्रमः ।  
किंचान्यत्परिमार्जनेन पयसो भालेऽनलेनोत्थितं  
निष्पीतेऽम्बुनि कण्ठ एव गरलज्वालाकुलः क्लाम्यति ॥ ११ ॥
</details>


<details open><summary>विश्वास-प्रस्तुतिः</summary>

यस्य यस्य तव जातशीकरः स्वस्तरङ्गिणि शिरोऽधिरोहति ।  
तेन तेन चरणोदकीकृता मोदमञ्चसि क एष विभ्रमः ॥ १२ ॥
</details>

<details><summary>मूलम्</summary>

यस्य यस्य तव जातशीकरः स्वस्तरङ्गिणि शिरोऽधिरोहति ।  
तेन तेन चरणोदकीकृता मोदमञ्चसि क एष विभ्रमः ॥ १२ ॥
</details>


<details open><summary>विश्वास-प्रस्तुतिः</summary>

त्रिजगति नगरीणां रीतिराजानकीयं  
भवति नृपतिरेकः सन्तु पौराः सहस्रम् ।  
इह पुरहरपुर्यामस्तमर्यादतेयं  
दिवसमपि निवासी यः स काशीनरेशः ॥ १३ ॥
</details>

<details><summary>मूलम्</summary>

त्रिजगति नगरीणां रीतिराजानकीयं  
भवति नृपतिरेकः सन्तु पौराः सहस्रम् ।  
इह पुरहरपुर्यामस्तमर्यादतेयं  
दिवसमपि निवासी यः स काशीनरेशः ॥ १३ ॥
</details>


<details open><summary>विश्वास-प्रस्तुतिः</summary>

शैलाः सन्तु शतं सुमेरुहिमभृन्मैनाकविन्ध्यादयः  
किं त्वेषां महिमावधारणविधौ गोवर्धनो वर्धते ।  
सप्ताहानि मुरारिपाणिकमलकोडोपरि क्रीडता  
येन क्ष्माधरलक्षपक्षदलनः शक्रोऽव्यनुक्रोशितः ॥ १४ ॥
</details>

<details><summary>मूलम्</summary>

शैलाः सन्तु शतं सुमेरुहिमभृन्मैनाकविन्ध्यादयः  
किं त्वेषां महिमावधारणविधौ गोवर्धनो वर्धते ।  
सप्ताहानि मुरारिपाणिकमलकोडोपरि क्रीडता  
येन क्ष्माधरलक्षपक्षदलनः शक्रोऽव्यनुक्रोशितः ॥ १४ ॥
</details>


<details open><summary>विश्वास-प्रस्तुतिः</summary>

अहो महीयसां पुंसामुपर्युपरि पौरुषम् ।  
रामेणाजगवं शम्भोर्भग्नमम्भोजनालवत् ॥ १५ ॥
</details>

<details><summary>मूलम्</summary>

अहो महीयसां पुंसामुपर्युपरि पौरुषम् ।  
रामेणाजगवं शम्भोर्भग्नमम्भोजनालवत् ॥ १५ ॥
</details>


<details open><summary>विश्वास-प्रस्तुतिः</summary>

स्पर्धामर्धाङ्गिन्याः कान्या कर्त्री गिरीन्द्रनन्दिन्याः ।  
सा तदपि जलुकन्या मूर्धन्या धूर्जटेर्जयति ॥ १६ ॥
</details>

<details><summary>मूलम्</summary>

स्पर्धामर्धाङ्गिन्याः कान्या कर्त्री गिरीन्द्रनन्दिन्याः ।  
सा तदपि जलुकन्या मूर्धन्या धूर्जटेर्जयति ॥ १६ ॥
</details>


<details open><summary>विश्वास-प्रस्तुतिः</summary>

तुल्यं गाधिसुतेन वन्दितमहो पातु सहैतद्गिरा  
गाढे किं च गुणे समं सुजनुषा सद्यः समायोजितम् ।  
वैदेहीहृदयेन दाशरथिना द्राक्साकमाकर्षितं  
भमं भूमिभुजां भुजाकुलमदैः सार्ध स्मरारेर्धनुः ॥ १७ ॥
</details>

<details><summary>मूलम्</summary>

तुल्यं गाधिसुतेन वन्दितमहो पातु सहैतद्गिरा  
गाढे किं च गुणे समं सुजनुषा सद्यः समायोजितम् ।  
वैदेहीहृदयेन दाशरथिना द्राक्साकमाकर्षितं  
भमं भूमिभुजां भुजाकुलमदैः सार्ध स्मरारेर्धनुः ॥ १७ ॥
</details>


<details open><summary>विश्वास-प्रस्तुतिः</summary>

वत्से वेत्सि कुलं त्वमेव किलये शुश्रूषणं लक्ष्मणे  
जानात्याचरितं विपत्तिविधुरे पत्यावपि त्वादृशी ।  
विन्ध्यारण्यचरी चिराय शबरीमुख्यं विदध्या इति  
ध्यातुं वक्तुममजि लोचनपयःकुल्यासु कौशल्यया ॥ १८ ॥
</details>

<details><summary>मूलम्</summary>

वत्से वेत्सि कुलं त्वमेव किलये शुश्रूषणं लक्ष्मणे  
जानात्याचरितं विपत्तिविधुरे पत्यावपि त्वादृशी ।  
विन्ध्यारण्यचरी चिराय शबरीमुख्यं विदध्या इति  
ध्यातुं वक्तुममजि लोचनपयःकुल्यासु कौशल्यया ॥ १८ ॥
</details>


<details open><summary>विश्वास-प्रस्तुतिः</summary>

यदेतन्मे चेतः कनकहरिणेनाहृतमभू-  
न्मम त्रासाक्रन्दे त्वमपि बत संदेहमकरोः ।  
हृता सीता दैन्यान्यकृत नियतं हारिणि खले  
कुले कुत्सा वत्साजनि चिरमियं चण्डमहसः ॥ १९ ॥
</details>

<details><summary>मूलम्</summary>

यदेतन्मे चेतः कनकहरिणेनाहृतमभू-  
न्मम त्रासाक्रन्दे त्वमपि बत संदेहमकरोः ।  
हृता सीता दैन्यान्यकृत नियतं हारिणि खले  
कुले कुत्सा वत्साजनि चिरमियं चण्डमहसः ॥ १९ ॥
</details>


<details open><summary>विश्वास-प्रस्तुतिः</summary>

बाणान्वारिकणान्किरन्नवतलित्संजातसिञ्जागुणं  
वा..क्वार्मुकमेतदैन्द्रमधुना संधाय किं धावसि ।  
किं संपाद्यकदम्बकुङ्मलकुलैर्दावानलैर्दुर्दिनं  
वैदेहीविरहेऽपि जीवितभृतो रामस्य किं दुःसहम् ॥ २० ॥
</details>

<details><summary>मूलम्</summary>

बाणान्वारिकणान्किरन्नवतलित्संजातसिञ्जागुणं  
वा..क्वार्मुकमेतदैन्द्रमधुना संधाय किं धावसि ।  
किं संपाद्यकदम्बकुङ्मलकुलैर्दावानलैर्दुर्दिनं  
वैदेहीविरहेऽपि जीवितभृतो रामस्य किं दुःसहम् ॥ २० ॥
</details>


<details open><summary>विश्वास-प्रस्तुतिः</summary>

हे हे का दयिते दशां परवशा केकाभिरेकाकिनी  
व्योमव्यापिनि कोपिनि प्रमुदिते पाथोधरे प्राप्स्यसि ।  
मिथ्यावेत्थमशङ्कि जीवितमसि त्वं रामभद्रस्य मे  
देवि स्याः सहनक्षमा न विपदः कस्याः क्षमानन्दिनि ॥२१॥
</details>

<details><summary>मूलम्</summary>

हे हे का दयिते दशां परवशा केकाभिरेकाकिनी  
व्योमव्यापिनि कोपिनि प्रमुदिते पाथोधरे प्राप्स्यसि ।  
मिथ्यावेत्थमशङ्कि जीवितमसि त्वं रामभद्रस्य मे  
देवि स्याः सहनक्षमा न विपदः कस्याः क्षमानन्दिनि ॥२१॥
</details>


<details open><summary>विश्वास-प्रस्तुतिः</summary>

अत्यन्तव्यवधानलब्धजनुषो जात्यापि भिन्नक्रमाः  
सांनिध्यं विधिना कुतूहलवता कुत्रापि संप्रापिताः।  
गच्छन्त्या मरणं गुणव्यतिकृता भेदं न भूमीरुह-  
स्ते काष्ठामपि निष्ठुरा गुणगणैर्येऽनेकतां प्रापिताः ॥ २२ ॥
</details>

<details><summary>मूलम्</summary>

अत्यन्तव्यवधानलब्धजनुषो जात्यापि भिन्नक्रमाः  
सांनिध्यं विधिना कुतूहलवता कुत्रापि संप्रापिताः।  
गच्छन्त्या मरणं गुणव्यतिकृता भेदं न भूमीरुह-  
स्ते काष्ठामपि निष्ठुरा गुणगणैर्येऽनेकतां प्रापिताः ॥ २२ ॥
</details>


<details open><summary>विश्वास-प्रस्तुतिः</summary>

गुणगौरवमेव गाहमानाः कृतिनः किं गणयन्ति दूषणानि ।  
न जहाति विहारि नक्रचक्रं बत रत्नाकरवारि दानवारिः॥ २३ ॥
</details>

<details><summary>मूलम्</summary>

गुणगौरवमेव गाहमानाः कृतिनः किं गणयन्ति दूषणानि ।  
न जहाति विहारि नक्रचक्रं बत रत्नाकरवारि दानवारिः॥ २३ ॥
</details>


<details open><summary>विश्वास-प्रस्तुतिः</summary>

विप्रियमप्याकर्ण्य ब्रूते प्रियमेव सर्वतः सुजनः ।  
क्षारं पिबति पयोधेपत्यम्भोधरो मधुरमम्भः ॥ २४ ॥
</details>

<details><summary>मूलम्</summary>

विप्रियमप्याकर्ण्य ब्रूते प्रियमेव सर्वतः सुजनः ।  
क्षारं पिबति पयोधेपत्यम्भोधरो मधुरमम्भः ॥ २४ ॥
</details>


<details open><summary>विश्वास-प्रस्तुतिः</summary>

उत्कर्षवान्निजगुणो यथा यथा याति कर्णमन्यस्य ।  
धनुरिव सुवंशजन्मा तथा तथा सज्जनो नमति ॥ २५ ॥
</details>

<details><summary>मूलम्</summary>

उत्कर्षवान्निजगुणो यथा यथा याति कर्णमन्यस्य ।  
धनुरिव सुवंशजन्मा तथा तथा सज्जनो नमति ॥ २५ ॥
</details>


<details open><summary>विश्वास-प्रस्तुतिः</summary>

म्लायसि परनिःश्वसितैः स्वच्छतया के निवेशयसि नान्तः ।  
अयसा त्वन्निर्माता मुहुरविधाताप्ययोमयो भवति ॥ २६ ॥
</details>

<details><summary>मूलम्</summary>

म्लायसि परनिःश्वसितैः स्वच्छतया के निवेशयसि नान्तः ।  
अयसा त्वन्निर्माता मुहुरविधाताप्ययोमयो भवति ॥ २६ ॥
</details>

आसीत्कल्पमुदम्बुदम्बुनि चिरं भेजे च भालानलं  
भर्म्यस्य प्रतिमासकर्म हुतभुक्कुण्डेऽप्यहोषीद्वपुः ।  


<details open><summary>विश्वास-प्रस्तुतिः</summary>

तीव्रैरेव तपोभिरिन्दुरकरोदित्थं जनुर्जापनं  
किं कुर्याद्विधुरो न वाञ्छति विधिस्तल्लाञ्छनप्रोञ्छनम् ॥२७॥
</details>

<details><summary>मूलम्</summary>

तीव्रैरेव तपोभिरिन्दुरकरोदित्थं जनुर्जापनं  
किं कुर्याद्विधुरो न वाञ्छति विधिस्तल्लाञ्छनप्रोञ्छनम् ॥२७॥
</details>


<details open><summary>विश्वास-प्रस्तुतिः</summary>

क्षीणः क्षीणः क्षपयसि निशाः पूर्णतायां पुनस्ते  
राहोरास्ते भयमयमपि स्वन्तशल्यं कलङ्कः ।  
एतास्वापत्स्वपि हिमरुचे त्वां विनोल्लासलोलं  
कोऽलं कुर्यात्सपदि सकलं भूतलं भाभिराभिः ॥ २८ ॥
</details>

<details><summary>मूलम्</summary>

क्षीणः क्षीणः क्षपयसि निशाः पूर्णतायां पुनस्ते  
राहोरास्ते भयमयमपि स्वन्तशल्यं कलङ्कः ।  
एतास्वापत्स्वपि हिमरुचे त्वां विनोल्लासलोलं  
कोऽलं कुर्यात्सपदि सकलं भूतलं भाभिराभिः ॥ २८ ॥
</details>


<details open><summary>विश्वास-प्रस्तुतिः</summary>

अपि दोभ्यो परिरब्धा बद्धापि गुणैरनेकधा निपुणैः ।  
निर्गच्छति क्षणादिव जलधिजलोत्पातिपिच्छिता(त्पातपिच्छला)लक्ष्मीः॥
</details>

<details><summary>मूलम्</summary>

अपि दोभ्यो परिरब्धा बद्धापि गुणैरनेकधा निपुणैः ।  
निर्गच्छति क्षणादिव जलधिजलोत्पातिपिच्छिता(त्पातपिच्छला)लक्ष्मीः॥
</details>


<details open><summary>विश्वास-प्रस्तुतिः</summary>

कस्य करान स्खलिता नीरविधिक्लेदपिच्छिला लक्ष्मीः।  
भृगुचरणधूलिपरुषे हृदि परिरब्धा हरेः स्थिरेयमभूत् ॥ ३० ॥
</details>

<details><summary>मूलम्</summary>

कस्य करान स्खलिता नीरविधिक्लेदपिच्छिला लक्ष्मीः।  
भृगुचरणधूलिपरुषे हृदि परिरब्धा हरेः स्थिरेयमभूत् ॥ ३० ॥
</details>


<details open><summary>विश्वास-प्रस्तुतिः</summary>

धत्ते वक्षसि कौस्तुभोपलमयं मत्वा श्रियः सोदरं  
तन्नाभीगृहमाकलय्य मकरावासं मनाङ्नोज्झति ।  
तन्नामप्रणयान्न लुम्पति हरिः श्रीवत्समक्के स्थितं  
किं केन क्रियतां स एव यदभूदेवंदशः स्त्रीवशः ॥.३१ ॥
</details>

<details><summary>मूलम्</summary>

धत्ते वक्षसि कौस्तुभोपलमयं मत्वा श्रियः सोदरं  
तन्नाभीगृहमाकलय्य मकरावासं मनाङ्नोज्झति ।  
तन्नामप्रणयान्न लुम्पति हरिः श्रीवत्समक्के स्थितं  
किं केन क्रियतां स एव यदभूदेवंदशः स्त्रीवशः ॥.३१ ॥
</details>


<details open><summary>विश्वास-प्रस्तुतिः</summary>

अपारे पाथोधौ किमिति सतिमिग्राहगहने  
निलीय श्रीनाथः स्वपिति भुजगे शङ्कित इव ।  
किमेतावद्भिर्वा भवतु किल सर्वातिशयितः  
प्रियासंश्लिष्टाको व्यपगतभयं को निवसतु ॥ ३२ ॥
</details>

<details><summary>मूलम्</summary>

अपारे पाथोधौ किमिति सतिमिग्राहगहने  
निलीय श्रीनाथः स्वपिति भुजगे शङ्कित इव ।  
किमेतावद्भिर्वा भवतु किल सर्वातिशयितः  
प्रियासंश्लिष्टाको व्यपगतभयं को निवसतु ॥ ३२ ॥
</details>


<details open><summary>विश्वास-प्रस्तुतिः</summary>

लक्ष्मीजनयितुर्जाताः कियन्तो जलजन्तवः ।  
खत्रासप्रार्थनापात्रं सोदरोऽस्याः सुरद्रुमः ॥ ३३ ॥
</details>

<details><summary>मूलम्</summary>

लक्ष्मीजनयितुर्जाताः कियन्तो जलजन्तवः ।  
खत्रासप्रार्थनापात्रं सोदरोऽस्याः सुरद्रुमः ॥ ३३ ॥
</details>


<details open><summary>विश्वास-प्रस्तुतिः</summary>

येषामेकतरेण केनचिदपि प्राप्तेन पर्युत्सुको  
मर्यादामवसाद्य माद्यति जनः क्षोणीमपि क्षोभयन् ।  
वीचीभिर्विलुठन्ति तानि परितो रत्नानि वारांनिधे-  
नायं प्राक्प्रकृतिं जहाति महतां वित्तैर्विकारः कुतः ॥ ३४ ॥
</details>

<details><summary>मूलम्</summary>

येषामेकतरेण केनचिदपि प्राप्तेन पर्युत्सुको  
मर्यादामवसाद्य माद्यति जनः क्षोणीमपि क्षोभयन् ।  
वीचीभिर्विलुठन्ति तानि परितो रत्नानि वारांनिधे-  
नायं प्राक्प्रकृतिं जहाति महतां वित्तैर्विकारः कुतः ॥ ३४ ॥
</details>

एकोऽम्बुधिर्जगति जीवति येन तानि  
तावन्ति हन्त सलिलानि समुच्चितानि ।  


<details open><summary>विश्वास-प्रस्तुतिः</summary>

येभ्यः कथंचिदपि किंचिदमी पयोदाः  
पीत्वा चिराय धरणीमपि तर्पयन्ति ॥ ३५ ॥
</details>

<details><summary>मूलम्</summary>

येभ्यः कथंचिदपि किंचिदमी पयोदाः  
पीत्वा चिराय धरणीमपि तर्पयन्ति ॥ ३५ ॥
</details>


<details open><summary>विश्वास-प्रस्तुतिः</summary>

शैला निलीना निभृतं यदन्तःशैवालबालाकुरकोटरेषु ।  
स एव पाथोधिरगस्त्यहस्तरेखाविशेषान्तर एव तस्थौ ॥ ३६ ॥
</details>

<details><summary>मूलम्</summary>

शैला निलीना निभृतं यदन्तःशैवालबालाकुरकोटरेषु ।  
स एव पाथोधिरगस्त्यहस्तरेखाविशेषान्तर एव तस्थौ ॥ ३६ ॥
</details>


<details open><summary>विश्वास-प्रस्तुतिः</summary>

देवैर्यद्यपि तक्रवद्विमथितः केदारवद्वानरै-  
सिद्धवदञ्जनात्मजनुषा कुल्यावदुल्लचितः ।  
किं चासीच्चुलुकेऽम्बुबिन्दुवदयं द्राक्कुम्भयोनेर्मुने-  
नापारोऽयमिति प्रथा जलानिधेरासीदथापि श्लथा ॥ ३७ ॥
</details>

<details><summary>मूलम्</summary>

देवैर्यद्यपि तक्रवद्विमथितः केदारवद्वानरै-  
सिद्धवदञ्जनात्मजनुषा कुल्यावदुल्लचितः ।  
किं चासीच्चुलुकेऽम्बुबिन्दुवदयं द्राक्कुम्भयोनेर्मुने-  
नापारोऽयमिति प्रथा जलानिधेरासीदथापि श्लथा ॥ ३७ ॥
</details>


<details open><summary>विश्वास-प्रस्तुतिः</summary>

धिग्धिग्विधेविलसितानि कदर्यमेव  
यत्केवलं धनमनुक्षणमावृणोति ।  
एको हि वारिधिरपेयपयोमयोऽय-  
मस्यान्तरेव सरितः परिपूरयन्ति ॥ ३८॥
</details>

<details><summary>मूलम्</summary>

धिग्धिग्विधेविलसितानि कदर्यमेव  
यत्केवलं धनमनुक्षणमावृणोति ।  
एको हि वारिधिरपेयपयोमयोऽय-  
मस्यान्तरेव सरितः परिपूरयन्ति ॥ ३८॥
</details>


<details open><summary>विश्वास-प्रस्तुतिः</summary>

पद्मपालिषु मनाकुहेलिके हेलिकेलिपरिपन्थिनी भव ।  
मुञ्च शीकरभरेण वारि वा वारिवाहपदवी दवीयसी ॥ ३९ ॥
</details>

<details><summary>मूलम्</summary>

पद्मपालिषु मनाकुहेलिके हेलिकेलिपरिपन्थिनी भव ।  
मुञ्च शीकरभरेण वारि वा वारिवाहपदवी दवीयसी ॥ ३९ ॥
</details>


<details open><summary>विश्वास-प्रस्तुतिः</summary>

त्वां दर्शयन्त्युदरमम्बुधिशुक्तयोऽन्त-  
रासामवाकिर पयोधर वारिबिन्दून् ।  
स्वातीमतीत्य पुनरेष्यति वारिदाना-  
माधानसाधनमयं सुचिरेण कालः ॥ ४०॥
</details>

<details><summary>मूलम्</summary>

त्वां दर्शयन्त्युदरमम्बुधिशुक्तयोऽन्त-  
रासामवाकिर पयोधर वारिबिन्दून् ।  
स्वातीमतीत्य पुनरेष्यति वारिदाना-  
माधानसाधनमयं सुचिरेण कालः ॥ ४०॥
</details>


<details open><summary>विश्वास-प्रस्तुतिः</summary>

कैः क्लान्तैस्तरुवीरुदादिभिरदः प्रत्याशया न स्थितं  
केषां वा न पुनः प्ररोहमकरोदम्भोभिरम्भोधरः ।  
एतैरत्र कथं मनोरथमहाभारोऽयमारोपितः  
कस्मादेव समादधे किमश्र वा संभाव्यते नोनते ॥४१॥
</details>

<details><summary>मूलम्</summary>

कैः क्लान्तैस्तरुवीरुदादिभिरदः प्रत्याशया न स्थितं  
केषां वा न पुनः प्ररोहमकरोदम्भोभिरम्भोधरः ।  
एतैरत्र कथं मनोरथमहाभारोऽयमारोपितः  
कस्मादेव समादधे किमश्र वा संभाव्यते नोनते ॥४१॥
</details>


<details open><summary>विश्वास-प्रस्तुतिः</summary>

ऊषरे सरिति शाल्मलीवने दावपावकचितेऽपि चन्दने ।  
तुल्यमर्पयति वारि वारिदे कीर्तिरस्तु गुणगौरवैर्गतम् ॥ ४२ ॥
</details>

<details><summary>मूलम्</summary>

ऊषरे सरिति शाल्मलीवने दावपावकचितेऽपि चन्दने ।  
तुल्यमर्पयति वारि वारिदे कीर्तिरस्तु गुणगौरवैर्गतम् ॥ ४२ ॥
</details>

धारासारेषु धाराधर इव तरवो नूतनोत्पन्नपर्णाः  
पूर्णा नद्योऽपि सद्यो दिशि दिशि निखिलोल्लासभूवासभूमिः ।  


<details open><summary>विश्वास-प्रस्तुतिः</summary>

भूयो भूयोऽपि काकुं कलयति विवृतत्रोटिरुद्भीविकायं  
नायं प्राप्नोति पाथोलवमपकरुणा चातके तात केयम् ॥ ४३ ॥
</details>

<details><summary>मूलम्</summary>

भूयो भूयोऽपि काकुं कलयति विवृतत्रोटिरुद्भीविकायं  
नायं प्राप्नोति पाथोलवमपकरुणा चातके तात केयम् ॥ ४३ ॥
</details>


<details open><summary>विश्वास-प्रस्तुतिः</summary>

नीरनिधेरपि नीचान्नाचामति चातकः प्रचुरमम्भः ।  
अपि सीकरमुत्कन्धरमुन्नतमम्भोदमर्पयति ॥४४॥
</details>

<details><summary>मूलम्</summary>

नीरनिधेरपि नीचान्नाचामति चातकः प्रचुरमम्भः ।  
अपि सीकरमुत्कन्धरमुन्नतमम्भोदमर्पयति ॥४४॥
</details>


<details open><summary>विश्वास-प्रस्तुतिः</summary>

मा धाव तात चातक वारिमुचां तारतम्येन ।  
संमिलितजलदकोटिलोटिपुटीपूरमेव तोयं ते ॥ ४५ ॥
</details>

<details><summary>मूलम्</summary>

मा धाव तात चातक वारिमुचां तारतम्येन ।  
संमिलितजलदकोटिलोटिपुटीपूरमेव तोयं ते ॥ ४५ ॥
</details>


<details open><summary>विश्वास-प्रस्तुतिः</summary>

प्राप्य प्रावृषमखिलस्तवाधिकारः परोपकारस्य ।  
परिहर पयोद चातकयाचनवैमुख्यपातकप्रणयम् ॥ ४६ ॥
</details>

<details><summary>मूलम्</summary>

प्राप्य प्रावृषमखिलस्तवाधिकारः परोपकारस्य ।  
परिहर पयोद चातकयाचनवैमुख्यपातकप्रणयम् ॥ ४६ ॥
</details>


<details open><summary>विश्वास-प्रस्तुतिः</summary>

अनुरूपमिदं कूप छमच्छन्नस्य किं न ते।  
सन्मार्गविभ्रमान्मार्गः पातोऽयं यन्निपातितः॥ ४७ ॥
</details>

<details><summary>मूलम्</summary>

अनुरूपमिदं कूप छमच्छन्नस्य किं न ते।  
सन्मार्गविभ्रमान्मार्गः पातोऽयं यन्निपातितः॥ ४७ ॥
</details>


<details open><summary>विश्वास-प्रस्तुतिः</summary>

आलापं कलकण्ठिका न कुरुते कीरा न धीरखरं  
व्याहारं कलयन्ति कोमलगिरः कूजन्ति नो बर्हिणः ।'  
लिम्बा(शंपा)डम्बरदुर्दिने बत वने दूरे द्विरेफध्वनिः  
काकाः केवलमेव कांकृतिकृतः कुर्वन्ति कर्णज्वरम् ॥४८॥
</details>

<details><summary>मूलम्</summary>

आलापं कलकण्ठिका न कुरुते कीरा न धीरखरं  
व्याहारं कलयन्ति कोमलगिरः कूजन्ति नो बर्हिणः ।'  
लिम्बा(शंपा)डम्बरदुर्दिने बत वने दूरे द्विरेफध्वनिः  
काकाः केवलमेव कांकृतिकृतः कुर्वन्ति कर्णज्वरम् ॥४८॥
</details>


<details open><summary>विश्वास-प्रस्तुतिः</summary>

मलिनस्यागुरोरेष नामरूपसमक्रमः ।  
तथोपलालितो नायं सुखाय ज्वालिते यथा ॥ ४९ ॥
</details>

<details><summary>मूलम्</summary>

मलिनस्यागुरोरेष नामरूपसमक्रमः ।  
तथोपलालितो नायं सुखाय ज्वालिते यथा ॥ ४९ ॥
</details>


<details open><summary>विश्वास-प्रस्तुतिः</summary>

लोचनं रचय चञ्चलतारं ...ञ्चलमुदश्चितहारम् ।  
लास्यमन्यदिह पामरि किं चिन्नागरी हरति येन जगन्ति ॥ ५०॥
</details>

<details><summary>मूलम्</summary>

लोचनं रचय चञ्चलतारं ...ञ्चलमुदश्चितहारम् ।  
लास्यमन्यदिह पामरि किं चिन्नागरी हरति येन जगन्ति ॥ ५०॥
</details>


<details open><summary>विश्वास-प्रस्तुतिः</summary>

अविभ्रमालोकनदुर्भगाणि प्रव्यक्तवक्रस्तनमण्डलानि ।  
अङ्गानि रे पामर कामिनीनामपुण्यतारुण्य किमाश्रितानि ॥५१॥
</details>

<details><summary>मूलम्</summary>

अविभ्रमालोकनदुर्भगाणि प्रव्यक्तवक्रस्तनमण्डलानि ।  
अङ्गानि रे पामर कामिनीनामपुण्यतारुण्य किमाश्रितानि ॥५१॥
</details>


<details open><summary>विश्वास-प्रस्तुतिः</summary>

कति सन्ति नोन्नतिभृतास्तरवस्तदपि त्वमेव गुणकीर्तिवरः ।  
न विलादरन्नवरमन्दहरः सहकार कारणमिह भ्रमरः ॥ ५२ ॥
</details>

<details><summary>मूलम्</summary>

कति सन्ति नोन्नतिभृतास्तरवस्तदपि त्वमेव गुणकीर्तिवरः ।  
न विलादरन्नवरमन्दहरः सहकार कारणमिह भ्रमरः ॥ ५२ ॥
</details>


<details open><summary>विश्वास-प्रस्तुतिः</summary>

सुखमास पङ्कजनिवासपरः सरसीषु विभ्रमरसी भ्रमधीः ।  
समुपैति काननपथाप्यवशः स हि केसर त्वदनुरागरसः ॥५३ ॥
</details>

<details><summary>मूलम्</summary>

सुखमास पङ्कजनिवासपरः सरसीषु विभ्रमरसी भ्रमधीः ।  
समुपैति काननपथाप्यवशः स हि केसर त्वदनुरागरसः ॥५३ ॥
</details>


<details open><summary>विश्वास-प्रस्तुतिः</summary>

यदभञ्जि पङ्कजमखण्डि दलं न ततोऽवसीदति सरोजवनी ।  
यदकारि कन्दकवलः करिणा परिणामतस्तदिह दुर्विषहम् ॥ ५४ ॥
</details>

<details><summary>मूलम्</summary>

यदभञ्जि पङ्कजमखण्डि दलं न ततोऽवसीदति सरोजवनी ।  
यदकारि कन्दकवलः करिणा परिणामतस्तदिह दुर्विषहम् ॥ ५४ ॥
</details>


<details open><summary>विश्वास-प्रस्तुतिः</summary>

पीत्वा मधूनि मधुपाः कोडे क्रीडन्तु कमलिन्याः ।  
प्राणेशो रविरन्तर्विकसति यस्यावलोकनादस्याः ॥ ५५॥
</details>

<details><summary>मूलम्</summary>

पीत्वा मधूनि मधुपाः कोडे क्रीडन्तु कमलिन्याः ।  
प्राणेशो रविरन्तर्विकसति यस्यावलोकनादस्याः ॥ ५५॥
</details>


<details open><summary>विश्वास-प्रस्तुतिः</summary>

एतावन्वं समयमलयः केसरोत्सारङ्गी  
दृग्भङ्गीनां सततमेहरस्त्वं सरःसंचरेषु ।  
दैवादस्मिन्मधुप निपतन्कानने केतकीना-  
मेतां दीनामनुपमदशां कीलितः कण्टकेषु ॥ ५६ ॥
</details>

<details><summary>मूलम्</summary>

एतावन्वं समयमलयः केसरोत्सारङ्गी  
दृग्भङ्गीनां सततमेहरस्त्वं सरःसंचरेषु ।  
दैवादस्मिन्मधुप निपतन्कानने केतकीना-  
मेतां दीनामनुपमदशां कीलितः कण्टकेषु ॥ ५६ ॥
</details>


<details open><summary>विश्वास-प्रस्तुतिः</summary>

स्वच्छन्दं सैरसीषु सौरभमयं माध्वीकमाखादय-  
न्कल्लोलावलिदोलितेषु कमलकोडेषु विक्रीडसि ।  
धिग्धूली कवलीकरिष्यसि तले सूचीचयानामले  
गूढः स्थास्यसि मूढ यास्यसि यदि त्वं केतकीकाननम् ॥५७॥
</details>

<details><summary>मूलम्</summary>

स्वच्छन्दं सैरसीषु सौरभमयं माध्वीकमाखादय-  
न्कल्लोलावलिदोलितेषु कमलकोडेषु विक्रीडसि ।  
धिग्धूली कवलीकरिष्यसि तले सूचीचयानामले  
गूढः स्थास्यसि मूढ यास्यसि यदि त्वं केतकीकाननम् ॥५७॥
</details>


<details open><summary>विश्वास-प्रस्तुतिः</summary>

धूलीभरो दृगवरोधमहान्धकारः  
पत्राणि किंच करपत्रसहोदराणि ।  
एतन्न चेत्यरिमलत्वमलंकरोषि  
स्यात्केन केतकतरोरितरोपयोगः ॥ ५८ ॥
</details>

<details><summary>मूलम्</summary>

धूलीभरो दृगवरोधमहान्धकारः  
पत्राणि किंच करपत्रसहोदराणि ।  
एतन्न चेत्यरिमलत्वमलंकरोषि  
स्यात्केन केतकतरोरितरोपयोगः ॥ ५८ ॥
</details>


<details open><summary>विश्वास-प्रस्तुतिः</summary>

जातिख्यातिभृता हिताय जगतः स्वल्पापि संपत्सता ..  
भूयस्योऽपि जनस्य नोपकृतये नीचाश्रयिण्यः श्रियः ।  
आमोदाय चिराय चन्दनतरोः क्षोदोऽपि चूर्णीकृतः  
सर्वेषामफलः फलाचितमहाशाखोऽपि शाखोटकः ॥ ५९॥
</details>

<details><summary>मूलम्</summary>

जातिख्यातिभृता हिताय जगतः स्वल्पापि संपत्सता ..  
भूयस्योऽपि जनस्य नोपकृतये नीचाश्रयिण्यः श्रियः ।  
आमोदाय चिराय चन्दनतरोः क्षोदोऽपि चूर्णीकृतः  
सर्वेषामफलः फलाचितमहाशाखोऽपि शाखोटकः ॥ ५९॥
</details>


<details open><summary>विश्वास-प्रस्तुतिः</summary>

त्वमप्यस्तव्यस्तो यदि भवसि जम्बाल यमित-  
स्तृणस्तम्बे स्तम्बरम किमवलम्बे न लभसे  
विमुञ्च द्राक्चिन्ताभरमथ समस्तान्मदझर-  
प्रपातैनिःशकं किमिति सरिदकं न कुरुषे ॥६॥
</details>

<details><summary>मूलम्</summary>

त्वमप्यस्तव्यस्तो यदि भवसि जम्बाल यमित-  
स्तृणस्तम्बे स्तम्बरम किमवलम्बे न लभसे  
विमुञ्च द्राक्चिन्ताभरमथ समस्तान्मदझर-  
प्रपातैनिःशकं किमिति सरिदकं न कुरुषे ॥६॥
</details>


<details open><summary>विश्वास-प्रस्तुतिः</summary>

बलं विशालं विपुलं वपुर्वा गर्वाद्वहन्तो विहरन्तु बन्याः ।  
किं केसरी खं नखरं निधत्ते मत्तेभकुम्भान्तरमन्तरेण ॥ ६१॥
</details>

<details><summary>मूलम्</summary>

बलं विशालं विपुलं वपुर्वा गर्वाद्वहन्तो विहरन्तु बन्याः ।  
किं केसरी खं नखरं निधत्ते मत्तेभकुम्भान्तरमन्तरेण ॥ ६१॥
</details>


<details open><summary>विश्वास-प्रस्तुतिः</summary>

वारितवान्मदकरिणां नखरेण खरेण हितं सिंहः ।  
कुपितोऽपि तव नः फेरव कण्ठरवं केन वारयतु ॥ ६९ ॥
</details>

<details><summary>मूलम्</summary>

वारितवान्मदकरिणां नखरेण खरेण हितं सिंहः ।  
कुपितोऽपि तव नः फेरव कण्ठरवं केन वारयतु ॥ ६९ ॥
</details>


<details open><summary>विश्वास-प्रस्तुतिः</summary>

आन्दोलयन्गिरिनिकुञ्जकरञ्जराजी-  
र्नाजीगणः कलम कंचन पौरुषेण ।  
ईषत्समुम्मिलितलोचनकोण एव  
कण्ठीरवे किमिति जीवितमुजिहासि ॥ ६३ ॥
</details>

<details><summary>मूलम्</summary>

आन्दोलयन्गिरिनिकुञ्जकरञ्जराजी-  
र्नाजीगणः कलम कंचन पौरुषेण ।  
ईषत्समुम्मिलितलोचनकोण एव  
कण्ठीरवे किमिति जीवितमुजिहासि ॥ ६३ ॥
</details>


<details open><summary>विश्वास-प्रस्तुतिः</summary>

रे दन्तावलशाव तावकमिदं कुत्रोर्जितं तर्जितं  
कीदृग्वा गिरिकन्दरासु नितरां शुण्डारबिस्फारणम् ।  
भूयाद्वा किमिहावीविटपिनां शाखामुखामोटनं  
स्याश्चेदेष विशेषतस्त्वयि घृणा कुण्ठो न कण्ठीरवः ॥ ६॥
</details>

<details><summary>मूलम्</summary>

रे दन्तावलशाव तावकमिदं कुत्रोर्जितं तर्जितं  
कीदृग्वा गिरिकन्दरासु नितरां शुण्डारबिस्फारणम् ।  
भूयाद्वा किमिहावीविटपिनां शाखामुखामोटनं  
स्याश्चेदेष विशेषतस्त्वयि घृणा कुण्ठो न कण्ठीरवः ॥ ६॥
</details>


<details open><summary>विश्वास-प्रस्तुतिः</summary>

येषु प्राक्प्रकृतेषु निःसरदसृग्धारानुसारा पत-  
न्मुक्ता(पात)निरन्तरालमभवत्कान्तारभूमीतलम् ।  
पारीन्द्रस्य खरास्त एव मखराः स्यात्कुन तत्पौरुषं  
शुन्या एव बदुरटैः करटिभिभूभृत्तटीभूमयः ॥ ६५ ॥
</details>

<details><summary>मूलम्</summary>

येषु प्राक्प्रकृतेषु निःसरदसृग्धारानुसारा पत-  
न्मुक्ता(पात)निरन्तरालमभवत्कान्तारभूमीतलम् ।  
पारीन्द्रस्य खरास्त एव मखराः स्यात्कुन तत्पौरुषं  
शुन्या एव बदुरटैः करटिभिभूभृत्तटीभूमयः ॥ ६५ ॥
</details>

इति श्रीहरिहरसुभाषिते प्रकीर्णक-प्रकरणम् ॥ ११॥  