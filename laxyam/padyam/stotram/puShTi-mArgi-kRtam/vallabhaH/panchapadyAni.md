---
title: पञ्चपद्यानि (वल्लभाचार्यविरचितानि)

---
  
 पञ्चपद्यानि   
  
श्रीकृष्णरसविक्षिस्तमानसा रतिवर्जिताः ।  
अनिर्वृता लोकवेदे ते मुख्याः श्रवणोत्सकाः ॥ १॥  
  
विक्लिन्नमनसो ये तु भगवत्स्मृतिविह्वलाः ।  
अर्थैकनिष्ठास्ते चापि मध्यमाः श्रवणोत्सुकाः ॥ २॥  
  
निःसन्दिग्धं कृष्णतत्त्वं सर्वभावेन ये विदुः ।  
ते त्वावेशात्तु विकला निरोधाद्वा न चान्यथा ॥ ३॥  
  
पूर्णभावेन पूर्णार्थाः कदाचिन्न तु सर्वदा ।  
अन्यासक्तास्तु ये केचिदधमाः परिकीर्तिताः ॥ ४॥  
  
अनन्यमनसो मर्त्या उत्तमाः श्रवणादिषु ।  
देशकालद्रव्यकर्तृमन्त्रकर्मप्रकारतः ॥ ५॥  
  
इति श्रीवल्लभाचार्यविरचितानि पञ्चपद्यानि समाप्तानि ।  
  
  

  
