---
title: चतुःश्लोकी १ (वल्लभाचार्यविरचिता)

---
  
 चतुःश्लोकी १   
  
सर्वदा सर्वभावेन भजनीयो व्रजाधिपः ।  
स्वस्यायमेव धर्मो हि नान्यः क्वापि कदाचन ॥ १॥  
  
एवं सदा स्म कर्तव्यं स्वयमेव करिष्यति ।  
प्रभुः सर्वसमर्थो हि ततो निश्चिन्ततां व्रजेत् ॥ २॥  
  
यदि श्रीगोकुलाधीशो धृतः सर्वात्मना हृदि ।  
ततः किमपरं ब्रूहि लौकिकैर्वैदिकैरपि ॥ ३॥  
  
अतः सर्वात्मना शश्वद्गोकुलेश्वरपादयोः ।  
स्मरणं भजनं चापि न त्याज्यमिति मे मतिः ॥ ४॥  
  
इति श्रीवल्लभाचार्यविरचिता चतुःश्लोकी १ समाप्ता ।  
  
  

  
