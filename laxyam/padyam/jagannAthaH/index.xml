<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;जगन्नाथः on काव्ये विश्वासटिप्पन्यः</title>
    <link>https://vishvAsa.github.io/kAvyam/laxyam/padyam/jagannAthaH/</link>
    <description>Recent content in &#43;जगन्नाथः on काव्ये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/kAvyam/laxyam/padyam/jagannAthaH/index.xml" rel="self" type="application/rss+xml" />
    <item>
      <title>मोघ-दूतः</title>
      <link>https://vishvAsa.github.io/kAvyam/laxyam/padyam/jagannAthaH/mogha-dUtaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/jagannAthaH/mogha-dUtaH/</guid>
      <description>&lt;p&gt;Source: &lt;a href=&#34;https://archive.org/details/Dve_Mukhe_S_Jagannatha/page/n7/mode/1up&#34;&gt;TW&lt;/a&gt;&lt;/p&gt;&#xA;&lt;p&gt;मोघदूतम्&lt;/p&gt;&#xA;&lt;p&gt;प्रेमप्रकटनप्रयत्ने वैफल्यम्‌ अनुभवन्‌ कश्चिद्‌ युवा गान्धिटोपीं दूतीं कृत्वा नायिकायै संदेशं प्रहिणोति।&lt;/p&gt;&#xA;&lt;h2 id=&#34;परवमघ&#34;&gt;पूर्वमोघः&lt;/h2&gt;&#xA;&lt;p&gt;कश्चिन्मार्गे क्वचन तरुणीं दृष्टवान् काञ्चिदात्त&lt;br&gt;&#xA;प्रेमभ्रान्तिः परमकुतुकात् प्राह तस्याः पुरस्तात् ।&lt;br&gt;&#xA;बाले प्रेष्ठे त्वमसि मम हृत्सन्निविष्टेति रुष्टा&lt;br&gt;&#xA;सादादस्मै बत शिव शिव द्राक् कपोले चपेटाम् ॥१॥&lt;br&gt;&#xA;स्रष्टुं प्रेम्णि प्रभवतु कथं सा जडा दार्व्यहानिम् ।&lt;br&gt;&#xA;किं जानाति प्रकृतिकठिनं प्रेमिणस्तावतैव ।&lt;br&gt;&#xA;नैव द्वैधीभवति हृदयं खण्डशो भव्यरूपं&lt;br&gt;&#xA;यस्मिन्नस्ति प्रणयकणिकाश्रेणियुग् रागरोगः ॥२॥&lt;br&gt;&#xA;चूते फुल्लत्वखिलजनताविस्मयः कोविदारः&lt;br&gt;&#xA;प्राचीं त्यक्त्वा दिशमितरदिक्ष्वर्यमाऽऽप्नोतु जन्म ।&lt;br&gt;&#xA;पञ्चप्राणान् प्रणयपिटके स्थापयन् आत्तनिद्रः&lt;br&gt;&#xA;स्पप्नानेष त्यजतु किममून् प्रीतिकूटाधिरूढान् ॥३॥&lt;br&gt;&#xA;वेतण्डास्यप्रणयनरतो वानरस्येव कर्ता&lt;br&gt;&#xA;शुण्डास्थानभ्रमबहुलताहेतुतो रक्तिमाणम् ।&lt;br&gt;&#xA;क्लृप्तस्वान्तः किल कलयितुं कन्यकायाः कपोले&lt;br&gt;&#xA;लब्धोद्योगोऽसृजदहह तं स्वे विधिर्दुष्टवर्मा ॥४॥&lt;br&gt;&#xA;प्रेमिस्वान्तं हृदयमधुरोद्गारभावानभिज्ञा&lt;br&gt;&#xA;जानात्वेषा कथमतिरुषा दूषिता बन्धुराङ्गी ।&lt;br&gt;&#xA;प्रेमज्वालानलकलुषिते कापथे पातिताऽस्याश्&lt;br&gt;&#xA;चित्ताकारा द्रवतु हि शिला कार्ययुक्त्या कया वा ॥५॥&lt;br&gt;&#xA;एवं चिन्ताजलधिपतितः स्वोद्धृतौ बद्धदीक्षं&lt;br&gt;&#xA;कञ्चित् कोलं भृशमत इतोऽन्विष्य मिथ्याख्यरङ्गे ।&lt;br&gt;&#xA;नित्यं नृत्यं किल विदधतीं बाह्यशुभ्रां तथाऽन्तर्&lt;br&gt;&#xA;गालीहिंसाकुसृतिमलिनां गान्धिटोपीं ददर्श ॥६॥&lt;br&gt;&#xA;टोपीं दृष्ट्वा हृदयकमलब्रध्नकल्पामनल्पां&lt;br&gt;&#xA;प्रीतिं यातः सपदि युवकभ्रान्तिमार्गस्य पान्थः ।&lt;br&gt;&#xA;टोप्यालोके भवति सुखिनोऽप्यन्यथावृत्ति चेतो&lt;br&gt;&#xA;मर्त्यः किं स प्रणयजपकृत् कन्यया ताडितो यः ॥७॥&lt;br&gt;&#xA;हस्तद्वन्द्वं स्वहृदयसमैरश्मभिः पूरयित्वा&lt;br&gt;&#xA;व्यादायास्यं सपदि कुतुकी स्वागतं प्राह टोप्यै ।&lt;br&gt;&#xA;अस्तव्यस्तैः कथनमथ चारब्धवानर्थहीनैर्&lt;br&gt;&#xA;मूढस्तुत्यैः पदसमुदयैर्वक्ष्यमाणप्रकारम् ॥८॥&lt;br&gt;&#xA;खादीवस्त्रैर्जननपदवीं प्रापिता कुत्र टोपी&lt;br&gt;&#xA;संदेशाः क्व प्रणयजडधीजन्तुभिः प्रेषणीयाः ।&lt;br&gt;&#xA;इत्यौत्सुक्यादपरिगणयन् तां स मूर्खो ययाचे&lt;br&gt;&#xA;प्रेमोन्मत्ता मननमलिनाश्चेतनाचेतनेषु ॥९॥&lt;br&gt;&#xA;निर्मस्तिष्कव्रजशिरसि सद्रत्नभूषायमाणे&lt;br&gt;&#xA;टोपि प्रापि प्रचुरसुकृतैर्दर्शनं ते मदीयैः ।&lt;br&gt;&#xA;कुड्यं काष्ठां बधिरपुरुषं वीक्ष्य यद् भाषणाश्म&lt;br&gt;&#xA;प्रक्षेपेण व्यथयसि भुवं कण्ठशोषैः कृतेन ॥१०॥&lt;br&gt;&#xA;पादैर्हीने नयनरहिते श्रोत्रनासावियुक्ते&lt;br&gt;&#xA;टोपि श्रीमान् सकलमहिमा श्वेतिमा केवलस्ते ।&lt;br&gt;&#xA;आक्रान्तुं यं कुसृतिविषये धूर्ततायां च शक्तं&lt;br&gt;&#xA;स्वप्नेऽप्यन्यत् किमपि सकले भूतले वस्तु नेक्षे ॥११॥&lt;br&gt;&#xA;पूर्वं पद्यासदनगृहिणी यस्य कस्याप्यशुद्धे&lt;br&gt;&#xA;पादद्वन्द्वेऽनवधि विहितामर्शना त्वं ततश्च ।&lt;br&gt;&#xA;कस्याप्यास्ये विरचितघृता सांप्रतं याऽसि साऽसि&lt;br&gt;&#xA;क्लेशे सत्यप्यवरयतनैः सिद्धिरासादनीया ॥१२॥&lt;br&gt;&#xA;स्वीयप्रज्ञाश्रयणजनितध्येयमार्गप्रकाशाः&lt;br&gt;&#xA;केचिद् धन्या अविहितपरप्रार्थनाः सिद्धसाध्याः ।&lt;br&gt;&#xA;मन्दप्रज्ञोऽहमिह भवतीं प्रार्थये भव्यबुद्धिं&lt;br&gt;&#xA;हृन्मीनं ते वचनबडिशैराकृषन् मन्दमन्दम् ॥१३॥&lt;br&gt;&#xA;एष स्तौमि स्फुटमभिनयन् नाटकं प्रीतिसंज्ञं&lt;br&gt;&#xA;स्तुत्या तोषं यदि भजसि संदर्शितस्वीयदन्ता ।&lt;br&gt;&#xA;निर्विद्या अप्युरुमधिगताः शिक्षणामात्यभावं&lt;br&gt;&#xA;भावत्काब्जद्वयजयिपदद्वन्द्वभृङ्गीभवन्तः ॥१४॥&lt;br&gt;&#xA;त्वत्पादाब्जभ्रमरितपरोपायवेण्यां श्रुतायां&lt;br&gt;&#xA;स्थानप्राप्तौ भवति विशये शीर्षकीटायमाने ।&lt;br&gt;&#xA;भक्तस्य स्यात् किमिह शरणं त्वत्कटाक्षाद् ऋतेऽन्यत्&lt;br&gt;&#xA;कान्तिश्रेणीजनितजनतानेत्रसौभाग्यपाकात् ॥१५॥&lt;br&gt;&#xA;जानामि त्वां विफलकरणे जल्पने च प्रसक्तां&lt;br&gt;&#xA;कापेयानामनितरसमां संपदं किञ्च पूर्णाम् ।&lt;br&gt;&#xA;तेनार्थित्वं त्वयि कुतरुणीताडितः सन् गतोऽहं&lt;br&gt;&#xA;याच्ञा मोघा वरमगुणिषु प्राप्तकामा न सत्सु ॥१६॥&lt;br&gt;&#xA;वक्रैः कार्यैरवमतिजुषां टोपि चूडाऽसि तस्मात्&lt;br&gt;&#xA;संदेशं मे हर विलपतः क्रुद्धकन्याऽऽहतस्य ।&lt;br&gt;&#xA;गन्तव्यं ते गृहमतिकटुस्वान्तवत्याः सदाऽपि&lt;br&gt;&#xA;श्वानौ द्वारि श्रवणपरुषं बुक्कतो यत्र बद्धौ ॥१७॥&lt;br&gt;&#xA;श्रुत्वा मार्गं तव कथयतो मे चल त्वं विशुद्धं&lt;br&gt;&#xA;पन्थास्ते स्यात् युवककपिभिर्वावदूकैरुपेतः ।&lt;br&gt;&#xA;प्रायो येषु प्रभवति चलच्चित्रगानां नटानां&lt;br&gt;&#xA;भूषावेषैरमितमहिमा नव्यरूपो विकारः ॥१८॥&lt;br&gt;&#xA;सख्युः कार्यं कलयितुमितष्टोपि यान्त्यां भवन्त्यां&lt;br&gt;&#xA;कञ्चिन्मुग्धं छलयितुमियं गच्छतीति स्वदृष्टीः ।&lt;br&gt;&#xA;अग्रे कृत्वा स्तिमितनयना उन्नतभूविकाराः&lt;br&gt;&#xA;प्रेक्षिष्यन्ते सपदि भवतीं मानुषा राजकीयाः ॥१९॥&lt;br&gt;&#xA;त्वामीक्षित्वा सपदि मुदिता घोषणाक्रोशनाभ्यां&lt;br&gt;&#xA;स्वीयोन्मादप्रकटनपरा उज्झितस्वस्वकार्याः ।&lt;br&gt;&#xA;आक्रामेयुर्झटिति भवतीमाशु ते भुग्नभावाश्&lt;br&gt;&#xA;चोरो दृष्ट्वा न मुदमयते पश्यतोहारकं किम् ॥२०॥&lt;br&gt;&#xA;स्वस्तीत्युक्त्वा त्वमपि ककुभां मण्डलं पूरयित्वा&lt;br&gt;&#xA;दन्तान् सर्वान् मुखपिटकगान् तत्पुरो दर्शयित्वा ।&lt;br&gt;&#xA;तेषां शीर्षे गलबिलततैः सत्यनीत्यादिशब्दैः&lt;br&gt;&#xA;सर्वप्राणिश्रवणगरलं भाषणं वर्षयाशु ॥२१॥&lt;br&gt;&#xA;मस्तिष्कान्धान् लसदभिनयान् नाटके शोकनाम्नि&lt;br&gt;&#xA;प्राज्ये राष्ट्रे करणविरतिप्रार्थनाधन्यजीवान् ।&lt;br&gt;&#xA;वीक्षस्वाग्रे यमपुरगते मानुषे राजकीये&lt;br&gt;&#xA;यस्मिन् कस्मिंश्चिदपि सहसा सांसदांस्त्यक्तकार्यान् ॥२२॥&lt;br&gt;&#xA;आसन्निर्वाचनसमयगाष्टोपि काश्चित् प्रतिज्ञास्&lt;br&gt;&#xA;त्रायस्वास्मान् किल तदननुष्ठानरुडूः प्रजाभ्यः ।&lt;br&gt;&#xA;एवं भीत्या विलपनपरान् राजकीयान् प्रपन्नान्&lt;br&gt;&#xA;दृष्ट्वा धैर्यं जनय तव धीः खल्वसद्रक्षणोत्का ॥२३॥&lt;br&gt;&#xA;श्वव्रातीयं कलहमथ धिङ् मल्लजातं नियुद्धं&lt;br&gt;&#xA;युद्धं पूर्वं कुरुभुवि कृतं हा महाभारतीयम् ।&lt;br&gt;&#xA;पर्यायेणाप्यनुविदधती सांसदी कार्यशैली&lt;br&gt;&#xA;रीतिस्फूर्जत्कवनकरणे स्फूर्तिदात्री तव स्यात् ॥२४॥&lt;br&gt;&#xA;यद्वा तद्वा नियमरहितं शासनं त्वं करोषि&lt;br&gt;&#xA;क्लेशानस्मद्विधजनगतान् प्रच्छकः कोऽपि नास्ति ।&lt;br&gt;&#xA;क्रोशन्नेवं विदधति यदि त्वय्यनल्पाश्मवर्षं&lt;br&gt;&#xA;लोकः शीघ्रं ककुभमपरां प्राणनार्थं गृहाण ॥२५॥&lt;br&gt;&#xA;कश्चिज्ज्ञ्जानन् स्वमतिविभवस्योपयोगप्रकारं&lt;br&gt;&#xA;जानन्नित्थं कवयति नुवन् तन्मुदाऽऽकर्णय त्वम् ।&lt;br&gt;&#xA;श्वेता सत्यप्यससि बहुधा वर्णवैविध्यपूर्णा&lt;br&gt;&#xA;गर्वासूयामिलितकुहनाजातनानाविकारा ॥२६॥&lt;br&gt;&#xA;औचित्यं नैत्ययि कमलिनीकल्पना किं भवत्यां&lt;br&gt;&#xA;यस्या भानुर्भवति वितरद्रूप्यकः क्षुद्रचेताः ।&lt;br&gt;&#xA;आहोस्वित् त्वय्यथ कुमुदिनीधर्मदर्शी विपश्चित्&lt;br&gt;&#xA;कोऽपि स्याद्यः प्रकटयति न द्रव्यदे किं शशित्वम् ॥२७॥&lt;br&gt;&#xA;सत्यप्यन्धा त्वमथ बधिरा हन्त चक्षुष्मती त्वं&lt;br&gt;&#xA;दिव्यश्रोत्राऽप्यसि मम कृते टोपि भक्तस्य नन्तुः ।&lt;br&gt;&#xA;श्रीवत्साङ्कोरसि कृतपदे ब्रह्मपत्नीशकान्ते&lt;br&gt;&#xA;मत्कायां ते लसतु पतितो दक्षिणायां कटाक्षः ॥२८॥&lt;br&gt;&#xA;एतादृग्भिः श्रुतियुगकलस्तोत्रपाठप्रवीणैर्&lt;br&gt;&#xA;गाढक्ष्वेडैः स्वहृदि वचनोद्धृतपीयूषसारैः ।&lt;br&gt;&#xA;न प्लाव्येस्त्वं विहितनतिभिष्टोपि लब्धावकाशैर्&lt;br&gt;&#xA;कर्षिष्यद्भिस्तव पदयुगं पातयिष्यद्भिरग्रे ॥२९॥&lt;br&gt;&#xA;यद्याक्षेपाः श्रुतिपथगता मन्त्रिणां कार्यवैखर्य&lt;br&gt;&#xA;आसम्बद्ध्ये स्मितवरमुखी यच्छ मिथ्योत्तराणि ।&lt;br&gt;&#xA;क्रुद्धा सत्यप्यननृतवचोजाग्रदुद्वेगलोकाद्&lt;br&gt;&#xA;आत्मत्राणप्रणिहितमतिर्विस्मृतान्यावनेच्छा ॥३०॥&lt;br&gt;&#xA;कर्णद्वन्द्वे सकलमितरच्छृण्वती त्वं पुराणं&lt;br&gt;&#xA;मा भूर्विघ्रप्रतिहतमतिर्मत्क्रियासत्क्रियामाम् ।&lt;br&gt;&#xA;कार्ये मुख्ये कुतुकविरहो गाढनिष्ठा च गौणे&lt;br&gt;&#xA;स्वक्षेमार्थं खलु सखि खलै राजकीयैः क्रियेते ॥३१॥&lt;br&gt;&#xA;आहोस्वित् संविदपि भवतादावयोष्टोपि काचित्&lt;br&gt;&#xA;कार्यं मे त्वं जनयसि शुभं मत्प्रियागेहगन्त्री ।&lt;br&gt;&#xA;कुर्वे यत्नं तव जयकृते भाविनिर्वाचनेऽहं&lt;br&gt;&#xA;मित्रे लाभं परमिह मिथो वाञ्छतः क्षुद्रबुद्धी ॥३२॥&lt;br&gt;&#xA;मा भैषीर्यत् प्रति जिगमिषुस्त्वं गृहं तन्निकृष्टां&lt;br&gt;&#xA;मा मन्यस्व प्रचुरभयदां संसदं मन्त्रिपूर्णाम् ।&lt;br&gt;&#xA;युद्धे त्वं चेञ्जयसि न सखि ब्रूहि निर्वाचनाख्ये&lt;br&gt;&#xA;कस्याग्रे स्वं विरुचि वदनं दर्शयिष्यस्यविज्ञे ॥३३॥&lt;br&gt;&#xA;अग्रे त्यक्ताध्ययनसुरुचि स्वीकृतासभ्यरीति&lt;br&gt;&#xA;क्षीणज्ञानार्जनफलगति च्छात्रवृन्दं यदि स्यात् ।&lt;br&gt;&#xA;तज्जानीथाः समुचितपथे यान्तमात्मानमेवं&lt;br&gt;&#xA;साधुर्मार्गो नृभिरनुसृतः सिद्धिशङ्कां विधत्ते ॥३४॥&lt;br&gt;&#xA;यच्छेतर्हि श्रवणयुगलं विश्वविद्यालयीयं&lt;br&gt;&#xA;वृत्तं ज्ञातुं कुतुकलहरीपूरितं भूरि यत्र ।&lt;br&gt;&#xA;गम्भीरत्वं जहति लघुतां लान्ति वाक्यानि यूनां&lt;br&gt;&#xA;प्रीते रीतौ किमपि समयाकुर्वतां व्यर्थमेव ॥३५॥&lt;br&gt;&#xA;द्रष्टुं धूर्तान् गुरुतरगुरून् विश्वविद्यालयस्थान्&lt;br&gt;&#xA;त्वत्के नेत्रे प्रयतनवशाट्टोपि दीर्घाक्रियेताम् ।&lt;br&gt;&#xA;वैधेयानां कपटकृतिनां गालिदाने रतानां&lt;br&gt;&#xA;येषां चित्तं प्रसितमनिशं कर्मसु क्षुल्लकेषु ॥३६॥&lt;br&gt;&#xA;पश्यन्त्यास्ते किमिदमिति भीसंहितस्वान्तवृत्तेर्&lt;br&gt;&#xA;जैजैकारो गमनमयितुं यत्नवाञ्च्छ्रयमाणः ।&lt;br&gt;&#xA;श्ब्दो विद्यानिलयचलितच्छात्रनिर्वाचनस्येत्य्&lt;br&gt;&#xA;एवं बोधे धरतु पटुतां कर्णबाधिर्यधीरः ॥३७॥&lt;br&gt;&#xA;त्वत्सख्यार्हान् भरतकुलजान् वीक्ष्य शिष्यान् गुरूंश्च&lt;br&gt;&#xA;स्फोटं यायाद् हृदयकमलं प्राप्य ते भूरिहर्षम् ।&lt;br&gt;&#xA;तस्माद् रज्जून् बलवदुरसि स्थापयित्वा बधान&lt;br&gt;&#xA;प्रागेवापद्धरणकरणं पद्धतिर्धीनिधीनाम् ॥३८॥&lt;br&gt;&#xA;दृष्ट्वेष्र्ष्याल्वोरपतितधियो द्राग् विवाहाख्यगर्ते&lt;br&gt;&#xA;तद्दम्पत्योरनितरसमं मौढ्यमुद्वीक्षमाणा ।&lt;br&gt;&#xA;घोराक्रोशैर्भषकयुगलं स्मारयित्रोः शृणु त्वं&lt;br&gt;&#xA;नित्यं वादान् कठिनवचनव्रातजाताननल्पान् ॥३९॥&lt;br&gt;&#xA;धर्मोऽस्माकं जनयति मिथः प्रेमभव्यं प्रपञ्चं&lt;br&gt;&#xA;दिव्यो धर्मः परिणयकृतोर्हन्त यूनोर्विवाहः ।&lt;br&gt;&#xA;एवंभूतप्रवचनचणैश्छिन्नलाङ्गुलफेरु&lt;br&gt;&#xA;स्निग्धस्वान्तैस्त्वरितमतिसंधीयसे धूर्तवृद्धैः ॥४०॥&lt;br&gt;&#xA;अद्य श्वो वा भवति कनकस्फूर्जदुद्योगलाभस्&lt;br&gt;&#xA;तस्मात् पुत्रा उपयमयते त्यज्ञगीःश्रद्धयाऽज्ञाः ।&lt;br&gt;&#xA;हीनोद्योगाः कृतपरिणया अर्थलेशेन हीना&lt;br&gt;&#xA;नूत्नाः पत्न्योऽभिनवपतयश्चानुकम्प्या भृशं ते ॥४१॥&lt;br&gt;&#xA;त्वत्कां कान्तिं विकसितमुखो मेलयन् दन्तपङ्क्तौ&lt;br&gt;&#xA;द्रष्टव्योऽग्रे निजवदनतो धूनयन् वेदमन्त्रान् ।&lt;br&gt;&#xA;काले यूनोः परिणयविधेश्चित्तचातुर्यभास्वत्&lt;br&gt;&#xA;पौरोहित्यद्रविणविसरो धन्यजन्मा पुरोधाः ॥४२॥&lt;br&gt;&#xA;तत्तत् क्रेयं धनवदभिधास्तोत्रपात्रत्वसिद्ध्यै&lt;br&gt;&#xA;यद्यद् वस्तु स्फुरति बहुधा टीविविज्ञापिकासु ।&lt;br&gt;&#xA;एवं लोभातिशयविलयीभूतवित्तैः प्रमत्तैर्&lt;br&gt;&#xA;जायेयातां हसितरुदिते द्रागुभे मानसे ते ॥४३॥&lt;br&gt;&#xA;हीनज्ञानां प्रगतिपदवीपान्थतामादधानान्&lt;br&gt;&#xA;आस्ये केशेष्वधरनखयोर्हस्तयोः पादयोश्च ।&lt;br&gt;&#xA;पश्यन्नग्रे किमपि किमपि स्त्रीजनान् लिम्पतस्त्वं&lt;br&gt;&#xA;गच्छेः शोकं द्युतिविरहितानुज्झितारोग्यभाग्यान् ॥४४॥&lt;br&gt;&#xA;अग्रे पश्येः कवनकलया जीविकाऽवाप्तिमिच्छोर्&lt;br&gt;&#xA;लोकज्ञानाभ्यसनविरहातङ्कशङ्काकुलस्य ।&lt;br&gt;&#xA;कोशैः प्राच्यैरपि च कवनैराददानस्य शब्दान्&lt;br&gt;&#xA;संयोज्याहो किमपि वयतो दुष्कवेः साहसानि ॥४५॥&lt;br&gt;&#xA;पक्षिप्रेक्षाकुतुकहृदयाः केऽपि विद्यावरिष्ठाः&lt;br&gt;&#xA;पश्यन्तस्त्वां नभसि डयते शोभना श्वेतकाकी ।&lt;br&gt;&#xA;एवं ब्रूयुः प्रमुदितमनोवृत्तयः संलपन्तो&lt;br&gt;&#xA;द्योतग्राहैद्युतियुतकृतीः किञ्च गृह्णीयुराशु ॥४६॥&lt;br&gt;&#xA;अन्तःशून्यां बहिरतितमां श्वेतिमानं दधानां&lt;br&gt;&#xA;षष्ठीचन्द्राकृतिसमतनुं त्वां विधायाम्बकेषु ।&lt;br&gt;&#xA;नृत्यान्यङ्गैर्विदधति समैरेजमाना द्रुतं ते&lt;br&gt;&#xA;क्षिप्तस्वान्तप्रकटनपटुब्रह्मसृष्टिप्रधानम् ॥४७॥&lt;br&gt;&#xA;आमोदस्तेऽध्वनि बहुविधोऽन्यायतः पान्थमार्गेष्&lt;br&gt;&#xA;उद्यानेष्वप्यविधि नगरे निर्मितैरापणैर्द्राक् ।&lt;br&gt;&#xA;एतद्वीक्ष्याप्यजगणसमैः सज्जनैः क्षोभहीनैः&lt;br&gt;&#xA;कुर्यां चिन्तां जहिहि मुदिता वञ्चनाभिः स्थिरायाम् ॥४८॥&lt;br&gt;&#xA;पद्येन त्वद्विषयकनुतिश्रेणिगण्येन पुण्यं&lt;br&gt;&#xA;वाञ्छन्त्येके विदधति च धीलड्डुकप्राशनाशाम् ।&lt;br&gt;&#xA;कैश्चिद् दत्त्वा किमपि किमपि प्रार्थ्यसे वीतशङ्कं&lt;br&gt;&#xA;गूढस्वार्थेर्विहितविनयैः कामनां व्यञ्जयद्भिः ॥४९॥&lt;br&gt;&#xA;मध्येपद्यं प्रकृतिगमनक्लेशकारैः फलाद्यं&lt;br&gt;&#xA;विक्रीणद्भिः प्रतनफलके हस्तनुन्ने सचक्रे ।&lt;br&gt;&#xA;तद्रोधाय प्रयतनपरे रक्षिणि प्रात्तलञ्चैः&lt;br&gt;&#xA;स्नेहं गच्छेर्मतिगतजया भाविनिर्वाचनेषु ॥५०॥&lt;br&gt;&#xA;सृत्याः पार्यौ हरितदलयुग्नेत्ररम्यद्रुमाली&lt;br&gt;&#xA;छायाशीतौ निशितपरशुक्रीडनार्था स्थलीति ।&lt;br&gt;&#xA;भावं भूयो मनसि दधतीं पालिकां नागरीमप्य्&lt;br&gt;&#xA;अग्रे पश्य द्रुमसमुदयत्राणने भाषणोत्काम् ॥५१॥&lt;br&gt;&#xA;व्याजान्वेषी सुनिपुणमदन् सर्वकारीयवित्तं&lt;br&gt;&#xA;मेयर्नामा बहुलमयते यो विमाने विदेशान् ।&lt;br&gt;&#xA;ऊर्ध्वग्रीवा नयनपदवीं तं प्रहृष्टा नय त्वं&lt;br&gt;&#xA;मृत्वा स्वर्गं तव जिगमिषा पुण्यसंपत्तितश्चेत् ॥५२॥&lt;br&gt;&#xA;अन्धान् एडानपि रचयतां वाहनैर्धूमभूम्ना&lt;br&gt;&#xA;पौरानुच्चध्वनिभिरभितोऽनल्पसंमर्दितानाम् ।&lt;br&gt;&#xA;भीतिक्षोभे सपदि सृजतां कच्चरैर्दूषितानां&lt;br&gt;&#xA;मोदस्व त्वं पुरि सखि पथां वीक्षमाणा विकारान् ॥५३॥&lt;br&gt;&#xA;रज्यन्मौढ्ये न किमति चलस्यादराज्जन्मनाऽन्धा&lt;br&gt;&#xA;कायस्थानां नयसि न हला याऽक्षिमार्गे कुकृत्यम् ।&lt;br&gt;&#xA;टोपि स्वासम्मतजनकृतं प्रार्थनापत्रराशिं&lt;br&gt;&#xA;कुर्वाणानामधिकृतनृदृक्पातविन्यासदूरम् ॥५४॥&lt;br&gt;&#xA;आधिक्येन स्फुटति जनता भूरिसंख्यानि यानान्य्&lt;br&gt;&#xA;अध्वानः संकुचितरचनाः सर्वमेतद् विलोक्य ।&lt;br&gt;&#xA;नेत्रद्वन्द्वे सखि दृढतरं टोपि वस्त्रं बधान&lt;br&gt;&#xA;व्यङ्गान् पङ्गुनपि बत कुणीन् द्रष्टुमिच्छा न चेत्ते ॥५५॥&lt;br&gt;&#xA;हंहो लब्धाकृतिरतितमां वञ्चनाञ्शृङ्खलेयं&lt;br&gt;&#xA;मूर्तीभूता किमुत कुहना मस्तकं शाकुनं वा ।&lt;br&gt;&#xA;एवम्भूता सपदि विशयाः सञ्जनिष्यन्त एव&lt;br&gt;&#xA;त्वद्र्ष्टृणां मनसि गहना ये समाधानहीनाः ॥५६॥&lt;br&gt;&#xA;एतावन्तं समयमुपलप्रायमार्गे चरित्वा&lt;br&gt;&#xA;घोरक्ष्वेडानिलमयपुरप्रान्तभागे डयित्वा ।&lt;br&gt;&#xA;श्रान्तं ते विश्रमय करणं टोपि शाखोटकोर्ध्वं&lt;br&gt;&#xA;वृक्षोन्मीलद्विशदकमलश्रीभ्रमोत्पादयित्री ॥५७॥&lt;br&gt;&#xA;आस्माकीना सितपटसुता स्पन्दते जीवनाडी&lt;br&gt;&#xA;संचिन्त्यैवं विहितविरतौ त्वय्यगाग्रे मिलत्सु ।&lt;br&gt;&#xA;पीयूषार्द्रा तव सचिवताकाङ्किषु ध्वेडधारा&lt;br&gt;&#xA;मित्रा दृक् ते पततु पदवीत्यागपत्रेच्छुकेषु ॥५८॥&lt;br&gt;&#xA;कार्यानेन द्रुततरगतिर्दर्शनीयोऽथ रागी&lt;br&gt;&#xA;संपत्पुञ्जप्रचितविभवो राजकीयेऽपि विज्ञः ।&lt;br&gt;&#xA;संन्यासी यद्वसनविगलत्कान्तितस्तेऽपि किञ्चित्&lt;br&gt;&#xA;काषायत्वं भवति वपुषि स्वान्तवैचित्र्यकारि ॥५९॥&lt;br&gt;&#xA;एतावत्या वचनभवया प्रेरणानां सरण्या&lt;br&gt;&#xA;धाविष्यन्ती झटिति कशया शालिहोत्रीव विद्धा ।&lt;br&gt;&#xA;उत्कर्णा त्वं शृणु वरगते टोपि कौतूहलाढ्या&lt;br&gt;&#xA;प्रेयस्या मे सदनमधुना वर्णयन्तीर्ममोक्तीः ॥६०॥&lt;/p&gt;</description>
    </item>
  </channel>
</rss>
