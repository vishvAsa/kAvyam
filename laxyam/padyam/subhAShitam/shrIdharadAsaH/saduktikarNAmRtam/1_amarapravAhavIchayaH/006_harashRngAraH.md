+++
title = "००६ हरशृङ्गारः"

+++



<details><summary>विश्वास-प्रस्तुतिः - २६</summary>

एवं स्थापय सुभ्रु बाहुलतिकाम् एवं कुरु स्थानकं  
नात्युच्चैर् नम कुञ्चिताग्रचरणं मां पश्य तावत् क्षणम् ।  
गौरीं नर्तयतः स्ववक्त्रमुरजेनाम्भोधरध्वानिना  
शम्भोर् वः सुखयन्तु लम्भितलयच्छेदाहतास् तालिकाः ॥२६॥
</details>

<details><summary>मूलम् - २६</summary>

एवं स्थापय सुभ्रु बाहुलतिकाम् एवं कुरु स्थानकं  
नात्युच्चैर् नम कुञ्चिताग्रचरणं मां पश्य तावत् क्षणम् ।  
गौरीं नर्तयतः स्ववक्त्रमुरजेनाम्भोधरध्वानिना  
शम्भोर् वः सुखयन्तु लम्भितलयच्छेदाहतास् तालिकाः ॥२६॥
</details>


योगेश्वरस्य । (सु।र। ६०)  



<details><summary>विश्वास-प्रस्तुतिः - २७</summary>

तस्या नाम मया कथं कथम् अपि भ्रान्त्या समुच्चारितं  
जानास्य् एव ममाशयं तव कृते गौरि प्रसन्ना भव ।  
क्षान्तिः स्वीक्रियतां दयावति मयि क्रोधः परित्यज्यता  
मित्येवं बहु जल्पतः स्मररिपोः प्रेमाञ्जलिः पातु वः ॥२७॥
</details>

<details><summary>मूलम् - २७</summary>

तस्या नाम मया कथं कथम् अपि भ्रान्त्या समुच्चारितं  
जानास्य् एव ममाशयं तव कृते गौरि प्रसन्ना भव ।  
क्षान्तिः स्वीक्रियतां दयावति मयि क्रोधः परित्यज्यता  
मित्येवं बहु जल्पतः स्मररिपोः प्रेमाञ्जलिः पातु वः ॥२७॥
</details>


चक्रपाणेः ।  



<details><summary>विश्वास-प्रस्तुतिः - २८</summary>

बालः सुन्दरि चन्द्रमाः स्रुतसुधाधाराभिराप्यायितो  
निद्राम् एति फणीश्वरः सुरधुनी रुद्धा जटावल्लिभिः ।  
इत्थं मन्मथकेलिकौतुकविधौ व्रीडावतीं पार्वतीं  
पायाद् वः प्रतिबोधयन् नववधूं चन्द्रार्धचूडामणिः ॥२८॥
</details>

<details><summary>मूलम् - २८</summary>

बालः सुन्दरि चन्द्रमाः स्रुतसुधाधाराभिराप्यायितो  
निद्राम् एति फणीश्वरः सुरधुनी रुद्धा जटावल्लिभिः ।  
इत्थं मन्मथकेलिकौतुकविधौ व्रीडावतीं पार्वतीं  
पायाद् वः प्रतिबोधयन् नववधूं चन्द्रार्धचूडामणिः ॥२८॥
</details>


कक्कोलस्य ।   



<details><summary>विश्वास-प्रस्तुतिः - २९</summary>

श्रुतिः सक्ता मुग्धे वचसि वदनेन्दौ निपतिता  
दृशः स्वादौ बिम्बाधरमधुनि मग्नैव रसना ।  
निषण्णाभून् नासा निजपरिमले शैलदुहितु  
र्घनाश्लेषानन्दे वपुर् अपि विलीनं पुरभिदः ॥२९॥
</details>

<details><summary>मूलम् - २९</summary>

श्रुतिः सक्ता मुग्धे वचसि वदनेन्दौ निपतिता  
दृशः स्वादौ बिम्बाधरमधुनि मग्नैव रसना ।  
निषण्णाभून् नासा निजपरिमले शैलदुहितु  
र्घनाश्लेषानन्दे वपुर् अपि विलीनं पुरभिदः ॥२९॥
</details>


उमापतिधरस्य ।  



<details><summary>विश्वास-प्रस्तुतिः - ३०</summary>

दूरे दारुवनाभिसारक मृषा चाटूनि मुञ्चाधुना  
भूयस् त्वं पुनर् अप्य् अहं यदि तदा चन्द्रः क्षितिं यास्यति ।  
इत्य् उक्तः शशिमौलिर् अद्रिसुतया चूडेन्दुभूलम्भन  
व्याजव्यञ्जितपादपद्मपतनप्रीतप्रियः पातु वः ॥३०॥
</details>

<details><summary>मूलम् - ३०</summary>

दूरे दारुवनाभिसारक मृषा चाटूनि मुञ्चाधुना  
भूयस् त्वं पुनर् अप्य् अहं यदि तदा चन्द्रः क्षितिं यास्यति ।  
इत्य् उक्तः शशिमौलिर् अद्रिसुतया चूडेन्दुभूलम्भन  
व्याजव्यञ्जितपादपद्मपतनप्रीतप्रियः पातु वः ॥३०॥
</details>


कविपण्डितश्रीहर्षस्य । (सू।मु। २।८)  

