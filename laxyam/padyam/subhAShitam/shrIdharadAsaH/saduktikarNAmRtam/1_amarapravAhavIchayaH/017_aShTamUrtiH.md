+++
title = "०१७ अष्टमूर्तिः"

+++



<details><summary>विश्वास-प्रस्तुतिः - ८१</summary>

पयोदानां पन्थाः कवलविषयो वा परिमलं  
वहन् बिभ्राणो वा सुहृदपसुहृद् वा जलरुहाम् ।  
ददद् गृह्णानो वा हविर् इति मुहुर् यस्य विबुधाः   
स्तुवन्त्य् अष्टौ मूर्तीः स जगद् अवताद् अन्धकरिपुः ॥८१॥
</details>

<details><summary>मूलम् - ८१</summary>

पयोदानां पन्थाः कवलविषयो वा परिमलं  
वहन् बिभ्राणो वा सुहृदपसुहृद् वा जलरुहाम् ।  
ददद् गृह्णानो वा हविर् इति मुहुर् यस्य विबुधाः   
स्तुवन्त्य् अष्टौ मूर्तीः स जगद् अवताद् अन्धकरिपुः ॥८१॥
</details>


श्रीहनूमतः ।  



<details><summary>विश्वास-प्रस्तुतिः - ८२</summary>

दिक्कालात्मसमैव यस्य विभुता यस् तत्र विद्योतते  
यत्रामुष्य सुधीभवन्ति किरणा राशेः स यासाम् अभूत् ।  
यस् तत्पित्तम् उषःसु यो’स्य विधये यस् तस्य जीवातवे  
वोढा यद् गणम् एष मन्मथरिपोस् ताः पान्तु वो मूर्तयः ॥८२॥
</details>

<details><summary>मूलम् - ८२</summary>

दिक्कालात्मसमैव यस्य विभुता यस् तत्र विद्योतते  
यत्रामुष्य सुधीभवन्ति किरणा राशेः स यासाम् अभूत् ।  
यस् तत्पित्तम् उषःसु यो’स्य विधये यस् तस्य जीवातवे  
वोढा यद् गणम् एष मन्मथरिपोस् ताः पान्तु वो मूर्तयः ॥८२॥
</details>


चित्तपस्य । (कुवल्। १०५६)  



<details><summary>विश्वास-प्रस्तुतिः - ८३</summary>

मौलिं नेनोक्ति भालं तिलकयति तनोर् अङ्गरागं विधत्ते  
धम्मिल्लं सन्दधाति प्रथयति शिरसि व्यक्तम् उत्तंसलक्ष्मीम् ।  
सम्प्रीणीते भुजङ्गान् अपनयति रसं वेत्ति सम्मोदमुद्रां  
याभिः शृङ्गारबन्धस् तनुभिर् इव शिवस् ताभिर् अस्तु श्रिये वः ॥८३॥
</details>

<details><summary>मूलम् - ८३</summary>

मौलिं नेनोक्ति भालं तिलकयति तनोर् अङ्गरागं विधत्ते  
धम्मिल्लं सन्दधाति प्रथयति शिरसि व्यक्तम् उत्तंसलक्ष्मीम् ।  
सम्प्रीणीते भुजङ्गान् अपनयति रसं वेत्ति सम्मोदमुद्रां  
याभिः शृङ्गारबन्धस् तनुभिर् इव शिवस् ताभिर् अस्तु श्रिये वः ॥८३॥
</details>


जलचन्द्रस्य ।  



<details><summary>विश्वास-प्रस्तुतिः - ८४</summary>

यां धम्मिल्लपदे’भिषिञ्चति यया सन्ध्यासु बद्धाञ्जलिर्  
याम् आयम्य यदात्मकानि नयनान्य् आमील्य यां ध्यायति ।  
यां च स्यन्दनतां निनाय सहितस् ताभिः स्वयं मूर्तिभिर्  
देवो विश्वतनुः पुनातु स जगच्चन्द्रार्धचूडामणिः ॥८४॥
</details>

<details><summary>मूलम् - ८४</summary>

यां धम्मिल्लपदे’भिषिञ्चति यया सन्ध्यासु बद्धाञ्जलिर्  
याम् आयम्य यदात्मकानि नयनान्य् आमील्य यां ध्यायति ।  
यां च स्यन्दनतां निनाय सहितस् ताभिः स्वयं मूर्तिभिर्  
देवो विश्वतनुः पुनातु स जगच्चन्द्रार्धचूडामणिः ॥८४॥
</details>


सुधाकरस्य ।  



<details><summary>विश्वास-प्रस्तुतिः - ८५</summary>

या सृष्टिः स्रष्टुर् आद्या वहति विधिहुतं या हविर् या च होत्री  
ये द्वे कालं विधत्तः श्रुतिविष्यगुणा या स्थिता व्याप्य विश्वम् ।  
याम् आहुः सर्वबीजप्रकृतिर् इति यया प्राणिनः प्राणवन्तः  
प्रत्यक्षाभिः प्रपन्नस् तनुभिर् अवतु वस् ताभिर् अष्टाभिर् ईशः ॥८५॥
</details>

<details><summary>मूलम् - ८५</summary>

या सृष्टिः स्रष्टुर् आद्या वहति विधिहुतं या हविर् या च होत्री  
ये द्वे कालं विधत्तः श्रुतिविष्यगुणा या स्थिता व्याप्य विश्वम् ।  
याम् आहुः सर्वबीजप्रकृतिर् इति यया प्राणिनः प्राणवन्तः  
प्रत्यक्षाभिः प्रपन्नस् तनुभिर् अवतु वस् ताभिर् अष्टाभिर् ईशः ॥८५॥
</details>


कालिदासस्य । (Çअक् १।१)  