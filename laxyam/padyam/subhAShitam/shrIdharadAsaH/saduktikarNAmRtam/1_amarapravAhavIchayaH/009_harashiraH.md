+++
title = "००९ हरशिरः"

+++



<details><summary>विश्वास-प्रस्तुतिः - ४१</summary>

त्वङ्गद्गङ्गम् उदञ्चदिन्दुशकलं भ्रश्यत्कपालावलि  
क्रोडभ्राम्यदमन्दमारुतचयस्फारीभवद्भाङ्कृति ।  
पायाद् वो घनताण्डवव्यतिकरप्राग्भारखेदस्खल  
द्भोगीन्द्रश्लथपिङ्गलोत्कटजटाजूटं शिरो धूर्जटेः ॥४१॥
</details>

<details><summary>मूलम् - ४१</summary>

त्वङ्गद्गङ्गम् उदञ्चदिन्दुशकलं भ्रश्यत्कपालावलि  
क्रोडभ्राम्यदमन्दमारुतचयस्फारीभवद्भाङ्कृति ।  
पायाद् वो घनताण्डवव्यतिकरप्राग्भारखेदस्खल  
द्भोगीन्द्रश्लथपिङ्गलोत्कटजटाजूटं शिरो धूर्जटेः ॥४१॥
</details>


वीर्यमित्रस्य । (सु।र। ४२)  



<details><summary>विश्वास-प्रस्तुतिः - ४२</summary>

सन्ध्याताण्डवितस्य खण्डपरशोर् अव्याज् जगन्ति ज्वलल्  
लालाटाक्षिपुटोद्भवानलशिखालीढेन्दुलेखं शिरः ।  
भ्रश्यत्कृत्ति चलन्महाहिविगलद्व्योमापगाम्बुस्खलत्  
खण्डेन्दूच्छलभूतिचटुलभ्राम्यज्जटासन्तति ॥४२॥
</details>

<details><summary>मूलम् - ४२</summary>

सन्ध्याताण्डवितस्य खण्डपरशोर् अव्याज् जगन्ति ज्वलल्  
लालाटाक्षिपुटोद्भवानलशिखालीढेन्दुलेखं शिरः ।  
भ्रश्यत्कृत्ति चलन्महाहिविगलद्व्योमापगाम्बुस्खलत्  
खण्डेन्दूच्छलभूतिचटुलभ्राम्यज्जटासन्तति ॥४२॥
</details>


योगेश्वरस्य ।  



<details><summary>विश्वास-प्रस्तुतिः - ४३</summary>

धूमोद्भेदानभिज्ञस्फुरदन,अम् अनाघ्रातपङ्काधिकार  
प्रेङ्खत्कल्लोलवारिव्यतिकरम् अनघस्पर्शजाग्रत्कपालम् ।  
अज्ञातास्तत्रियामादयितम् अविदितप्राणिहिंसोरगस्रग्  
भूतेशस्य प्रभूताद्भुतम् अवतु शिरः श्रेयसां सन्ततिं वः ॥४३॥
</details>

<details><summary>मूलम् - ४३</summary>

धूमोद्भेदानभिज्ञस्फुरदन,अम् अनाघ्रातपङ्काधिकार  
प्रेङ्खत्कल्लोलवारिव्यतिकरम् अनघस्पर्शजाग्रत्कपालम् ।  
अज्ञातास्तत्रियामादयितम् अविदितप्राणिहिंसोरगस्रग्  
भूतेशस्य प्रभूताद्भुतम् अवतु शिरः श्रेयसां सन्ततिं वः ॥४३॥
</details>


वैद्यगदाधरस्य ।  



<details><summary>विश्वास-प्रस्तुतिः - ४४</summary>

नाट्यावेगविनिःसृतत्रिपथगावारिप्रवाहाकुलः  
शीघ्रभ्रान्तिवशाल् ललाटनयनज्वालातडिद्भीषणः ।  
मुण्डालीकुहरप्रसर्पदनिलास्फालप्रयुक्तध्वनिः  
प्रावृट्काल इवोदितः शिवशिरोमेघः शिवायास् तु वः ॥४४॥
</details>

<details><summary>मूलम् - ४४</summary>

नाट्यावेगविनिःसृतत्रिपथगावारिप्रवाहाकुलः  
शीघ्रभ्रान्तिवशाल् ललाटनयनज्वालातडिद्भीषणः ।  
मुण्डालीकुहरप्रसर्पदनिलास्फालप्रयुक्तध्वनिः  
प्रावृट्काल इवोदितः शिवशिरोमेघः शिवायास् तु वः ॥४४॥
</details>


कस्यचित् ।  



<details><summary>विश्वास-प्रस्तुतिः - ४५</summary>

अन्तःस्वीकृतजाह्नवीजलम् अतिस्वच्छन्दरत्नाङ्कुर  
श्रेणीशोणभुजङ्गनायकफणाचक्रील् लसत्पल्लवम् ।  
भूयाद् अभुयदाय मोक्षनगरप्रस्थानभाजम् इतः  
प्रत्यूहप्रशमैकपूर्णकलशप्रायं शिरो धूर्जटेः ॥४५॥
</details>

<details><summary>मूलम् - ४५</summary>

अन्तःस्वीकृतजाह्नवीजलम् अतिस्वच्छन्दरत्नाङ्कुर  
श्रेणीशोणभुजङ्गनायकफणाचक्रील् लसत्पल्लवम् ।  
भूयाद् अभुयदाय मोक्षनगरप्रस्थानभाजम् इतः  
प्रत्यूहप्रशमैकपूर्णकलशप्रायं शिरो धूर्जटेः ॥४५॥
</details>


जलचन्द्रस्य ।  