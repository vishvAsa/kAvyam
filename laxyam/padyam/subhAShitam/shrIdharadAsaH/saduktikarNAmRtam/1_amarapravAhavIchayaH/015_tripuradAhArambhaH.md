+++
title = "०१५ त्रिपुरदाहारम्भः"

+++



<details open><summary>विश्वास-प्रस्तुतिः - ७१</summary>

संरब्धाङ्घ्रिनिवेशनाद् अनिभृतं सर्वंसहाविग्रहे  
वीतालम्बनम् आरसातलम् अधोविस्त्रंसिनि स्यन्दने ।  
याते दृक्पथदूरतां मयपुरे देवस्य भूतप्रभोर्  
द्राग्विश्वम्भरबाणमोक्षविषयो यत्नः शिवायास्तु वः ॥७१॥
</details>

<details><summary>मूलम् - ७१</summary>

संरब्धाङ्घ्रिनिवेशनाद् अनिभृतं सर्वंसहाविग्रहे  
वीतालम्बनम् आरसातलम् अधोविस्त्रंसिनि स्यन्दने ।  
याते दृक्पथदूरतां मयपुरे देवस्य भूतप्रभोर्  
द्राग्विश्वम्भरबाणमोक्षविषयो यत्नः शिवायास्तु वः ॥७१॥
</details>


वैद्यगदाधरस्य ।  



<details open><summary>विश्वास-प्रस्तुतिः - ७२</summary>

चापोत्क्षेपापसर्पद्वलयफणिगुणोत्तंसितापाङ्गभित्ति  
प्रत्यालीढानुबन्धोच्छलितजलनिधिव्याप्तवेलोपकण्ठम् ।  
उन्मीलद्भालवह्नि क्रमशिथिलजटालम्बिगङ्गेन्दुलेखं  
भूयाद् वश् चन्द्रमौलेर् मयनगरभिदः सौष्ठवं मङ्गलाय ॥७२॥
</details>

<details><summary>मूलम् - ७२</summary>

चापोत्क्षेपापसर्पद्वलयफणिगुणोत्तंसितापाङ्गभित्ति  
प्रत्यालीढानुबन्धोच्छलितजलनिधिव्याप्तवेलोपकण्ठम् ।  
उन्मीलद्भालवह्नि क्रमशिथिलजटालम्बिगङ्गेन्दुलेखं  
भूयाद् वश् चन्द्रमौलेर् मयनगरभिदः सौष्ठवं मङ्गलाय ॥७२॥
</details>


जलचन्द्रस्य ।  



<details open><summary>विश्वास-प्रस्तुतिः - ७३</summary>

सङ्व्यानांशुकपल्लवेषु तरलं वेणीगुणेषु स्थितं  
मन्दं कञ्चुकसन्धिषु स्तनतटोत्सङ्गेषु दीप्तार्चिषम् ।  
आलोक्य त्रिपुरावरोधनवधूवर्गस्य धूमध्वजं  
हस्तस्रस्तशरासनो विजयते देवो दयार्द्रेक्षणः ॥७३॥
</details>

<details><summary>मूलम् - ७३</summary>

सङ्व्यानांशुकपल्लवेषु तरलं वेणीगुणेषु स्थितं  
मन्दं कञ्चुकसन्धिषु स्तनतटोत्सङ्गेषु दीप्तार्चिषम् ।  
आलोक्य त्रिपुरावरोधनवधूवर्गस्य धूमध्वजं  
हस्तस्रस्तशरासनो विजयते देवो दयार्द्रेक्षणः ॥७३॥
</details>


मयूरस्य । (सु।र। ६१)  



<details open><summary>विश्वास-प्रस्तुतिः - ७४</summary>

वाणीभूतपुराणपूरुषधृतिप्रत्याशया धाविते  
निद्रातीक्षणजाशुशुक्षणिकणक्लान्ते शकुन्तेश्वरे ।  
नम्रोन्नम्रभुजङ्गपुङ्गवगुणव्याकृष्टबाणासन  
क्षिप्तास्त्रस्य पुरद्रुहो विजयते सन्धानसीमाश्रमः ॥७४॥
</details>

<details><summary>मूलम् - ७४</summary>

वाणीभूतपुराणपूरुषधृतिप्रत्याशया धाविते  
निद्रातीक्षणजाशुशुक्षणिकणक्लान्ते शकुन्तेश्वरे ।  
नम्रोन्नम्रभुजङ्गपुङ्गवगुणव्याकृष्टबाणासन  
क्षिप्तास्त्रस्य पुरद्रुहो विजयते सन्धानसीमाश्रमः ॥७४॥
</details>


मुरारेः । (अर् ७।११४, सु।र। ३१)  



<details open><summary>विश्वास-प्रस्तुतिः - ७५</summary>

दृष्टः सप्रेम देव्या किम् इदम् इति भयात् सम्भ्रमाच् चासुरीभिः  
शान्तान्तस्तत्त्वसारैः सकरुणम् ऋषिभिर् विष्णुना सस्मितेन ।  
आकृष्यास्त्रं सगर्वैर् उपशमितबन्धुसम्भ्रमैर् दैत्यवीरैः  
सानन्दं देवताभिर् मयपुरदहने धूर्जटिः पातु युष्मान् ॥७५॥
</details>

<details><summary>मूलम् - ७५</summary>

दृष्टः सप्रेम देव्या किम् इदम् इति भयात् सम्भ्रमाच् चासुरीभिः  
शान्तान्तस्तत्त्वसारैः सकरुणम् ऋषिभिर् विष्णुना सस्मितेन ।  
आकृष्यास्त्रं सगर्वैर् उपशमितबन्धुसम्भ्रमैर् दैत्यवीरैः  
सानन्दं देवताभिर् मयपुरदहने धूर्जटिः पातु युष्मान् ॥७५॥
</details>


भट्टनारायणस्य । (व्स् १।३)  