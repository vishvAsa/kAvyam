+++
title = "०१८ भैरवः"

+++



<details open><summary>विश्वास-प्रस्तुतिः - ८६</summary>

खट्वाङ्गीकृतधूमकेतुधटितप्रेताधिराट्पञ्जर  
प्रोतब्रह्मशिरः कपालवलयं बिभ्रज्जटामण्डलम् ।  
कण्ठे सप्तमहर्षिवक्त्ररचिताम् एकावलीम् उद्वहन्  
पायाद् वः सुलभव्रतोपकरणः कल्पान्तकापालिकः ॥८६॥
</details>

<details><summary>मूलम् - ८६</summary>

खट्वाङ्गीकृतधूमकेतुधटितप्रेताधिराट्पञ्जर  
प्रोतब्रह्मशिरः कपालवलयं बिभ्रज्जटामण्डलम् ।  
कण्ठे सप्तमहर्षिवक्त्ररचिताम् एकावलीम् उद्वहन्  
पायाद् वः सुलभव्रतोपकरणः कल्पान्तकापालिकः ॥८६॥
</details>


कस्यचित् ।  



<details open><summary>विश्वास-प्रस्तुतिः - ८७</summary>

सद्यः प्रध्वस्तदेवासुरसरसशिरःश्रेणिशोणारविन्द  
स्रग्दामानद्धमूर्तेर् घनरुधिरकणक्लिन्नचर्मांशुकस्य ।  
निष्पर्यायत्रिलोकीभवकवलरसव्यात्तवक्त्रस्य जीयाद्  
आनन्दः कालरात्रीकुचकलसपरीरम्भिणो भैरवस्य ॥८७॥
</details>

<details><summary>मूलम् - ८७</summary>

सद्यः प्रध्वस्तदेवासुरसरसशिरःश्रेणिशोणारविन्द  
स्रग्दामानद्धमूर्तेर् घनरुधिरकणक्लिन्नचर्मांशुकस्य ।  
निष्पर्यायत्रिलोकीभवकवलरसव्यात्तवक्त्रस्य जीयाद्  
आनन्दः कालरात्रीकुचकलसपरीरम्भिणो भैरवस्य ॥८७॥
</details>


उमापतिधरस्य ।  



<details open><summary>विश्वास-प्रस्तुतिः - ८८</summary>

वैकुण्ठस्य करङ्कम् अङ्कनिहितं स्रष्टुः कपालं करे  
प्रत्यङ्गं च विभूषणं विरचितं नाकौकसां कीकसैः ।  
भस्म स्थावरजङ्गमस्य जगतः शुभ्रं तनौ बिभ्रतः   
कल्पान्तेषु कपालिनो विजयते रौद्रं कपालव्रतम् ॥८८॥
</details>

<details><summary>मूलम् - ८८</summary>

वैकुण्ठस्य करङ्कम् अङ्कनिहितं स्रष्टुः कपालं करे  
प्रत्यङ्गं च विभूषणं विरचितं नाकौकसां कीकसैः ।  
भस्म स्थावरजङ्गमस्य जगतः शुभ्रं तनौ बिभ्रतः   
कल्पान्तेषु कपालिनो विजयते रौद्रं कपालव्रतम् ॥८८॥
</details>


भवभूतेः ।  



<details open><summary>विश्वास-प्रस्तुतिः - ८९</summary>

एकाम्भोधीकृतायां भुवि जगद् अखिलं निर्जनीकृत्य खेलन्   
देवः कालीसहायः प्रसभविहरणोन्मुक्तलीलाट्टहासः ।  
सद्यो दंष्ट्रांशुभिन्ने तमसि निजवपुर्बिम्बम् आलोक्य कस् त्वं  
कस् त्वं ब्रूहीति कोपाद् अभिदधद् अभयं भैरवश् चेष्टतां वः ॥८९॥
</details>

<details><summary>मूलम् - ८९</summary>

एकाम्भोधीकृतायां भुवि जगद् अखिलं निर्जनीकृत्य खेलन्   
देवः कालीसहायः प्रसभविहरणोन्मुक्तलीलाट्टहासः ।  
सद्यो दंष्ट्रांशुभिन्ने तमसि निजवपुर्बिम्बम् आलोक्य कस् त्वं  
कस् त्वं ब्रूहीति कोपाद् अभिदधद् अभयं भैरवश् चेष्टतां वः ॥८९॥
</details>


वैद्यगदाधरस्य ।  



<details open><summary>विश्वास-प्रस्तुतिः - ९०</summary>

कल्पान्ते शयितत्रिविक्रममहाकङ्कालदन्ती स्फुरच्  
छेषस्यूतनृसिंहपाणिनखरप्रोतादिकोलामिषः ।  
विश्वैकार्णवतानितान्तम् उदितौ तौ मत्स्यकूर्माव् उभौ  
कर्षन् धीवरतां गतो’स्य तु महामोहं महाभैरवः ॥९०॥
</details>

<details><summary>मूलम् - ९०</summary>

कल्पान्ते शयितत्रिविक्रममहाकङ्कालदन्ती स्फुरच्  
छेषस्यूतनृसिंहपाणिनखरप्रोतादिकोलामिषः ।  
विश्वैकार्णवतानितान्तम् उदितौ तौ मत्स्यकूर्माव् उभौ  
कर्षन् धीवरतां गतो’स्य तु महामोहं महाभैरवः ॥९०॥
</details>


चित्तपस्य । (सू।मु। २।२४)  