+++
title = "००४ महादेवः"

+++



<details><summary>विश्वास-प्रस्तुतिः - १६</summary>

शिल्पं त्रीणि जगन्ति यस्य कविता यस्य त्रिवेदी गुरोर्  
यश् चक्रे त्रिपुरव्ययं त्रिपथगा यन्मूर्ध्नि माल्यायते ।  
त्रीन् कालान् इव वीक्षितुं वहति यो विस्फूर्जदक्ष्णां त्रयं   
स त्रैगुण्यपरिच्छेदो विजयते देवस् त्रिशूलायुधः ॥१६॥
</details>

<details><summary>मूलम् - १६</summary>

शिल्पं त्रीणि जगन्ति यस्य कविता यस्य त्रिवेदी गुरोर्  
यश् चक्रे त्रिपुरव्ययं त्रिपथगा यन्मूर्ध्नि माल्यायते ।  
त्रीन् कालान् इव वीक्षितुं वहति यो विस्फूर्जदक्ष्णां त्रयं   
स त्रैगुण्यपरिच्छेदो विजयते देवस् त्रिशूलायुधः ॥१६॥
</details>


वसुकल्पदत्तस्य । (सु।र। ३०)  



<details><summary>विश्वास-प्रस्तुतिः - १७</summary>

अर्वाञ्चत्पञ्चशाखः स्फुरदुपरिजटामण्डलः संश्रितानां  
नित्यापर्णो’पि तापत्रितयम् अपनयन् स्थाणुर् अव्याद् अपूर्वः ।  
यः प्रोन्मीलत्कपर्दैः शिरसि विरचिताबालबन्धे द्युसिन्धोः  
पाथोभिर् लब्धसेकः फलति फलशतं वाञ्छितं भक्तिभाजाम् ॥१७॥
</details>

<details><summary>मूलम् - १७</summary>

अर्वाञ्चत्पञ्चशाखः स्फुरदुपरिजटामण्डलः संश्रितानां  
नित्यापर्णो’पि तापत्रितयम् अपनयन् स्थाणुर् अव्याद् अपूर्वः ।  
यः प्रोन्मीलत्कपर्दैः शिरसि विरचिताबालबन्धे द्युसिन्धोः  
पाथोभिर् लब्धसेकः फलति फलशतं वाञ्छितं भक्तिभाजाम् ॥१७॥
</details>


जह्नोः ।  



<details><summary>विश्वास-प्रस्तुतिः - १८</summary>

कामं मा कामयध्वं वृषम् अपि च भृशं माद्रियध्वं न वित्ते  
चित्तं दत्त श्रयध्वं परम् अमृतफला या कला ताम् इहैकाम् ।  
इत्थं देवः स्मरारिर् वृषम् अधरचरीकृत्य मूर्त्यैव दित्सन्  
निःस्वो विश्वोपदेशानमृतकरकलाशेखरस् त्रायतां वः ॥१८॥
</details>

<details><summary>मूलम् - १८</summary>

कामं मा कामयध्वं वृषम् अपि च भृशं माद्रियध्वं न वित्ते  
चित्तं दत्त श्रयध्वं परम् अमृतफला या कला ताम् इहैकाम् ।  
इत्थं देवः स्मरारिर् वृषम् अधरचरीकृत्य मूर्त्यैव दित्सन्  
निःस्वो विश्वोपदेशानमृतकरकलाशेखरस् त्रायतां वः ॥१८॥
</details>


कविपण्डितश्रीहर्षस्य ।  



<details><summary>विश्वास-प्रस्तुतिः - १९</summary>

भूतिव्याजेन भूमीम् अमरपुरसरित्कैतवाद् अम्बु बिभ्रल्  
लालाटाक्षिच्छलेन ज्वलनम् अहिपतिश्वासलक्ष्यं समीरम् ।  
विस्तीर्णाघोरवक्त्रोदरकुहरनिभेनाम्बरं पञ्चभूतैर्  
विश्वं शश्वद् वितन्वन् वितरतु भवतः सम्पदं चन्द्रमौलिः ॥१९॥
</details>

<details><summary>मूलम् - १९</summary>

भूतिव्याजेन भूमीम् अमरपुरसरित्कैतवाद् अम्बु बिभ्रल्  
लालाटाक्षिच्छलेन ज्वलनम् अहिपतिश्वासलक्ष्यं समीरम् ।  
विस्तीर्णाघोरवक्त्रोदरकुहरनिभेनाम्बरं पञ्चभूतैर्  
विश्वं शश्वद् वितन्वन् वितरतु भवतः सम्पदं चन्द्रमौलिः ॥१९॥
</details>


जयदेवस्य ।  



<details><summary>विश्वास-प्रस्तुतिः - २०</summary>

पीयूषेण विषेण तुल्यम् अशनं स्वर्गे श्मशाने स्थितिर्  
निर्भेदाः पयसो’नलस्य वहने यस्याविशेषग्रहः ।  
ऐश्वर्येण च भिक्षया च गमयन् कालं समः सर्वतो  
देवः स्वात्मनि कौतुकी हरतु वः संसारपाशं हरः ॥२०॥
</details>

<details><summary>मूलम् - २०</summary>

पीयूषेण विषेण तुल्यम् अशनं स्वर्गे श्मशाने स्थितिर्  
निर्भेदाः पयसो’नलस्य वहने यस्याविशेषग्रहः ।  
ऐश्वर्येण च भिक्षया च गमयन् कालं समः सर्वतो  
देवः स्वात्मनि कौतुकी हरतु वः संसारपाशं हरः ॥२०॥
</details>


वैद्यगदाधरस्य ।  