+++
title = "०१३ हरकपालः"

+++



<details open><summary>विश्वास-प्रस्तुतिः - ६१</summary>

शान्त्यै वो’स्तु कपालदाम जगतां पतुर् यदीयां लिपिं  
क्वापि क्वापि गणाः पठन्ति पदशो नातिप्रसिद्धाक्षरम् ।  
विश्वं स्रक्ष्यति वक्ष्यति क्षितिम् अपाम् ईशिष्यते शिष्यते  
नागान् रागिषु रंस्यते स्यति जगन् निर्वेक्ष्यति द्याम् इति ॥६१॥
</details>

<details><summary>मूलम् - ६१</summary>

शान्त्यै वो’स्तु कपालदाम जगतां पतुर् यदीयां लिपिं  
क्वापि क्वापि गणाः पठन्ति पदशो नातिप्रसिद्धाक्षरम् ।  
विश्वं स्रक्ष्यति वक्ष्यति क्षितिम् अपाम् ईशिष्यते शिष्यते  
नागान् रागिषु रंस्यते स्यति जगन् निर्वेक्ष्यति द्याम् इति ॥६१॥
</details>


कस्यचित् । (सु।र। ५४)  



<details open><summary>विश्वास-प्रस्तुतिः - ६२</summary>

गाढग्रन्थिप्रफुल्लद्गलविकलफणापीठनिर्यद्विषाग्नि  
ज्वालानिष्टप्तचन्द्रद्रवदमृतरसप्रोषितप्रेतभावाः ।  
उज्जृम्भा बभ्रुनेत्रद्युइत्म् असकृदसृक्तृष्णयालोकयन्त्यः  
पान्तु त्वां नागनालग्रथितशवशिरःश्रेणयो भैरवस्य ॥६२॥
</details>

<details><summary>मूलम् - ६२</summary>

गाढग्रन्थिप्रफुल्लद्गलविकलफणापीठनिर्यद्विषाग्नि  
ज्वालानिष्टप्तचन्द्रद्रवदमृतरसप्रोषितप्रेतभावाः ।  
उज्जृम्भा बभ्रुनेत्रद्युइत्म् असकृदसृक्तृष्णयालोकयन्त्यः  
पान्तु त्वां नागनालग्रथितशवशिरःश्रेणयो भैरवस्य ॥६२॥
</details>


भवभूतेः । (सु।र। ३९)  



<details open><summary>विश्वास-प्रस्तुतिः - ६३</summary>

जयति भुजगरज्जुग्रन्थिनिष्पीडितेन्दु  
स्रवदमृतनिवृत्तप्रेतभावैः कपालैः ।  
विरचितनुतिबन्धो मूर्ध्नि सद्यः पुरारेः  
परिणतबहुकल्पब्रह्मणां ब्रह्मघोषः ॥६३॥
</details>

<details><summary>मूलम् - ६३</summary>

जयति भुजगरज्जुग्रन्थिनिष्पीडितेन्दु  
स्रवदमृतनिवृत्तप्रेतभावैः कपालैः ।  
विरचितनुतिबन्धो मूर्ध्नि सद्यः पुरारेः  
परिणतबहुकल्पब्रह्मणां ब्रह्मघोषः ॥६३॥
</details>


कस्यचित् । (स।क।आ। १।८४)  



<details open><summary>विश्वास-प्रस्तुतिः - ६४</summary>

लिप्ता लालाटनेत्रस्फुरदुरुदहनज्वालजालप्रतापोत्  
ताम्यत्कोटीर् अभारस्थिरशशिशकलप्रस्रुताभिः सुधाभिः ।  
अन्तर्नृत्यप्रमोदप्रचलितशिरश् चन्द्रमौलेः कपालाः  
कल्याणं वः क्रियासुः स्तुतिम् अभिधतस् ताण्डवाडम्बरेषु ॥६४॥
</details>

<details><summary>मूलम् - ६४</summary>

लिप्ता लालाटनेत्रस्फुरदुरुदहनज्वालजालप्रतापोत्  
ताम्यत्कोटीर् अभारस्थिरशशिशकलप्रस्रुताभिः सुधाभिः ।  
अन्तर्नृत्यप्रमोदप्रचलितशिरश् चन्द्रमौलेः कपालाः  
कल्याणं वः क्रियासुः स्तुतिम् अभिधतस् ताण्डवाडम्बरेषु ॥६४॥
</details>


नरसिंहस्य ।  



<details open><summary>विश्वास-प्रस्तुतिः - ६५</summary>

**पायाद्** वः स शिरांसि ताण्डव-विधौ यन्-मूर्ध्नि खिन्नोरग-  
श्वासाग्नि-**द्रुत**-चूड-चन्द्र-सुधया **प्राणन्त्य्** अकस्माद् विधेः ।  
ऋक्-सामे कतिचित् **पठन्ति**, कतिचिन् **मज्जन्ति** गङ्गा-जले,  
स्वात्मानं कतिचिन् **मनन्ति**, कतिचिन् नेत्रानले **जुह्वति** ॥६५॥+++(5)+++
</details>


<details><summary>English - शङ्करः</summary>

During Shiva's robust TanDava dance, the hot breaths of the tired serpents adorning his head melt the moon nearby; the melting moon drips amRta; the dripping amRta brings to life the heads of various Brahmas of various kalpas) which are his crest ornaments. Some of these heads start chanting Vedic mantras, some take a dip in the waters of Ganga, some start to meditate, and yet others make offerings in the fire of the third eye.
</details>


<details><summary>मूलम् - ६५</summary>

पायाद् वः स शिरांसि ताण्डवविधौ यन् मूर्ध्नि खिन्नोरग  
श्वासाग्निद्रुतचूडचन्द्रसुधया प्राणन्त्य् अकस्माद् विधेः ।  
ऋक्सामे कतिचित् पठन्ति कतिचिन् मज्जन्ति गङ्गाजले  
स्वात्मानं कतिचिन् मनन्ति कतिचिन् नेत्रानले जुह्वति ॥६५॥
</details>


वामदेवस्य ।  

