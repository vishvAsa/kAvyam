+++
title = "००१ ब्रह्मवीचिः"

+++
१ अथ ब्रह्मवीचिः  



<details open><summary>विश्वास-प्रस्तुतिः - १</summary>

शम्भोः साक्षात् सखैकः सुरपतिपरो धर्मराजस् तथान्यः  
प्राणा विश्वस्य कस्य प्रथमतरमतः को’नु सम्भाषणीयः ।  
कार्यायातान् विदित्वा मुहुर् इति चतुरो लोकपालांश् चतुर्भिर्  
वक्त्रैर् आभाषमाणः समम् उदितरवः पातु पद्मोद्भवो वः ॥१॥
</details>

<details><summary>मूलम् - १</summary>

शम्भोः साक्षात् सखैकः सुरपतिपरो धर्मराजस् तथान्यः  
प्राणा विश्वस्य कस्य प्रथमतरमतः को’नु सम्भाषणीयः ।  
कार्यायातान् विदित्वा मुहुर् इति चतुरो लोकपालांश् चतुर्भिर्  
वक्त्रैर् आभाषमाणः समम् उदितरवः पातु पद्मोद्भवो वः ॥१॥
</details>


पालितस्य ।  



<details open><summary>विश्वास-प्रस्तुतिः - २</summary>

आगस्कारिणि कालनेमिदलने तत्ताडनार्थं रुषा  
नाभीपङ्कजम् अस्त्रतां गमयितुं जाने प्रयत्ने श्रियः ।  
आवासोन्मथनोपपादितभयभ्रान्तात्मनः सम्भ्रमाद्  
अब्रह्मण्यपराः पुरातनमुनेर् वाचः प्रसीदन्तु वः ॥२॥
</details>

<details><summary>मूलम् - २</summary>

आगस्कारिणि कालनेमिदलने तत्ताडनार्थं रुषा  
नाभीपङ्कजम् अस्त्रतां गमयितुं जाने प्रयत्ने श्रियः ।  
आवासोन्मथनोपपादितभयभ्रान्तात्मनः सम्भ्रमाद्  
अब्रह्मण्यपराः पुरातनमुनेर् वाचः प्रसीदन्तु वः ॥२॥
</details>


भट्टश्रीनिवासस्य । (सू।मु। २।१०८)  



<details open><summary>विश्वास-प्रस्तुतिः - ३</summary>

पायाद् वो मधुकैटभासुरवधे विष्णुप्रबोधोद्धुरो  
धाता वक्त्रचतुष्टयं तु युगपद् यस्याभवत्सार्थकम् ।  
एकं स्तौति मुखं शिवाम् इतरद् अप्य् आर्तं वरान् याचते   
दैत्यौ प्रत्य् अपरं वितर्जति हरत्य् अन्यच् छ्रियः सम्भ्रमम् ॥३॥
</details>

<details><summary>मूलम् - ३</summary>

पायाद् वो मधुकैटभासुरवधे विष्णुप्रबोधोद्धुरो  
धाता वक्त्रचतुष्टयं तु युगपद् यस्याभवत्सार्थकम् ।  
एकं स्तौति मुखं शिवाम् इतरद् अप्य् आर्तं वरान् याचते   
दैत्यौ प्रत्य् अपरं वितर्जति हरत्य् अन्यच् छ्रियः सम्भ्रमम् ॥३॥
</details>


वसन्तदेवस्य ।  



<details open><summary>विश्वास-प्रस्तुतिः - ४</summary>

यन् न क्षुण्णं कदाचित् तुहिनकणचयस्यन्दिभिश् चन्द्रपादैर्  
नापि व्यालीनमुस्रैर् नवनलिनसरोबन्धुभिर् भानवीयैः ।  
तत्कल्पान्तानुषङ्गि द्रुतम् अतनुतमः पाटयन्त्यः समन्ताद्  
आद्याधीतौ विधातुर् मुखशशिविसृताः पान्तु वो दन्तभासः ॥४॥
</details>

<details><summary>मूलम् - ४</summary>

यन् न क्षुण्णं कदाचित् तुहिनकणचयस्यन्दिभिश् चन्द्रपादैर्  
नापि व्यालीनमुस्रैर् नवनलिनसरोबन्धुभिर् भानवीयैः ।  
तत्कल्पान्तानुषङ्गि द्रुतम् अतनुतमः पाटयन्त्यः समन्ताद्  
आद्याधीतौ विधातुर् मुखशशिविसृताः पान्तु वो दन्तभासः ॥४॥
</details>


बीजकस्य ।  



<details open><summary>विश्वास-प्रस्तुतिः - ५</summary>

जातस् ते’धरखण्डनात् परिभवः कापालिकाद्यो’भवत्  
स ब्रह्मादिषु कथ्यताम् इति मुहुर् बाल्याद् गुहे जल्पति ।  
गौरीं हस्तयुगेन षण्मुखवचो रोद्धुं निरीक्ष्याक्षमां  
वैलक्ष्याच् चतुरास्यनिष्फलपरावृत्तिश् चिरं पातु वः ॥५॥
</details>

<details><summary>मूलम् - ५</summary>

जातस् ते’धरखण्डनात् परिभवः कापालिकाद्यो’भवत्  
स ब्रह्मादिषु कथ्यताम् इति मुहुर् बाल्याद् गुहे जल्पति ।  
गौरीं हस्तयुगेन षण्मुखवचो रोद्धुं निरीक्ष्याक्षमां  
वैलक्ष्याच् चतुरास्यनिष्फलपरावृत्तिश् चिरं पातु वः ॥५॥
</details>


(सु।र। १०१, सू।मु। २।१०५)  