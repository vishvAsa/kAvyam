+++
title = "०१६ हरबाणः"

+++



<details open><summary>विश्वास-प्रस्तुतिः - ७६</summary>

क्षिप्तो हस्तावलग्नः प्रसभम् अभिहतो’प्य् आददानो’ंशुकान्तं  
गृह्णन् केशेष्व् अपास्तश् चरणनिपतितो नेक्षितः सम्भ्रमेण ।  
आलिङ्गन् यो’वधूतस् त्रिपुरयुवतिभिः साश्रुनेत्रोत्पलाभिः  
कामीवार्द्रापराधः स दहतु दुरितं शाम्भवो वः शराग्निः ॥७६॥
</details>

<details><summary>मूलम् - ७६</summary>

क्षिप्तो हस्तावलग्नः प्रसभम् अभिहतो’प्य् आददानो’ंशुकान्तं  
गृह्णन् केशेष्व् अपास्तश् चरणनिपतितो नेक्षितः सम्भ्रमेण ।  
आलिङ्गन् यो’वधूतस् त्रिपुरयुवतिभिः साश्रुनेत्रोत्पलाभिः  
कामीवार्द्रापराधः स दहतु दुरितं शाम्भवो वः शराग्निः ॥७६॥
</details>


अमरोः । (अमरु २; सु।र। ४९)  



<details open><summary>विश्वास-प्रस्तुतिः - ७७</summary>

सिन्दूरश्रीर् ललाटे कनकरसमयः कर्णपाशावतंसो  
वक्त्रे ताम्बूलरागः पृथुकुचकलसे कुङ्कुमस्यानुलेपः ।  
दैत्याधीशाङ्गनानां जघनपरिसरे लाक्षिकक्षौमलक्ष्मी  
रश्रेयांसि क्षिणोतु त्रिपुरहरशरोद्गारजन्मानलो वः ॥७७॥
</details>

<details><summary>मूलम् - ७७</summary>

सिन्दूरश्रीर् ललाटे कनकरसमयः कर्णपाशावतंसो  
वक्त्रे ताम्बूलरागः पृथुकुचकलसे कुङ्कुमस्यानुलेपः ।  
दैत्याधीशाङ्गनानां जघनपरिसरे लाक्षिकक्षौमलक्ष्मी  
रश्रेयांसि क्षिणोतु त्रिपुरहरशरोद्गारजन्मानलो वः ॥७७॥
</details>


मङ्गलस्य । (सु।र। ६७)  



<details open><summary>विश्वास-प्रस्तुतिः - ७८</summary>

विष्वग् व्याधूय धूमप्रचययवनिकां स्फायमानस्फुलिङ्ग  
व्याजाद् अवकीर्य पुष्पाञ्जलिम् उपरि पदं न्यस्यतो मन्दिराणाम् ।  
स्वच्छन्दाभोगसीमा महति मयपुरे दत्तरौद्राङ्गराग  
व्याप्ताशेषस्य विश्वेश्वरशरशिखिनस् ताण्डवं नः पुनातु ॥७८॥
</details>

<details><summary>मूलम् - ७८</summary>

विष्वग् व्याधूय धूमप्रचययवनिकां स्फायमानस्फुलिङ्ग  
व्याजाद् अवकीर्य पुष्पाञ्जलिम् उपरि पदं न्यस्यतो मन्दिराणाम् ।  
स्वच्छन्दाभोगसीमा महति मयपुरे दत्तरौद्राङ्गराग  
व्याप्ताशेषस्य विश्वेश्वरशरशिखिनस् ताण्डवं नः पुनातु ॥७८॥
</details>


वैद्यगदाधरस्य ।  



<details open><summary>विश्वास-प्रस्तुतिः - ७९</summary>

बाष्पैर् वीताङ्गरागच्छविषु विरचयन्न् अच्छधूमच्छटाभिः   
कस्तूरीपत्रमायां मयनगरवधूवर्गवक्षोरुहेषु ।  
आसाम्लानपुष्पस्तवकनवकलाम् अंशुभिः कुन्तलेषु   
व्याकुर्वन्न् अन्धकारं हरतु हरशरोद्गारजन्मानलो वः ॥७९॥
</details>

<details><summary>मूलम् - ७९</summary>

बाष्पैर् वीताङ्गरागच्छविषु विरचयन्न् अच्छधूमच्छटाभिः   
कस्तूरीपत्रमायां मयनगरवधूवर्गवक्षोरुहेषु ।  
आसाम्लानपुष्पस्तवकनवकलाम् अंशुभिः कुन्तलेषु   
व्याकुर्वन्न् अन्धकारं हरतु हरशरोद्गारजन्मानलो वः ॥७९॥
</details>


जलचन्द्रस्य ।  



<details open><summary>विश्वास-प्रस्तुतिः - ८०</summary>

चापं मुष्टिर् भवान्याः सरसिजमुकुलश्रीः कथं वा विधत्ते  
प्रत्यालीढं कथं वा रचयतु मणिमन् नूपुरो वामपादः ।  
इत्थं यावद् वितर्कं विदधति विबुधास् तावद् अग्रे य आसीद्  
वाणाग्निः प्लुष्टदैत्यो मयपुरमथने धूर्जटेः सो’वताद् नः ॥८०॥
</details>

<details><summary>मूलम् - ८०</summary>

चापं मुष्टिर् भवान्याः सरसिजमुकुलश्रीः कथं वा विधत्ते  
प्रत्यालीढं कथं वा रचयतु मणिमन् नूपुरो वामपादः ।  
इत्थं यावद् वितर्कं विदधति विबुधास् तावद् अग्रे य आसीद्  
वाणाग्निः प्लुष्टदैत्यो मयपुरमथने धूर्जटेः सो’वताद् नः ॥८०॥
</details>