+++
title = "०१४ हरनयनम्"

+++



<details><summary>विश्वास-प्रस्तुतिः - ६६</summary>

धूमश्यामककुम्भि भूधरतटत्रुय्द्यद्दृषन्ति स्फुटा  
टोपोल्लुण्ठितसागराम्पि विकलव्यालोकभास्वन्ति च ।  
दृप्यत्तूर्णमरुन्ति कातरतरभ्रश्यज्जगन्ति प्रभोर्  
उद्यन्ति त्रिपुरान्तकृन्ति नयनाद् अर्चींषि पुष्यन्तु वः ॥६६॥
</details>

<details><summary>मूलम् - ६६</summary>

धूमश्यामककुम्भि भूधरतटत्रुय्द्यद्दृषन्ति स्फुटा  
टोपोल्लुण्ठितसागराम्पि विकलव्यालोकभास्वन्ति च ।  
दृप्यत्तूर्णमरुन्ति कातरतरभ्रश्यज्जगन्ति प्रभोर्  
उद्यन्ति त्रिपुरान्तकृन्ति नयनाद् अर्चींषि पुष्यन्तु वः ॥६६॥
</details>


कस्यचित् ।  



<details><summary>विश्वास-प्रस्तुतिः - ६७</summary>

यज्ज्योतिर् द्वादशार्कं हिमगिरिदुहितुर् यन् निशाकेलिदीपो  
यत् कन्दर्पास्थिभस्मीकरणतरुणिताभ्यन्तरज्वाललेखम् ।  
कल्पान्ते जुह्वतो यत् त्रिभुवनसमिधं वेधसः पुण्यवह्निर्  
बिभ्राणं बभ्रुकान्तिं त्रिनयननयनज्योतिर् अस्तु श्रिये वः ॥६७॥
</details>

<details><summary>मूलम् - ६७</summary>

यज्ज्योतिर् द्वादशार्कं हिमगिरिदुहितुर् यन् निशाकेलिदीपो  
यत् कन्दर्पास्थिभस्मीकरणतरुणिताभ्यन्तरज्वाललेखम् ।  
कल्पान्ते जुह्वतो यत् त्रिभुवनसमिधं वेधसः पुण्यवह्निर्  
बिभ्राणं बभ्रुकान्तिं त्रिनयननयनज्योतिर् अस्तु श्रिये वः ॥६७॥
</details>


अंशुधरस्य ।  



<details><summary>विश्वास-प्रस्तुतिः - ६८</summary>

आनन्दस्तिमिताः समाधिषु मुखे गौर् या विलासालसाः  
सम्भ्रान्ताः क्षणम् अद्भुताः क्षणम् अथ स्मेरा निजे वैकृते ।  
क्रूराः कृष्टशरासने मनसिजे दग्धे घृणाकूणितास्  
तत्कान्तारुदितेश्रुपूरतरलाः शम्भोर् दृशः पान्तु वः ॥६८॥
</details>

<details><summary>मूलम् - ६८</summary>

आनन्दस्तिमिताः समाधिषु मुखे गौर् या विलासालसाः  
सम्भ्रान्ताः क्षणम् अद्भुताः क्षणम् अथ स्मेरा निजे वैकृते ।  
क्रूराः कृष्टशरासने मनसिजे दग्धे घृणाकूणितास्  
तत्कान्तारुदितेश्रुपूरतरलाः शम्भोर् दृशः पान्तु वः ॥६८॥
</details>


कस्यचित् ।  



<details><summary>विश्वास-प्रस्तुतिः - ६९</summary>

पक्ष्मालीपिङ्गलिम्नः कण इव तडितां यस्य कृत्स्नः समूहो  
यस्मिन् ब्रह्माण्डमीषद्विघटितमुकुले कालयज्वा जुहाव ।  
अर्चिर् निष्टप्तचूडाशशिगलितसुधाघोरझाङ्कारिकोणं  
तार्तीयोकं पुरारेर् तद् अवतु मदनप्लीषणं लोचनं वः ॥६९॥
</details>

<details><summary>मूलम् - ६९</summary>

पक्ष्मालीपिङ्गलिम्नः कण इव तडितां यस्य कृत्स्नः समूहो  
यस्मिन् ब्रह्माण्डमीषद्विघटितमुकुले कालयज्वा जुहाव ।  
अर्चिर् निष्टप्तचूडाशशिगलितसुधाघोरझाङ्कारिकोणं  
तार्तीयोकं पुरारेर् तद् अवतु मदनप्लीषणं लोचनं वः ॥६९॥
</details>


भवभूतेः । (म्म् १, अड़्तेर् ५।२; शा।प। ९९)  



<details><summary>विश्वास-प्रस्तुतिः - ७०</summary>

एकं योगनियोजनान् मुकुलितं चक्षुर् द्वितीयं पुनः  
पार्वत्या जघनस्थले स्तनतटे शृङ्गारभावालसम् ।  
अन्यद् दूरविकृष्टचापमदनक्रोधानलोद्दीपितं  
शम्भोर् भिन्नरसं समाधिसमये नेत्रत्रयं पातु वः ॥७०॥
</details>

<details><summary>मूलम् - ७०</summary>

एकं योगनियोजनान् मुकुलितं चक्षुर् द्वितीयं पुनः  
पार्वत्या जघनस्थले स्तनतटे शृङ्गारभावालसम् ।  
अन्यद् दूरविकृष्टचापमदनक्रोधानलोद्दीपितं  
शम्भोर् भिन्नरसं समाधिसमये नेत्रत्रयं पातु वः ॥७०॥
</details>


श्रीहर्षदेवस्य ।  