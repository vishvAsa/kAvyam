+++
title = "०२० हरनृत्यम्"

+++



<details open><summary>विश्वास-प्रस्तुतिः - ९६</summary>

भ्राम्यद्विश्वम्भराणि भ्रमिचलननमत्कूर्मकुम्भीनसानि  
त्रुष्ट्यत्ताराणि रिङ्गद्धरिणधरशिरःश्रेणीशीर्यद्दृषन्ति ।  
दिक्कीरेओदञ्चद् अम्पि द्रवदमरचमूचक्रचञ्चद्वियन्ति   
व्यस्यन्तु व्यापदं वस् त्रिपुरविजयिनस् ताण्डवारम्भणानि ॥९६॥
</details>

<details><summary>मूलम् - ९६</summary>

भ्राम्यद्विश्वम्भराणि भ्रमिचलननमत्कूर्मकुम्भीनसानि  
त्रुष्ट्यत्ताराणि रिङ्गद्धरिणधरशिरःश्रेणीशीर्यद्दृषन्ति ।  
दिक्कीरेओदञ्चद् अम्पि द्रवदमरचमूचक्रचञ्चद्वियन्ति   
व्यस्यन्तु व्यापदं वस् त्रिपुरविजयिनस् ताण्डवारम्भणानि ॥९६॥
</details>


राजशेखरस्य ।  



<details open><summary>विश्वास-प्रस्तुतिः - ९७</summary>

हेलापाद्रप्रतापान् नमदवनिभराक्रान्तकूर्मेशशेष  
प्रोद्भूतश्वासवातोच्छलदुदधिपयोधौतसूर्येन्दुतारम् ।  
भ्राम्यद्दोःसङ्घवेगापतदचलकुलध्वानसन्त्रस्तविश्वं  
त्रैलोक्यैश्वर्यकारि द्यतु तव दुरितं ताण्डवं चन्द्रमौलेः ॥९७॥
</details>

<details><summary>मूलम् - ९७</summary>

हेलापाद्रप्रतापान् नमदवनिभराक्रान्तकूर्मेशशेष  
प्रोद्भूतश्वासवातोच्छलदुदधिपयोधौतसूर्येन्दुतारम् ।  
भ्राम्यद्दोःसङ्घवेगापतदचलकुलध्वानसन्त्रस्तविश्वं  
त्रैलोक्यैश्वर्यकारि द्यतु तव दुरितं ताण्डवं चन्द्रमौलेः ॥९७॥
</details>


वाच्छोकस्य ।  



<details open><summary>विश्वास-प्रस्तुतिः - ९८</summary>

उत्तानाः कति वेल्लिताः कति रयाद् आभुग्नमध्याः कति   
क्षिप्तोत्क्षिप्तविकुञ्चिताः कति भुजास् तौर्यत्रिकानुक्रमात् ।  
कल्पान्तेषु महानटस्य झटिति प्रक्रान्तचक्रभ्रमि   
भ्रान्तौ केवलम् अग्निहासगरलैर् लेखात्रयं पातु वः ॥९८॥
</details>

<details><summary>मूलम् - ९८</summary>

उत्तानाः कति वेल्लिताः कति रयाद् आभुग्नमध्याः कति   
क्षिप्तोत्क्षिप्तविकुञ्चिताः कति भुजास् तौर्यत्रिकानुक्रमात् ।  
कल्पान्तेषु महानटस्य झटिति प्रक्रान्तचक्रभ्रमि   
भ्रान्तौ केवलम् अग्निहासगरलैर् लेखात्रयं पातु वः ॥९८॥
</details>


सागरधरस्य ।  



<details open><summary>विश्वास-प्रस्तुतिः - ९९</summary>

पायाद् वः सुरदीर्घिकाजलरयभ्राम्यज्जटामण्डली  
वेगव्याकुलनागनायकफणाफूत्कारवातोच्छलम् ।  
सप्ताम्भोनिधिजन्मचण्डलहरीमज्जन्नभोमण्डल  
ग्रासत्रस्तसुराङ्गनाकलकलक्रीडाविलक्षो हरः ॥९९॥
</details>

<details><summary>मूलम् - ९९</summary>

पायाद् वः सुरदीर्घिकाजलरयभ्राम्यज्जटामण्डली  
वेगव्याकुलनागनायकफणाफूत्कारवातोच्छलम् ।  
सप्ताम्भोनिधिजन्मचण्डलहरीमज्जन्नभोमण्डल  
ग्रासत्रस्तसुराङ्गनाकलकलक्रीडाविलक्षो हरः ॥९९॥
</details>


ब्रह्महरेः । (सु।र। ६८, कर्कराजस्य)  



<details open><summary>विश्वास-प्रस्तुतिः - १००</summary>

सन्ध्याताण्डवडम्बरव्यसनिनो भीमस्य चण्डभ्रमि  
व्यानृत्यद्भुजदण्डमण्डलभुवो झञ्झानिलाः पान्तु वः ।  
येषाम् उच्छलतां जवेन झगिति व्यूहेषु भूमीभृताम्  
उड्डीनेषु विडौजसा पुनर् असौ दम्भोलिर् आलोकितः ॥१००॥
</details>

<details><summary>मूलम् - १००</summary>

सन्ध्याताण्डवडम्बरव्यसनिनो भीमस्य चण्डभ्रमि  
व्यानृत्यद्भुजदण्डमण्डलभुवो झञ्झानिलाः पान्तु वः ।  
येषाम् उच्छलतां जवेन झगिति व्यूहेषु भूमीभृताम्  
उड्डीनेषु विडौजसा पुनर् असौ दम्भोलिर् आलोकितः ॥१००॥
</details>


कस्यचित् । (सु।र। ५०, सू।मु। २।३१)  

