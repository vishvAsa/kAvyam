+++
title = "०४१ कृपणः"

+++


वरं मृतो न तु क्षुद्रस् तथापि महद् अन्तरम् ।  
एकस्य बन्धुर् नादत्ते नामान्य् अस्याखिलो जनः ॥२२०१॥  


शब्दार्णवस्य । (सु।र। १३२३)  


जीवतापि शवेनेव कृपणन न दीयते ।  
मांसं वर्धयतानेन काकस्योपकृतिः कृता ॥२२०२॥  


कविराजस्य । (सु।र। १३२५)  


दृढतरनिबद्धमुष्टेः कोषनिषण्णस्य सहजमलिनस्य ।  
कृपणस्य कृपाणस्य च केवलम् आकारतो भेदः ॥२२०३॥  


गोभटस्य । (सू।मु। ९।१३, सु।र। १३२७)  


असम्भोगेन सामान्यं कृपणस्य धनं परैः ।  
अस्येदम् इति सम्बन्धो हानौ दुःखेन गम्यते ॥२२०४॥  


श्रीव्यासपादानाम् । (सू।मु। ९।१)  


कृपणस्यास्तु दारिद्र्यं कार्पण्यावृतिकारकम् ।  
विभवस् तस्य तद्दोषघोषणापटुडिण्डिमः ॥२२०५॥  


तेषाम् एव । (सु।र। १३२४)  

