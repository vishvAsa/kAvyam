+++
title = "०२१ शौर्यम्"

+++


व्यायामोचितबाहुसाहसवशाद् एको’पि कोपोत्कटं  
वक्षस्य् उत्कटसोढसायकभरो भिन्दन् बहून् विद्विषः ।  
त्वं यस्माद् अयशस् त एव समिति त्रस्तो न शस्त्रक्षतैस्  
तेनैवायशसः परिग्रहम् अमी मुक्तायुधाः कुर्वते ॥१४७१॥  


कमलगुप्तस्य ।  


अयं सेनोत्तंसः करकृतकृपाणो रणभुवि   
द्विषद्भूमीपालाः किम् अपसरत प्राणकृपणाः ।  
किम् अभ्यर्थ्यः पृथ्वीधरकुहरवासो’द्य भवतां   
न किं हृद्या विद्याधरनगरनीलोत्पलदृशः ॥१४७२॥  


कस्यचित् ।  


कः शैलान् गिलति क्षमां चलयति क्षाराम्बुधौ धावति  
को वा चुम्बति सूर्यबिम्बम् अनलज्वालां समालिङ्गति ।  
लीलोल्लासितकृत्तमस्तकम् इव व्यालोलजिह्वालतं  
कस् त्वां काञ्चनभृङ्गसङ्गरजयश्रीघोषणाघोषणाः ॥१४७३॥  


करञ्जधनञ्जयस्य ।  


देव त्वत्तत्प्रतापज्वलनकवलिताः सर्वतो दह्यमानैर्  
अङ्गैर् युक्तं यद् एते हिमगिरिशिखरोत्सङ्गम् ईयुर् नरेन्द्राः ।  
किं तु त्वच्छौर्यलीलाम् अनुहरति पुरः सिंहयूनां निकाये  
तत्राप्य् आतङ्कभाजः क्व ननु विधिहताः स्थैर्यम् आसादयन्ति ॥१४७४॥  


युवराजदिवाकरस्य ।  


नो को’पि श्लोकः ॥१४७५॥  

