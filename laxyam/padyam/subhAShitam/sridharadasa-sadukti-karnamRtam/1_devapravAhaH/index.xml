<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१ देवप्रवाहः on काव्ये विश्वासटिप्पन्यः</title>
    <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/</link>
    <description>Recent content in &#43;१ देवप्रवाहः on काव्ये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/index.xml" rel="self" type="application/rss+xml" />
    <item>
      <title>००० अमरप्रवाहवीचयः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/000_amarapravAhavIchayaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/000_amarapravAhavIchayaH/</guid>
      <description>&lt;p&gt;अथ धाता रविर् ईशप्रणतिमहादेवशिवहरक्रीडाः ।&lt;br&gt;&#xA;प्रश्नोत्तराट्टहासाव् अमुष्य मूर्धीत्तमाङ्गगङ्गा च ॥१॥&lt;br&gt;&#xA;मौलिशशी कोटीरो मुण्डावलिर् अक्षि पुरभिदारम्भः ।&lt;br&gt;&#xA;बाणानलोष्टमूर्तिर् भैरवहरताण्डवारम्भौ ॥२॥&lt;br&gt;&#xA;नृत्यं हरप्रसादनम् अथ गौरी परिणयस्थगौरी च ।&lt;br&gt;&#xA;शृङ्गारो गिरिदुहितुर् दुर्गा काली तथार्धनारीशः ॥३॥&lt;br&gt;&#xA;शृङ्गारी च गजाननशरसम्भवभृङ्गिणः प्रमथाः ।&lt;br&gt;&#xA;अथ हरिहरौ सकान्तौ सुरसिन्धुर् जह्न्कन्यकाशंसा ॥४॥&lt;br&gt;&#xA;मत्स्यकमठसूकरकेशरिनृसिंहपाणिजन्मानः ।&lt;br&gt;&#xA;शृङ्गारी च नृसिंहो वामनमूर्तिस् त्रिविक्रमो भृगुजः ॥५॥&lt;br&gt;&#xA;दाशरथिर् एष विरही हलधरजिनकल्किनोऽथ कृष्णस्य ।&lt;br&gt;&#xA;शिशुताकुमारभावौ स्वप्नायितयौवनक्रीडाः ॥६॥&lt;br&gt;&#xA;प्रश्नोत्तरं च वेणुध्वननं गीतं भुजश् च गिरिधरणम् ।&lt;br&gt;&#xA;उत्कण्ठा गोपवधूसन्देशो हरिर् अमुष्य भक्तिश् च ॥७॥&lt;br&gt;&#xA;उदधिमथनहरिर् अम्बुधिमथनोत्थश्रीः स्वयंवरो लक्ष्म्याः ।&lt;br&gt;&#xA;श्री शृङ्गारः कमलाकमलोपालभवाक् प्रशस्तेन्दुः ॥८॥&lt;br&gt;&#xA;चन्द्रकला शशिबिम्बं प्रौढविधुः सरुचिचन्द्रमा रश्मिः ।&lt;br&gt;&#xA;ज्योत्स्ना कलङ्कतमौडुकैरवसहितेन्दुभावश् च ॥९॥&lt;br&gt;&#xA;मिश्रबहुरूपकास्तङ्गतबहुविषयेन्दवोऽथ गन्धवहः ।&lt;br&gt;&#xA;दक्षिणनदीसमुद्रप्रभातभिन्नश् च पुष्पधन्वा च ॥१०॥&lt;br&gt;&#xA;स्मरशौर्यम् अथोच्चावचम् इति पञ्चोपेतनवतिवीचिभिः ।&lt;br&gt;&#xA;श्रीधरदासेन कृतः कृतिना देवप्रवाहोऽयम् ॥११॥&lt;/p&gt;</description>
    </item>
    <item>
      <title>००१ अथ ब्रह्मवीचिः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/001_atha_brahmavIchiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/001_atha_brahmavIchiH/</guid>
      <description>&lt;p&gt;शम्भोः साक्षात् सखैकः सुरपतिपरो धर्मराजस् तथान्यः&lt;br&gt;&#xA;प्राणा विश्वस्य कस्य प्रथमतरमतः कोऽनु सम्भाषणीयः ।&lt;br&gt;&#xA;कार्यायातान् विदित्वा मुहुर् इति चतुरो लोकपालांश् चतुर्भिर्&lt;br&gt;&#xA;वक्त्रैर् आभाषमाणः समम् उदितरवः पातु पद्मोद्भवो वः ॥१॥&lt;/p&gt;&#xA;&lt;p&gt;पालितस्य ।&lt;/p&gt;&#xA;&lt;p&gt;आगस्कारिणि कालनेमिदलने तत्ताडनार्थं रुषा&lt;br&gt;&#xA;नाभीपङ्कजम् अस्त्रतां गमयितुं जाने प्रयत्ने श्रियः ।&lt;br&gt;&#xA;आवासोन्मथनोपपादितभयभ्रान्तात्मनः सम्भ्रमाद्&lt;br&gt;&#xA;अब्रह्मण्यपराः पुरातनमुनेर् वाचः प्रसीदन्तु वः ॥२॥&lt;/p&gt;&#xA;&lt;p&gt;भट्टश्रीनिवासस्य । (सू।मु। २।१०८)&lt;/p&gt;&#xA;&lt;p&gt;पायाद् वो मधुकैटभासुरवधे विष्णुप्रबोधोद्धुरो&lt;br&gt;&#xA;धाता वक्त्रचतुष्टयं तु युगपद् यस्याभवत्सार्थकम् ।&lt;br&gt;&#xA;एकं स्तौति मुखं शिवाम् इतरद् अप्य् आर्तं वरान् याचते&lt;br&gt;&#xA;दैत्यौ प्रत्य् अपरं वितर्जति हरत्य् अन्यच् छ्रियः सम्भ्रमम् ॥३॥&lt;/p&gt;</description>
    </item>
    <item>
      <title>००२ सूर्यः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/002_sUryaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/002_sUryaH/</guid>
      <description>&lt;p&gt;तुङ्गोदयाद्रिभुजगेन्द्रफणोपलाय&lt;br&gt;&#xA;व्योमेन्द्रनीलतरुकाञ्चनपल्लवाय ।&lt;br&gt;&#xA;संसारसागरसमुत्क्रमियोगिसार्थ&lt;br&gt;&#xA;प्रस्थानपूर्णकलसाय नमः सवित्रे ॥६॥&lt;/p&gt;&#xA;&lt;p&gt;वराहमिहिरस्य । (सु।र। १५०)&lt;/p&gt;&#xA;&lt;p&gt;विष्वग्विसारितिमिरप्रकरावरुद्ध&lt;br&gt;&#xA;त्रैलोक्यनेत्रपुटसिद्धरसायनाय ।&lt;br&gt;&#xA;तुभ्यं नमः कमलषण्डविषादनिद्रा&lt;br&gt;&#xA;विद्रावणोद्यतकराय दिवाकराय ॥७॥&lt;/p&gt;&#xA;&lt;p&gt;श्रीकण्ठस्य ।&lt;/p&gt;&#xA;&lt;p&gt;शुकतुण्डच्छवि सवितुश् चण्डरुचः पुण्डरीकवनबन्धोः ।&lt;br&gt;&#xA;मण्डलम् उदितं वन्दे कुण्डलम् आखण्डलाशायाः ॥८॥&lt;/p&gt;&#xA;&lt;p&gt;विद्यायाः । (सु।र। १४९, शा।प। ८६)&lt;/p&gt;&#xA;&lt;p&gt;जीयाद् एकफलं नभस्तलतरोर् अभ्रंशि सिन्दूरिणी&lt;br&gt;&#xA;मुद्रा कैरवकाननस्य तिमिरस्तेयाय सन्धिर् दिवः ।&lt;br&gt;&#xA;मन्दारस्तवकोन्तरीक्षकवरीभारस्य गौरीपतेः&lt;br&gt;&#xA;कम्पिल्लच्छदपाटलच्छवि कुलच्छत्रं रघूणां रविः ॥९॥&lt;/p&gt;&#xA;&lt;p&gt;हरेः ।&lt;/p&gt;&#xA;&lt;p&gt;आद्यूनस् तमसां चकोररमणीरागाब्धिमन्थाचलो&lt;br&gt;&#xA;जीवातुर् जलजस्य वासवदिशाशैलेन्द्रचूडामणिः ।&lt;br&gt;&#xA;आदेष्टा श्रुतिकर्मणां कुमुदिनीशोकाग्निपूर्णाहुतिर्&lt;br&gt;&#xA;देवः सोमरसायनं विजयते विश्वस्य बीजं रविः ॥१०॥&lt;/p&gt;</description>
    </item>
    <item>
      <title>००३ ईशप्रणतिः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/003_IshapraNatiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/003_IshapraNatiH/</guid>
      <description>&lt;p&gt;मौलौ वेगाद् उदञ्चत्य् अपि चरणभरन्यञ्चदुर्वीतलत्वाद्&lt;br&gt;&#xA;अक्षुण्णस्वर्गलोकस्थितिमुदितसुरश्रेष्ठगोष्ठीस्तुताय ।&lt;br&gt;&#xA;सन्त्रासान् निःसरनत्य् अविरतविषजद्दक्षिणार्धाङ्ग&lt;br&gt;&#xA;बन्धाद् अत्यक्तायाद्रिपुत्र्या तिर्पुरहरजगत्क्लेशहन्त्रे नमस् ते ॥११॥&lt;/p&gt;&#xA;&lt;p&gt;बाणस्य । (सु।र। ५६)&lt;/p&gt;&#xA;&lt;p&gt;नमस् तुङ्गशिरश् चुम्बिचन्द्रचामरचारवे ।&lt;br&gt;&#xA;त्रैलोक्यनगरारम्भमूलस्तम्भाय शम्भवे ॥१२॥&lt;/p&gt;&#xA;&lt;p&gt;(सु।र। ४८)&lt;/p&gt;&#xA;&lt;p&gt;तादृक्सप्तसमुद्रमुद्रितमहीभूभृद्भिर् अभ्रङ्कषैस्&lt;br&gt;&#xA;तावद्भिः परिवारिता पृथुद्वीपैः समन्ताद् इयम् ।&lt;br&gt;&#xA;यस्य स्फारफणामणौ निलयनात् तिर्यक्कलङ्काकृतिः&lt;br&gt;&#xA;शेषः सोऽप्य् अगमद् यदङ्गदपदं तस्मै नमः शम्भवे ॥१३॥&lt;/p&gt;&#xA;&lt;p&gt;बल्लणस्य । (सु।र। ३८)&lt;/p&gt;&#xA;&lt;p&gt;नमस् तस्मै कस्मैचन वचनवित्तेन्द्रिययमी&lt;br&gt;&#xA;यम् ईशानं ज्योतिर्मयम् अयम् उपास्ते मुनिजनः ।&lt;br&gt;&#xA;गुरूपज्ञप्रज्ञामुकुरनिकुरम्बप्रतिफलन्&lt;br&gt;&#xA;निजानन्दज्योत्स्नाभ्युदयभिदुराज्ञानतिमिरः ॥१४॥&lt;/p&gt;&#xA;&lt;p&gt;हरेः ।&lt;/p&gt;&#xA;&lt;p&gt;वृषधन धनदप्रिय प्रियार्ध&lt;br&gt;&#xA;ग्रथनविदग्ध विदग्धचित्तयोने ।&lt;br&gt;&#xA;पुरहर हरिणाङ्कचूड चूडा&lt;br&gt;&#xA;भुजगभयङ्कर धूर्जटे नमस् ते ॥१५॥&lt;/p&gt;</description>
    </item>
    <item>
      <title>००४ महादेवः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/004_mahAdevaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/004_mahAdevaH/</guid>
      <description>&lt;p&gt;शिल्पं त्रीणि जगन्ति यस्य कविता यस्य त्रिवेदी गुरोर्&lt;br&gt;&#xA;यश् चक्रे त्रिपुरव्ययं त्रिपथगा यन्मूर्ध्नि माल्यायते ।&lt;br&gt;&#xA;त्रीन् कालान् इव वीक्षितुं वहति यो विस्फूर्जदक्ष्णां त्रयं&lt;br&gt;&#xA;स त्रैगुण्यपरिच्छेदो विजयते देवस् त्रिशूलायुधः ॥१६॥&lt;/p&gt;&#xA;&lt;p&gt;वसुकल्पदत्तस्य । (सु।र। ३०)&lt;/p&gt;&#xA;&lt;p&gt;अर्वाञ्चत्पञ्चशाखः स्फुरदुपरिजटामण्डलः संश्रितानां&lt;br&gt;&#xA;नित्यापर्णोऽपि तापत्रितयम् अपनयन् स्थाणुर् अव्याद् अपूर्वः ।&lt;br&gt;&#xA;यः प्रोन्मीलत्कपर्दैः शिरसि विरचिताबालबन्धे द्युसिन्धोः&lt;br&gt;&#xA;पाथोभिर् लब्धसेकः फलति फलशतं वाञ्छितं भक्तिभाजाम् ॥१७॥&lt;/p&gt;&#xA;&lt;p&gt;जह्नोः ।&lt;/p&gt;&#xA;&lt;p&gt;कामं मा कामयध्वं वृषम् अपि च भृशं माद्रियध्वं न वित्ते&lt;br&gt;&#xA;चित्तं दत्त श्रयध्वं परम् अमृतफला या कला ताम् इहैकाम् ।&lt;br&gt;&#xA;इत्थं देवः स्मरारिर् वृषम् अधरचरीकृत्य मूर्त्यैव दित्सन्&lt;br&gt;&#xA;निःस्वो विश्वोपदेशानमृतकरकलाशेखरस् त्रायतां वः ॥१८॥&lt;/p&gt;</description>
    </item>
    <item>
      <title>००५ शिवः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/005_shivaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/005_shivaH/</guid>
      <description>&lt;p&gt;वेदान्तेषु यम् आहुर् एकपुरुषं व्याप्य स्थितं रोदसी&lt;br&gt;&#xA;यस्मिन्न् ईश्वर इत्य् अनन्यविषयः शब्दो यथार्थाक्षरः ।&lt;br&gt;&#xA;अन्तर्यश् च मुमुक्षुभिर् नियमितप्राणादिभिर् मृग्यते&lt;br&gt;&#xA;स स्थाणुः स्थिरभक्तियोगसुलभो निःश्रेयसायास्तु वः ॥२१॥&lt;/p&gt;&#xA;&lt;p&gt;कालिदासस्य । (विक्। १।१)&lt;/p&gt;&#xA;&lt;p&gt;कण्ठच्छायमिषेण कल्परजनीम् उत्तंसमन्दाकिनी&lt;br&gt;&#xA;रूपेण प्रलयाब्धिम् ऊर्ध्वनयनव्याजेन कल्पाजलम् ।&lt;br&gt;&#xA;भूषापन्नगकेलिपानकपटाद् एकोनपञ्चाशतं&lt;br&gt;&#xA;वातान् अप्य् उपसंहरन्न् अवतु वः कल्पान्तशान्तौ शिवः ॥२२॥&lt;/p&gt;&#xA;&lt;p&gt;चित्तपस्य ।&lt;/p&gt;&#xA;&lt;p&gt;क्वाप्य् अग्निः क्वचिद् अद्रिभूर् नरशिरःकीर्णा क्वचिन् निम्नगा&lt;br&gt;&#xA;रूक्षा क्वापि जटा क्वचिद् विषधरा रौद्रं विषं कुत्रचित् ।&lt;br&gt;&#xA;तादृग् भूतगणैर् वृतो मम चिताभस्मोर्मिकिर्मीरितः&lt;br&gt;&#xA;संसारं प्रतिमुच्य यातुर् अपुनर्योगाय पन्थाः शिवः ॥२३॥&lt;/p&gt;</description>
    </item>
    <item>
      <title>००६ हरशृङ्गारः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/006_harashRngAraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/006_harashRngAraH/</guid>
      <description>&lt;p&gt;एवं स्थापय सुभ्रु बाहुलतिकाम् एवं कुरु स्थानकं&lt;br&gt;&#xA;नात्युच्चैर् नम कुञ्चिताग्रचरणं मां पश्य तावत् क्षणम् ।&lt;br&gt;&#xA;गौरीं नर्तयतः स्ववक्त्रमुरजेनाम्भोधरध्वानिना&lt;br&gt;&#xA;शम्भोर् वः सुखयन्तु लम्भितलयच्छेदाहतास् तालिकाः ॥२६॥&lt;/p&gt;&#xA;&lt;p&gt;योगेश्वरस्य । (सु।र। ६०)&lt;/p&gt;&#xA;&lt;p&gt;तस्या नाम मया कथं कथम् अपि भ्रान्त्या समुच्चारितं&lt;br&gt;&#xA;जानास्य् एव ममाशयं तव कृते गौरि प्रसन्ना भव ।&lt;br&gt;&#xA;क्षान्तिः स्वीक्रियतां दयावति मयि क्रोधः परित्यज्यता&lt;br&gt;&#xA;मित्येवं बहु जल्पतः स्मररिपोः प्रेमाञ्जलिः पातु वः ॥२७॥&lt;/p&gt;&#xA;&lt;p&gt;चक्रपाणेः ।&lt;/p&gt;&#xA;&lt;p&gt;बालः सुन्दरि चन्द्रमाः स्रुतसुधाधाराभिराप्यायितो&lt;br&gt;&#xA;निद्राम् एति फणीश्वरः सुरधुनी रुद्धा जटावल्लिभिः ।&lt;br&gt;&#xA;इत्थं मन्मथकेलिकौतुकविधौ व्रीडावतीं पार्वतीं&lt;br&gt;&#xA;पायाद् वः प्रतिबोधयन् नववधूं चन्द्रार्धचूडामणिः ॥२८॥&lt;/p&gt;</description>
    </item>
    <item>
      <title>००७ शिवयोः प्रश्नोत्तरम्</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/007_shivayoH_prashnottaram/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/007_shivayoH_prashnottaram/</guid>
      <description>&lt;p&gt;कस्मात् पार्वति निष्ठुरासि सहज शैलीद्भवानाम् इदं&lt;br&gt;&#xA;निःस्नेहासि कुतो न भस्मपरुषः स्नेहं क्वचिन् निन्दति ।&lt;br&gt;&#xA;कोपस् ते मयि निष्फलः प्रियतमे स्थाणौ फलं किं भवेद्&lt;br&gt;&#xA;इत्थं निर्वचनीकृतो दयितया शम्भुः शिवायास् तु वः ॥३१॥&lt;/p&gt;&#xA;&lt;p&gt;भोजदेवस्य । (सु।र। ३५)&lt;/p&gt;&#xA;&lt;p&gt;किं गौरि मां प्रति रुषा ननु गौः किम् अस्मि&lt;br&gt;&#xA;कुप्यामि कं प्रति मयीत्य् अनुमानतोऽहम् ।&lt;br&gt;&#xA;जानामि सत्यम् औनामनत एव स त्वम्&lt;br&gt;&#xA;इत्थं गिरो गिरिभुवः कुटिला जयन्ति ॥३२॥&lt;/p&gt;&#xA;&lt;p&gt;रुद्रटस्य । (काव्यालङ्कार २।१५, सू।मु। ९९।६)&lt;/p&gt;&#xA;&lt;p&gt;केयं मूर्ध्न्य् अन्धकारे तिमिरम् इह कुतः सुभ्रु कान्तेन्दुयुक्ते&lt;br&gt;&#xA;कान्ताप्य् अत्रैव कामिन् ननु जलम् उमया पृष्टम् एतावद् एव ।&lt;br&gt;&#xA;नाहं द्वन्द्वं करोमि व्यपनय शिरसस् तूर्णम् एनाम् इदानीम्&lt;br&gt;&#xA;एवं प्रोक्तं भवान् या प्रतिवचनजडः पातु वो मन्मथारिः ॥३३॥&lt;/p&gt;</description>
    </item>
    <item>
      <title>००८ हरहास्यम्</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/008_harahAsyam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/008_harahAsyam/</guid>
      <description>&lt;p&gt;पाणौ कङ्कणम् उत्फणः फणिपतिर् नेत्रं ज्वलत्पावकं&lt;br&gt;&#xA;कण्ठः कुण्ठितकालकूटकुटिलो वस्त्रं गजेन्द्राजिनम् ।&lt;br&gt;&#xA;गौरीलोचनलोभनाय सुभगो वेषो वरस्येति मे&lt;br&gt;&#xA;गण्डोल्लासविभावितः पशुपतेर् हासोद्गमः पातु वः ॥३६॥&lt;/p&gt;&#xA;&lt;p&gt;रुद्रटस्य । (शृ।ति। ३।२अ)&lt;/p&gt;&#xA;&lt;p&gt;उद्दामदन्तरुचिपल्लवितार्धचन्द्र&lt;br&gt;&#xA;ज्योत्स्नानिपीततिमिरप्रकरावरोधः ।&lt;br&gt;&#xA;श्रेयांसि वो दिशतु ताण्डवितस्य शम्भोर्&lt;br&gt;&#xA;अम्भोधरावलिघनध्वनिर् अट्टहासः ॥३७॥&lt;/p&gt;&#xA;&lt;p&gt;सङ्घमित्रस्य । (सु।र। ४१)&lt;/p&gt;&#xA;&lt;p&gt;मातर् ब्रूहि किम् एतद् अञ्जलिपुटे तातेन गोपायितं&lt;br&gt;&#xA;वत्स स्वादुफलं प्रयच्छति न मे गत्वा गृहाण स्वयम् ।&lt;br&gt;&#xA;मात्रैवं प्रहिते गुहे विघटयत्य् आकृष्य सन्ध्याञ्जलिं&lt;br&gt;&#xA;शम्भोर् भग्नसमाधिरुद्धमनसो हास्योद्गमः पातु वः ॥३८॥&lt;/p&gt;&#xA;&lt;p&gt;योगेश्वरस्य । (सु।र। ५९)&lt;/p&gt;</description>
    </item>
    <item>
      <title>००९ हरशिरः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/009_harashiraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/009_harashiraH/</guid>
      <description>&lt;p&gt;त्वङ्गद्गङ्गम् उदञ्चदिन्दुशकलं भ्रश्यत्कपालावलि&lt;br&gt;&#xA;क्रोडभ्राम्यदमन्दमारुतचयस्फारीभवद्भाङ्कृति ।&lt;br&gt;&#xA;पायाद् वो घनताण्डवव्यतिकरप्राग्भारखेदस्खल&lt;br&gt;&#xA;द्भोगीन्द्रश्लथपिङ्गलोत्कटजटाजूटं शिरो धूर्जटेः ॥४१॥&lt;/p&gt;&#xA;&lt;p&gt;वीर्यमित्रस्य । (सु।र। ४२)&lt;/p&gt;&#xA;&lt;p&gt;सन्ध्याताण्डवितस्य खण्डपरशोर् अव्याज् जगन्ति ज्वलल्&lt;br&gt;&#xA;लालाटाक्षिपुटोद्भवानलशिखालीढेन्दुलेखं शिरः ।&lt;br&gt;&#xA;भ्रश्यत्कृत्ति चलन्महाहिविगलद्व्योमापगाम्बुस्खलत्&lt;br&gt;&#xA;खण्डेन्दूच्छलभूतिचटुलभ्राम्यज्जटासन्तति ॥४२॥&lt;/p&gt;&#xA;&lt;p&gt;योगेश्वरस्य ।&lt;/p&gt;&#xA;&lt;p&gt;धूमोद्भेदानभिज्ञस्फुरदन,अम् अनाघ्रातपङ्काधिकार&lt;br&gt;&#xA;प्रेङ्खत्कल्लोलवारिव्यतिकरम् अनघस्पर्शजाग्रत्कपालम् ।&lt;br&gt;&#xA;अज्ञातास्तत्रियामादयितम् अविदितप्राणिहिंसोरगस्रग्&lt;br&gt;&#xA;भूतेशस्य प्रभूताद्भुतम् अवतु शिरः श्रेयसां सन्ततिं वः ॥४३॥&lt;/p&gt;&#xA;&lt;p&gt;वैद्यगदाधरस्य ।&lt;/p&gt;&#xA;&lt;p&gt;नाट्यावेगविनिःसृतत्रिपथगावारिप्रवाहाकुलः&lt;br&gt;&#xA;शीघ्रभ्रान्तिवशाल् ललाटनयनज्वालातडिद्भीषणः ।&lt;br&gt;&#xA;मुण्डालीकुहरप्रसर्पदनिलास्फालप्रयुक्तध्वनिः&lt;br&gt;&#xA;प्रावृट्काल इवोदितः शिवशिरोमेघः शिवायास् तु वः ॥४४॥&lt;/p&gt;&#xA;&lt;p&gt;कस्यचित् ।&lt;/p&gt;&#xA;&lt;p&gt;अन्तःस्वीकृतजाह्नवीजलम् अतिस्वच्छन्दरत्नाङ्कुर&lt;br&gt;&#xA;श्रेणीशोणभुजङ्गनायकफणाचक्रील् लसत्पल्लवम् ।&lt;br&gt;&#xA;भूयाद् अभुयदाय मोक्षनगरप्रस्थानभाजम् इतः&lt;br&gt;&#xA;प्रत्यूहप्रशमैकपूर्णकलशप्रायं शिरो धूर्जटेः ॥४५॥&lt;/p&gt;</description>
    </item>
    <item>
      <title>०१० हरशिरोगङ्गा</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/010_harashirogangA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/010_harashirogangA/</guid>
      <description>&lt;p&gt;कपाले गम्भीरः कुहरिणि जटासन्धिषु कृशः&lt;br&gt;&#xA;समुत्तानश् चूडाभुजगमणिबन्धव्यतिकरे ।&lt;br&gt;&#xA;मृदुर् लेखाकोणे रयवशविलोलस्य शशिनः&lt;br&gt;&#xA;पुनीताद् दीर्घं वो हरशिरसि गङ्गाकलकलः ॥४६॥&lt;/p&gt;&#xA;&lt;p&gt;योगेश्वरस्य । (सु।र। ५३)&lt;/p&gt;&#xA;&lt;p&gt;स जयति गाङ्गजलौघः शम्भोर् उत्तुङ्गमौलिविनिविष्टः ।&lt;br&gt;&#xA;मज्जति पुनर् उन्मज्जति चन्द्रकला यत्र शफरीव ॥४७॥&lt;/p&gt;&#xA;&lt;p&gt;कस्यचित् । (सु।र। ४५)&lt;/p&gt;&#xA;&lt;p&gt;यच्चन्द्रकोटिकरकोरकभावभाजि&lt;br&gt;&#xA;बभ्राम बभ्रुणि जटापटले हरस्य ।&lt;br&gt;&#xA;तद् वः पुनातु हिमशैलशिलानिकुञ्ज&lt;br&gt;&#xA;सात्कारडम्बरविरावि सुरापगाम्भः ॥४८॥&lt;/p&gt;&#xA;&lt;p&gt;कस्यचित् । (स।क।आ। १।७७)&lt;/p&gt;&#xA;&lt;p&gt;गौरीविभज्यमानार्धसङ्कीर्णे हरमूर्धनि ।&lt;br&gt;&#xA;अम्ब द्विगुणगम्भीरे भागीरथि नमोऽस्तु ते ॥४९॥&lt;/p&gt;&#xA;&lt;p&gt;कस्यचित् । (सु।र। ७८, सू।मु। १।२४)&lt;/p&gt;</description>
    </item>
    <item>
      <title>०११ हरशिरश्चन्द्रः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/011_harashirashchandraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/011_harashirashchandraH/</guid>
      <description>&lt;p&gt;स वः पायाद् इन्दुर् नवविसलताकोटिकुटिलः&lt;br&gt;&#xA;स्मरारेर् यो मूर्ध्नि ज्वलनकपिशे भाति निहितः ।&lt;br&gt;&#xA;स्रवन्मन्दाकिन्याः प्रतिदिवससिक्तेन पयसा&lt;br&gt;&#xA;कपालेनोन्मुक्तः स्फटिकधवलेनाङ्कुर इव ॥५१॥&lt;/p&gt;&#xA;&lt;p&gt;राजशेखरस्य । (सु।र। ४६)&lt;/p&gt;&#xA;&lt;p&gt;व्यलीके पार्वत्याः परिलघुलवैर् अञ्जनजुषः&lt;br&gt;&#xA;पतद्भिर् बाष्पस्य क्रमलिखितलक्ष्म्या विजयते ।&lt;br&gt;&#xA;लसल्लीलाचन्द्रश् चरणगतमौलेः स्मरजितः&lt;br&gt;&#xA;किरद्भिः स्वज्योत्स्नानखमणिभिर् आपूरितकणः ॥५२॥&lt;/p&gt;&#xA;&lt;p&gt;वामनस्य ।&lt;/p&gt;&#xA;&lt;p&gt;शम्भोर् इन्दुकला शिवं विशतु वो यस्याः प्रतिच्छायिकां&lt;br&gt;&#xA;त्रिस्रोतःपतिताम् अनेककुटिलीभावं गतां वीचिभिः ।&lt;br&gt;&#xA;सेनानीर् अवलोकते ध्वजपटाकूतेन कात्यायनी&lt;br&gt;&#xA;मल्लीदामस्मीहया निजवधूबोधेन नागाधिपः ॥५३॥&lt;/p&gt;&#xA;&lt;p&gt;उमापतेः ।&lt;/p&gt;&#xA;&lt;p&gt;अमुद्रकुमुदत्विषः स्फुरितफेनलक्षीस्पृशो&lt;br&gt;&#xA;मरालकुलविभ्रमाः शफरफाललीलाभृतः ।&lt;br&gt;&#xA;जयन्ति गिरिजापतेस् तरलमौलिमन्दाकिनी&lt;br&gt;&#xA;तरङ्गचयचुम्बिनस् तुहिनदीधितेर् अंशवः ॥५४॥&lt;/p&gt;</description>
    </item>
    <item>
      <title>०१२ हरजटा</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/012_harajaTA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/012_harajaTA/</guid>
      <description>&lt;p&gt;ज्वालेवोर्ध्वविसर्पिणी परिणतस्यान्तस् तपस् तेजसो&lt;br&gt;&#xA;गङ्गातोयतरङ्गसर्पवसतिर् वल्मीकलक्ष्मीर् इव ।&lt;br&gt;&#xA;सन्द्येवार्द्रमृणालकोमलतनोर् इन्दोः सहस्थायिनी&lt;br&gt;&#xA;पायाद् वस् तरुणांशुकपिला शम्भोर् जटासंहतिः ॥५६॥&lt;/p&gt;&#xA;&lt;p&gt;रविनागस्य । (सु।र। ५५)&lt;/p&gt;&#xA;&lt;p&gt;चूडापीडनिबद्धवासुकिफणाफूत्कारनिर्यद्विष&lt;br&gt;&#xA;ज्वालाजृम्भितमत्स्यकच्चपवधूलीढेन्दुलेखामृतम् ।&lt;br&gt;&#xA;अव्याद् वः स्मरसूदनस्य मदनक्रीडाकचाकर्षणश्&lt;br&gt;&#xA;च्योतन्नाकसरित्सरोषगिरिजादृष्टं जटामण्डलम् ॥५७॥&lt;/p&gt;&#xA;&lt;p&gt;भवभूतेः ।&lt;/p&gt;&#xA;&lt;p&gt;क्वचिद् अमरसरित् क्वचित् कपालं&lt;br&gt;&#xA;क्वचिद् उरगाः क्वचिद् ऐन्दवी च लेखा ।&lt;br&gt;&#xA;इति विषमविभूषणैर् उपेता&lt;br&gt;&#xA;प्रमथपतेर् अवताज् जटाटवी ॥५८॥&lt;/p&gt;&#xA;&lt;p&gt;दण्डिनः ।&lt;/p&gt;&#xA;&lt;p&gt;उत्पत्रेव दृशोर्चिषा कुसुमितेवेन्दोः करैर् भोगिभिः&lt;br&gt;&#xA;सारोहेव जटाटवी फलतु वः श्रेयो भवानीपतेः ।&lt;br&gt;&#xA;यत्पर्यन्तविवर्तिनः सुरसरित्पूरस्य भूरिस्फुरत्&lt;br&gt;&#xA;फेनेण्डूकविलासम् अञ्चति विधेर् जीर्णा कपालावली ॥५९॥&lt;/p&gt;</description>
    </item>
    <item>
      <title>०१३ हरकपालः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/013_harakapAlaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/013_harakapAlaH/</guid>
      <description>&lt;p&gt;शान्त्यै वोऽस्तु कपालदाम जगतां पतुर् यदीयां लिपिं&lt;br&gt;&#xA;क्वापि क्वापि गणाः पठन्ति पदशो नातिप्रसिद्धाक्षरम् ।&lt;br&gt;&#xA;विश्वं स्रक्ष्यति वक्ष्यति क्षितिम् अपाम् ईशिष्यते शिष्यते&lt;br&gt;&#xA;नागान् रागिषु रंस्यते स्यति जगन् निर्वेक्ष्यति द्याम् इति ॥६१॥&lt;/p&gt;&#xA;&lt;p&gt;कस्यचित् । (सु।र। ५४)&lt;/p&gt;&#xA;&lt;p&gt;गाढग्रन्थिप्रफुल्लद्गलविकलफणापीठनिर्यद्विषाग्नि&lt;br&gt;&#xA;ज्वालानिष्टप्तचन्द्रद्रवदमृतरसप्रोषितप्रेतभावाः ।&lt;br&gt;&#xA;उज्जृम्भा बभ्रुनेत्रद्युइत्म् असकृदसृक्तृष्णयालोकयन्त्यः&lt;br&gt;&#xA;पान्तु त्वां नागनालग्रथितशवशिरःश्रेणयो भैरवस्य ॥६२॥&lt;/p&gt;&#xA;&lt;p&gt;भवभूतेः । (सु।र। ३९)&lt;/p&gt;&#xA;&lt;p&gt;जयति भुजगरज्जुग्रन्थिनिष्पीडितेन्दु&lt;br&gt;&#xA;स्रवदमृतनिवृत्तप्रेतभावैः कपालैः ।&lt;br&gt;&#xA;विरचितनुतिबन्धो मूर्ध्नि सद्यः पुरारेः&lt;br&gt;&#xA;परिणतबहुकल्पब्रह्मणां ब्रह्मघोषः ॥६३॥&lt;/p&gt;&#xA;&lt;p&gt;कस्यचित् । (स।क।आ। १।८४)&lt;/p&gt;&#xA;&lt;p&gt;लिप्ता लालाटनेत्रस्फुरदुरुदहनज्वालजालप्रतापोत्&lt;br&gt;&#xA;ताम्यत्कोटीर् अभारस्थिरशशिशकलप्रस्रुताभिः सुधाभिः ।&lt;br&gt;&#xA;अन्तर्नृत्यप्रमोदप्रचलितशिरश् चन्द्रमौलेः कपालाः&lt;br&gt;&#xA;कल्याणं वः क्रियासुः स्तुतिम् अभिधतस् ताण्डवाडम्बरेषु ॥६४॥&lt;/p&gt;</description>
    </item>
    <item>
      <title>०१४ हरनयनम्</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/014_haranayanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/014_haranayanam/</guid>
      <description>&lt;p&gt;धूमश्यामककुम्भि भूधरतटत्रुय्द्यद्दृषन्ति स्फुटा&lt;br&gt;&#xA;टोपोल्लुण्ठितसागराम्पि विकलव्यालोकभास्वन्ति च ।&lt;br&gt;&#xA;दृप्यत्तूर्णमरुन्ति कातरतरभ्रश्यज्जगन्ति प्रभोर्&lt;br&gt;&#xA;उद्यन्ति त्रिपुरान्तकृन्ति नयनाद् अर्चींषि पुष्यन्तु वः ॥६६॥&lt;/p&gt;&#xA;&lt;p&gt;कस्यचित् ।&lt;/p&gt;&#xA;&lt;p&gt;यज्ज्योतिर् द्वादशार्कं हिमगिरिदुहितुर् यन् निशाकेलिदीपो&lt;br&gt;&#xA;यत् कन्दर्पास्थिभस्मीकरणतरुणिताभ्यन्तरज्वाललेखम् ।&lt;br&gt;&#xA;कल्पान्ते जुह्वतो यत् त्रिभुवनसमिधं वेधसः पुण्यवह्निर्&lt;br&gt;&#xA;बिभ्राणं बभ्रुकान्तिं त्रिनयननयनज्योतिर् अस्तु श्रिये वः ॥६७॥&lt;/p&gt;&#xA;&lt;p&gt;अंशुधरस्य ।&lt;/p&gt;&#xA;&lt;p&gt;आनन्दस्तिमिताः समाधिषु मुखे गौर् या विलासालसाः&lt;br&gt;&#xA;सम्भ्रान्ताः क्षणम् अद्भुताः क्षणम् अथ स्मेरा निजे वैकृते ।&lt;br&gt;&#xA;क्रूराः कृष्टशरासने मनसिजे दग्धे घृणाकूणितास्&lt;br&gt;&#xA;तत्कान्तारुदितेश्रुपूरतरलाः शम्भोर् दृशः पान्तु वः ॥६८॥&lt;/p&gt;&#xA;&lt;p&gt;कस्यचित् ।&lt;/p&gt;&#xA;&lt;p&gt;पक्ष्मालीपिङ्गलिम्नः कण इव तडितां यस्य कृत्स्नः समूहो&lt;br&gt;&#xA;यस्मिन् ब्रह्माण्डमीषद्विघटितमुकुले कालयज्वा जुहाव ।&lt;br&gt;&#xA;अर्चिर् निष्टप्तचूडाशशिगलितसुधाघोरझाङ्कारिकोणं&lt;br&gt;&#xA;तार्तीयोकं पुरारेर् तद् अवतु मदनप्लीषणं लोचनं वः ॥६९॥&lt;/p&gt;</description>
    </item>
    <item>
      <title>०१५ त्रिपुरदाहारम्भः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/015_tripuradAhArambhaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/015_tripuradAhArambhaH/</guid>
      <description>&lt;p&gt;संरब्धाङ्घ्रिनिवेशनाद् अनिभृतं सर्वंसहाविग्रहे&lt;br&gt;&#xA;वीतालम्बनम् आरसातलम् अधोविस्त्रंसिनि स्यन्दने ।&lt;br&gt;&#xA;याते दृक्पथदूरतां मयपुरे देवस्य भूतप्रभोर्&lt;br&gt;&#xA;द्राग्विश्वम्भरबाणमोक्षविषयो यत्नः शिवायास्तु वः ॥७१॥&lt;/p&gt;&#xA;&lt;p&gt;वैद्यगदाधरस्य ।&lt;/p&gt;&#xA;&lt;p&gt;चापोत्क्षेपापसर्पद्वलयफणिगुणोत्तंसितापाङ्गभित्ति&lt;br&gt;&#xA;प्रत्यालीढानुबन्धोच्छलितजलनिधिव्याप्तवेलोपकण्ठम् ।&lt;br&gt;&#xA;उन्मीलद्भालवह्नि क्रमशिथिलजटालम्बिगङ्गेन्दुलेखं&lt;br&gt;&#xA;भूयाद् वश् चन्द्रमौलेर् मयनगरभिदः सौष्ठवं मङ्गलाय ॥७२॥&lt;/p&gt;&#xA;&lt;p&gt;जलचन्द्रस्य ।&lt;/p&gt;&#xA;&lt;p&gt;सङ्व्यानांशुकपल्लवेषु तरलं वेणीगुणेषु स्थितं&lt;br&gt;&#xA;मन्दं कञ्चुकसन्धिषु स्तनतटोत्सङ्गेषु दीप्तार्चिषम् ।&lt;br&gt;&#xA;आलोक्य त्रिपुरावरोधनवधूवर्गस्य धूमध्वजं&lt;br&gt;&#xA;हस्तस्रस्तशरासनो विजयते देवो दयार्द्रेक्षणः ॥७३॥&lt;/p&gt;&#xA;&lt;p&gt;मयूरस्य । (सु।र। ६१)&lt;/p&gt;&#xA;&lt;p&gt;वाणीभूतपुराणपूरुषधृतिप्रत्याशया धाविते&lt;br&gt;&#xA;निद्रातीक्षणजाशुशुक्षणिकणक्लान्ते शकुन्तेश्वरे ।&lt;br&gt;&#xA;नम्रोन्नम्रभुजङ्गपुङ्गवगुणव्याकृष्टबाणासन&lt;br&gt;&#xA;क्षिप्तास्त्रस्य पुरद्रुहो विजयते सन्धानसीमाश्रमः ॥७४॥&lt;/p&gt;&#xA;&lt;p&gt;मुरारेः । (अर् ७।११४, सु।र। ३१)&lt;/p&gt;</description>
    </item>
    <item>
      <title>०१६ हरबाणः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/016_harabANaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/016_harabANaH/</guid>
      <description>&lt;p&gt;क्षिप्तो हस्तावलग्नः प्रसभम् अभिहतोऽप्य् आददानोऽंशुकान्तं&lt;br&gt;&#xA;गृह्णन् केशेष्व् अपास्तश् चरणनिपतितो नेक्षितः सम्भ्रमेण ।&lt;br&gt;&#xA;आलिङ्गन् योऽवधूतस् त्रिपुरयुवतिभिः साश्रुनेत्रोत्पलाभिः&lt;br&gt;&#xA;कामीवार्द्रापराधः स दहतु दुरितं शाम्भवो वः शराग्निः ॥७६॥&lt;/p&gt;&#xA;&lt;p&gt;अमरोः । (अमरु २; सु।र। ४९)&lt;/p&gt;&#xA;&lt;p&gt;सिन्दूरश्रीर् ललाटे कनकरसमयः कर्णपाशावतंसो&lt;br&gt;&#xA;वक्त्रे ताम्बूलरागः पृथुकुचकलसे कुङ्कुमस्यानुलेपः ।&lt;br&gt;&#xA;दैत्याधीशाङ्गनानां जघनपरिसरे लाक्षिकक्षौमलक्ष्मी&lt;br&gt;&#xA;रश्रेयांसि क्षिणोतु त्रिपुरहरशरोद्गारजन्मानलो वः ॥७७॥&lt;/p&gt;&#xA;&lt;p&gt;मङ्गलस्य । (सु।र। ६७)&lt;/p&gt;&#xA;&lt;p&gt;विष्वग् व्याधूय धूमप्रचययवनिकां स्फायमानस्फुलिङ्ग&lt;br&gt;&#xA;व्याजाद् अवकीर्य पुष्पाञ्जलिम् उपरि पदं न्यस्यतो मन्दिराणाम् ।&lt;br&gt;&#xA;स्वच्छन्दाभोगसीमा महति मयपुरे दत्तरौद्राङ्गराग&lt;br&gt;&#xA;व्याप्ताशेषस्य विश्वेश्वरशरशिखिनस् ताण्डवं नः पुनातु ॥७८॥&lt;/p&gt;</description>
    </item>
    <item>
      <title>०१७ अष्टमूर्तिः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/017_aShTamUrtiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/017_aShTamUrtiH/</guid>
      <description>&lt;p&gt;पयोदानां पन्थाः कवलविषयो वा परिमलं&lt;br&gt;&#xA;वहन् बिभ्राणो वा सुहृदपसुहृद् वा जलरुहाम् ।&lt;br&gt;&#xA;ददद् गृह्णानो वा हविर् इति मुहुर् यस्य विबुधाः&lt;br&gt;&#xA;स्तुवन्त्य् अष्टौ मूर्तीः स जगद् अवताद् अन्धकरिपुः ॥८१॥&lt;/p&gt;&#xA;&lt;p&gt;श्रीहनूमतः ।&lt;/p&gt;&#xA;&lt;p&gt;दिक्कालात्मसमैव यस्य विभुता यस् तत्र विद्योतते&lt;br&gt;&#xA;यत्रामुष्य सुधीभवन्ति किरणा राशेः स यासाम् अभूत् ।&lt;br&gt;&#xA;यस् तत्पित्तम् उषःसु योऽस्य विधये यस् तस्य जीवातवे&lt;br&gt;&#xA;वोढा यद् गणम् एष मन्मथरिपोस् ताः पान्तु वो मूर्तयः ॥८२॥&lt;/p&gt;&#xA;&lt;p&gt;चित्तपस्य । (कुवल्। १०५६)&lt;/p&gt;&#xA;&lt;p&gt;मौलिं नेनोक्ति भालं तिलकयति तनोर् अङ्गरागं विधत्ते&lt;br&gt;&#xA;धम्मिल्लं सन्दधाति प्रथयति शिरसि व्यक्तम् उत्तंसलक्ष्मीम् ।&lt;br&gt;&#xA;सम्प्रीणीते भुजङ्गान् अपनयति रसं वेत्ति सम्मोदमुद्रां&lt;br&gt;&#xA;याभिः शृङ्गारबन्धस् तनुभिर् इव शिवस् ताभिर् अस्तु श्रिये वः ॥८३॥&lt;/p&gt;</description>
    </item>
    <item>
      <title>०१८ भैरवः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/018_bhairavaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/018_bhairavaH/</guid>
      <description>&lt;p&gt;खट्वाङ्गीकृतधूमकेतुधटितप्रेताधिराट्पञ्जर&lt;br&gt;&#xA;प्रोतब्रह्मशिरः कपालवलयं बिभ्रज्जटामण्डलम् ।&lt;br&gt;&#xA;कण्ठे सप्तमहर्षिवक्त्ररचिताम् एकावलीम् उद्वहन्&lt;br&gt;&#xA;पायाद् वः सुलभव्रतोपकरणः कल्पान्तकापालिकः ॥८६॥&lt;/p&gt;&#xA;&lt;p&gt;कस्यचित् ।&lt;/p&gt;&#xA;&lt;p&gt;सद्यः प्रध्वस्तदेवासुरसरसशिरःश्रेणिशोणारविन्द&lt;br&gt;&#xA;स्रग्दामानद्धमूर्तेर् घनरुधिरकणक्लिन्नचर्मांशुकस्य ।&lt;br&gt;&#xA;निष्पर्यायत्रिलोकीभवकवलरसव्यात्तवक्त्रस्य जीयाद्&lt;br&gt;&#xA;आनन्दः कालरात्रीकुचकलसपरीरम्भिणो भैरवस्य ॥८७॥&lt;/p&gt;&#xA;&lt;p&gt;उमापतिधरस्य ।&lt;/p&gt;&#xA;&lt;p&gt;वैकुण्ठस्य करङ्कम् अङ्कनिहितं स्रष्टुः कपालं करे&lt;br&gt;&#xA;प्रत्यङ्गं च विभूषणं विरचितं नाकौकसां कीकसैः ।&lt;br&gt;&#xA;भस्म स्थावरजङ्गमस्य जगतः शुभ्रं तनौ बिभ्रतः&lt;br&gt;&#xA;कल्पान्तेषु कपालिनो विजयते रौद्रं कपालव्रतम् ॥८८॥&lt;/p&gt;&#xA;&lt;p&gt;भवभूतेः ।&lt;/p&gt;&#xA;&lt;p&gt;एकाम्भोधीकृतायां भुवि जगद् अखिलं निर्जनीकृत्य खेलन्&lt;br&gt;&#xA;देवः कालीसहायः प्रसभविहरणोन्मुक्तलीलाट्टहासः ।&lt;br&gt;&#xA;सद्यो दंष्ट्रांशुभिन्ने तमसि निजवपुर्बिम्बम् आलोक्य कस् त्वं&lt;br&gt;&#xA;कस् त्वं ब्रूहीति कोपाद् अभिदधद् अभयं भैरवश् चेष्टतां वः ॥८९॥&lt;/p&gt;</description>
    </item>
    <item>
      <title>०१९ हरनृत्यारम्भः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/019_haranRtyArambhaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/019_haranRtyArambhaH/</guid>
      <description>&lt;p&gt;आर्द्रां कण्ठे मुखाब्जस्रजम् अवनमयत्य् अम्बिका जानुलम्बां&lt;br&gt;&#xA;स्थाने क्ट्वेन्दुलेखां निविडयति जटापन्नगेन्द्रेण नन्दी ।&lt;br&gt;&#xA;कालः कृत्तिं निबध्नात्य् उपनयति करे कालरात्रिः कपालं&lt;br&gt;&#xA;शम्भोर् नृत्यावतारे परिषद् इति पृथग् व्यापृता वः पुनातु ॥९१॥&lt;/p&gt;&#xA;&lt;p&gt;शतानन्दस्य । (सु।र। ७६, सू।मु। २।२९)&lt;/p&gt;&#xA;&lt;p&gt;नन्दिन् खञ्जनमञ्जुनादम् उरजं सङ्गृह्य सज्जीभव&lt;br&gt;&#xA;कुष्माण्डानय भस्मभाजनम् इतो लम्बोदरागम्यताम् ।&lt;br&gt;&#xA;स्कन्दं नन्दय मन्दिरोदरगतं देवीति रङ्गाङ्गणे&lt;br&gt;&#xA;शम्भोस् ताण्डवमण्डनैर्कमनसः सञ्जल्पितं पातु वः ॥९२॥&lt;/p&gt;&#xA;&lt;p&gt;योगेश्वरस्य ।&lt;/p&gt;&#xA;&lt;p&gt;भो भो दिक्पतयः प्रयात परतः खं मुञ्चताम्भोमुचः&lt;br&gt;&#xA;पातालं व्रज मेदिनि प्रविशत क्षोणीतलं क्ष्माभृतः ।&lt;br&gt;&#xA;ब्रह्मन्न् उन्नय दूरम् आत्मसदनं देवस्य नो नृत्यतः&lt;br&gt;&#xA;शम्भोः सङ्कटम् एतद् इत्य् अवतु वः प्रोत्सारणा नन्दिनः ॥९३॥&lt;/p&gt;</description>
    </item>
    <item>
      <title>०२० हरनृत्यम्</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/020_haranRtyam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/020_haranRtyam/</guid>
      <description>&lt;p&gt;भ्राम्यद्विश्वम्भराणि भ्रमिचलननमत्कूर्मकुम्भीनसानि&lt;br&gt;&#xA;त्रुष्ट्यत्ताराणि रिङ्गद्धरिणधरशिरःश्रेणीशीर्यद्दृषन्ति ।&lt;br&gt;&#xA;दिक्कीरेओदञ्चद् अम्पि द्रवदमरचमूचक्रचञ्चद्वियन्ति&lt;br&gt;&#xA;व्यस्यन्तु व्यापदं वस् त्रिपुरविजयिनस् ताण्डवारम्भणानि ॥९६॥&lt;/p&gt;&#xA;&lt;p&gt;राजशेखरस्य ।&lt;/p&gt;&#xA;&lt;p&gt;हेलापाद्रप्रतापान् नमदवनिभराक्रान्तकूर्मेशशेष&lt;br&gt;&#xA;प्रोद्भूतश्वासवातोच्छलदुदधिपयोधौतसूर्येन्दुतारम् ।&lt;br&gt;&#xA;भ्राम्यद्दोःसङ्घवेगापतदचलकुलध्वानसन्त्रस्तविश्वं&lt;br&gt;&#xA;त्रैलोक्यैश्वर्यकारि द्यतु तव दुरितं ताण्डवं चन्द्रमौलेः ॥९७॥&lt;/p&gt;&#xA;&lt;p&gt;वाच्छोकस्य ।&lt;/p&gt;&#xA;&lt;p&gt;उत्तानाः कति वेल्लिताः कति रयाद् आभुग्नमध्याः कति&lt;br&gt;&#xA;क्षिप्तोत्क्षिप्तविकुञ्चिताः कति भुजास् तौर्यत्रिकानुक्रमात् ।&lt;br&gt;&#xA;कल्पान्तेषु महानटस्य झटिति प्रक्रान्तचक्रभ्रमि&lt;br&gt;&#xA;भ्रान्तौ केवलम् अग्निहासगरलैर् लेखात्रयं पातु वः ॥९८॥&lt;/p&gt;&#xA;&lt;p&gt;सागरधरस्य ।&lt;/p&gt;&#xA;&lt;p&gt;पायाद् वः सुरदीर्घिकाजलरयभ्राम्यज्जटामण्डली&lt;br&gt;&#xA;वेगव्याकुलनागनायकफणाफूत्कारवातोच्छलम् ।&lt;br&gt;&#xA;सप्ताम्भोनिधिजन्मचण्डलहरीमज्जन्नभोमण्डल&lt;br&gt;&#xA;ग्रासत्रस्तसुराङ्गनाकलकलक्रीडाविलक्षो हरः ॥९९॥&lt;/p&gt;&#xA;&lt;p&gt;ब्रह्महरेः । (सु।र। ६८, कर्कराजस्य)&lt;/p&gt;&#xA;&lt;p&gt;सन्ध्याताण्डवडम्बरव्यसनिनो भीमस्य चण्डभ्रमि&lt;br&gt;&#xA;व्यानृत्यद्भुजदण्डमण्डलभुवो झञ्झानिलाः पान्तु वः ।&lt;br&gt;&#xA;येषाम् उच्छलतां जवेन झगिति व्यूहेषु भूमीभृताम्&lt;br&gt;&#xA;उड्डीनेषु विडौजसा पुनर् असौ दम्भोलिर् आलोकितः ॥१००॥&lt;/p&gt;</description>
    </item>
    <item>
      <title>०२१ हरप्रसादनम्</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/021_haraprasAdanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/021_haraprasAdanam/</guid>
      <description>&lt;p&gt;निःशङ्कं शङ्कर करग्रथिताहिभोग&lt;br&gt;&#xA;भोगप्रद प्रदलितामरवैरिवृन्द ।&lt;br&gt;&#xA;वृन्दारकार्चित चिताभसिताङ्गराग&lt;br&gt;&#xA;रागातिदूर दुरितापहर प्रसीद ॥१०१॥&lt;/p&gt;&#xA;&lt;p&gt;बाणस्य ।&lt;/p&gt;&#xA;&lt;p&gt;करकलितपिनाक नाकनाथ&lt;br&gt;&#xA;द्विषदुरुमानसशूल शूलपाणे ।&lt;br&gt;&#xA;भव वृषभविमान मानशौण्ड&lt;br&gt;&#xA;त्रिजगदकारणतारक प्रसीद ॥१०२॥&lt;/p&gt;&#xA;&lt;p&gt;सञ्चाधरस्य ।&lt;/p&gt;&#xA;&lt;p&gt;कटुविशिखशिखिप्रपञ्च पञ्चा&lt;br&gt;&#xA;नन धनदप्रियमित्र मित्रनेत्र ।&lt;br&gt;&#xA;धृतसकलविकल्प कल्पशेष&lt;br&gt;&#xA;प्रकटमहानट नाटय प्रसादम् ॥१०३॥&lt;/p&gt;&#xA;&lt;p&gt;तस्यैव ।&lt;/p&gt;&#xA;&lt;p&gt;भव शिव शवभस्मगौर गौरी&lt;br&gt;&#xA;ग्रथितशरीर सरीसृपोत्तरीय ।&lt;br&gt;&#xA;स्मरहर हर भीम भीमभूत&lt;br&gt;&#xA;प्रकरभयङ्कर शङ्कर प्रसीद ॥१०४॥&lt;/p&gt;&#xA;&lt;p&gt;तस्यैव ।&lt;/p&gt;&#xA;&lt;p&gt;धृतनिधनधनुः प्रचण्ड चण्डी&lt;br&gt;&#xA;मुखकमलभ्रमरामराधिनाथ ।&lt;br&gt;&#xA;हर रणरणकान्त कान्तमूर्ते&lt;br&gt;&#xA;गगनदुकूल विकूलयापदं नः ॥१०५॥&lt;/p&gt;&#xA;&lt;p&gt;तस्यैव ।&lt;/p&gt;</description>
    </item>
    <item>
      <title>०२२ गौरी</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/022_gaurI/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/022_gaurI/</guid>
      <description>&lt;p&gt;यान् उद्धूलयतीश्वरः सिकतिला यैर् मौलिमन्दाकिनी&lt;br&gt;&#xA;यैर् बालेन्दुकणार्द्रकेतकदलोत्सङ्गे परागायितम् ।&lt;br&gt;&#xA;यैः कैलासविलासकाननतटीकङ्केल्लिपुष्पोद्गम&lt;br&gt;&#xA;क्रीडाकार्मणम् अद्रिजाचरणयोस् ते रेणवः पान्तु वः ॥१०६॥&lt;/p&gt;&#xA;&lt;p&gt;उमापतिधरस्य ।&lt;/p&gt;&#xA;&lt;p&gt;लाक्षारागं हरति शिखराज् जाह्नवीवारि येषां&lt;br&gt;&#xA;ये तत्वन्ति स्रजम् अधिजटामण्डलं मालतीनाम् ।&lt;br&gt;&#xA;प्रत्युत्सर्पद्विमलकिरणैर् यैस् तिरोधानम् इन्दोर्&lt;br&gt;&#xA;देव्याः स्थाणौ चरणपतिते ते नखाः पान्तु विश्वम् ॥१०७॥&lt;/p&gt;&#xA;&lt;p&gt;कस्यचित् । (सु।र। ८१, दक्षस्य)&lt;/p&gt;&#xA;&lt;p&gt;भवजलधिजलावलम्बयष्टिर्&lt;br&gt;&#xA;महिषमहासुरशैलवज्रधारा ।&lt;br&gt;&#xA;हरहृदयतडागराजहंसी&lt;br&gt;&#xA;दिशतु शिवं भवतश् चिरम् ॥१०८॥&lt;/p&gt;&#xA;&lt;p&gt;भगीरथदत्तस्य । (सु।र। ८६)&lt;/p&gt;&#xA;&lt;p&gt;कां तपस्वी गतोऽवस्थाम् इति स्मेराव् इव स्तनौ ।&lt;br&gt;&#xA;वन्दे गौरीघनाश्लेषभवभूतिसिताननौ ॥१०९॥&lt;/p&gt;</description>
    </item>
    <item>
      <title>०२३ विवाहसमयगौरी</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/023_vivAhasamayagaurI/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/023_vivAhasamayagaurI/</guid>
      <description>&lt;p&gt;गोनासाय वियोजितागदरजाः सर्पाय बद्धौषधिः&lt;br&gt;&#xA;कण्ठस्थाय विषाय वीर्यमहतः पाणौ मणीन् बिभ्रती ।&lt;br&gt;&#xA;भर्तुर् भूतगणाय गोत्रजरतीनिर्दिष्टमन्त्राक्षरा&lt;br&gt;&#xA;रक्षत्व् अद्रिसुता विवाहसमये प्रीता च भीता च वः ॥१११॥&lt;/p&gt;&#xA;&lt;p&gt;राजशेखरस्य । (वि।शा।भ। १।३, सु।र। १०२, सू।मु। २।३६)&lt;/p&gt;&#xA;&lt;p&gt;प्रत्यासन्नविवाहमङ्गलविधौ देवार्चनव्यस्तया&lt;br&gt;&#xA;दृष्ट्वाग्रे परिणेतुर् एव लिखितां गङ्गाधरस्याकृतिम् ।&lt;br&gt;&#xA;उन्मादस्मितरोषलज्जितरसैर् गौर्या कथञ्चिच् चिराद्&lt;br&gt;&#xA;वृद्धस्त्रीवचनात् प्रिये विनिहितः पुष्पाञ्जलिः पातु वः ॥११२॥&lt;/p&gt;&#xA;&lt;p&gt;भासस्य । (सु।र। ८८, शा।प। १०२, सू।मु। २।३७)&lt;/p&gt;&#xA;&lt;p&gt;ब्रह्मायं विष्णुर् एष त्रिदशपतिर् असौ लोकपालास् तथैते&lt;br&gt;&#xA;जामाता कोऽत्र योऽसौ भुजगपरिवृतो भस्मरूक्षः कपाली ।&lt;br&gt;&#xA;हा वत्से वञ्चितासीत्य् अनभिमतवरप्रार्थनाव्रीडिताभिर्&lt;br&gt;&#xA;देवीभिः शोच्यमानाप्य् उपचितपुलका श्रेयसे वोऽस्तु गौरी ॥११३॥&lt;/p&gt;</description>
    </item>
    <item>
      <title>०२४ गौरीशृङ्गारः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/024_gaurIshRngAraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/024_gaurIshRngAraH/</guid>
      <description>&lt;p&gt;स्वेदस् ते कथम् ईदृशः प्रियतमे त्वन्नेत्रवह्नेर् विभो&lt;br&gt;&#xA;कस्मात् कम्पितम् एतद् इन्दुवदने भोगीन्द्रभीतेर् भव ।&lt;br&gt;&#xA;रोमाञ्चः कथम् एष देवि भगवन् गङ्गाम्भसां शीकर&lt;br&gt;&#xA;इत्थं भर्तरि भावगोपनपरा गौरी चिरं पातु वः ॥११६॥&lt;/p&gt;&#xA;&lt;p&gt;लक्ष्मीधरस्य । (सु।र। ७५, शा।प। १०४)&lt;/p&gt;&#xA;&lt;p&gt;शम्भो सत्यम् इदं पयोधिमथने लक्ष्म्या वृते केशवे&lt;br&gt;&#xA;वैलक्ष्यात् किल काककूटम् अशितं पीतं विषं यत् त्वया ।&lt;br&gt;&#xA;सत्यं पार्वति नास्ति नः सुभगता साक्षी तथा च स्मरो&lt;br&gt;&#xA;देवेनेति कृतस्मृतिः स्मितमुखी गौरी चिरं पातु वः ॥११७॥&lt;/p&gt;&#xA;&lt;p&gt;श्रीहर्षदेवस्य ।&lt;/p&gt;&#xA;&lt;p&gt;चर्मालम्बिदुकूलवल्लरिचिताभस्मावधूतस्तनो&lt;br&gt;&#xA;न्मीलच्चन्दनम् उत्तरीयभुजगव्यासक्तमुक्तावलि ।&lt;br&gt;&#xA;मुग्धाया अपि शैलराजदुहितुर् गङ्गाधारालिङ्गनं&lt;br&gt;&#xA;गाढप्रेमरसानुबन्धनिकषग्रावा शिवायास् तु वः ॥११८॥&lt;/p&gt;</description>
    </item>
    <item>
      <title>०२५ दुर्गा</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/025_durgA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/025_durgA/</guid>
      <description>&lt;p&gt;एकं महिषशिरःस्थितम्&lt;br&gt;&#xA;अपरं सानन्दसुरगणप्रणतम् ।&lt;br&gt;&#xA;गिरिदुहितुः पदयुगलं&lt;br&gt;&#xA;शोणितमणिरागरञ्जितं जयति ॥१२१॥&lt;/p&gt;&#xA;&lt;p&gt;जलचन्द्रस्य ।&lt;/p&gt;&#xA;&lt;p&gt;त्रिभुवनशुभपञ्जिकाञ्जिकेव&lt;br&gt;&#xA;स्फुरति भवानि तवाङ्कुशः कराग्रे ।&lt;br&gt;&#xA;डमरुर् अपि बिभर्ति देवि तत् तद्&lt;br&gt;&#xA;विपदवसानविसर्जनीयलक्ष्मीम् ॥१२२॥&lt;/p&gt;&#xA;&lt;p&gt;हरेः ।&lt;/p&gt;&#xA;&lt;p&gt;ज्याकृष्टिबद्धखटकामुखपाणिपृष्ठ&lt;br&gt;&#xA;प्रेङ्खन्नखांशुचयसंवलितोऽम्बिकायाः ।&lt;br&gt;&#xA;त्वां पातु मञ्जरितपल्लवकर्णपूर&lt;br&gt;&#xA;लोभभ्रमद्भ्रमरविभ्रमभृत्कटाक्षः ॥१२३॥&lt;/p&gt;&#xA;&lt;p&gt;अमरोः । (अमरु १; सु।र। १००)&lt;/p&gt;&#xA;&lt;p&gt;पादावष्टम्भनम्रीकृतमहिषतनोर् उल्लसद्बाहुमूलं&lt;br&gt;&#xA;शूलं प्रोल्लासयन्त्याः सरलितवपुषो मध्यभागस्य देव्याः ।&lt;br&gt;&#xA;विश्लिष्टस्पष्टदृष्टोन्नतविरलबहुव्यक्तगौरान्तरालास्&lt;br&gt;&#xA;तिस्रो वः पान्तु रेखाः क्रमवशविकसत्कञ्चुकप्रान्तमुक्ताः ॥१२४॥&lt;/p&gt;&#xA;&lt;p&gt;बाणस्य ।&lt;/p&gt;&#xA;&lt;p&gt;विद्राणे रुद्रवृन्दे सवितरि तरले वज्रिणि ध्वस्तवज्रे&lt;br&gt;&#xA;जाताशङ्के शशाङ्के विरमति मरुति त्यक्तवैरे कुबेरे ।&lt;br&gt;&#xA;वैकुण्ठे कुण्ठितास् ते महिषम् अतिरुषं पौरुषोपघ्निविघ्नं&lt;br&gt;&#xA;निर्विघ्नं निघ्नती वः शमयतु दुरितं भूरिभावा भवानी ॥१२५॥&lt;/p&gt;</description>
    </item>
    <item>
      <title>०२६ काली</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/026_kAlI/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/026_kAlI/</guid>
      <description>&lt;p&gt;यद्वक्त्राकाशशेषो नभसि न सुलभो यद्भुजानां सहस्रैः&lt;br&gt;&#xA;प्रेङ्खद्भिः कीर्यमाणास्वनुर् अपि विदितो नावकाशो दिशासु ।&lt;br&gt;&#xA;पञ्च ग्रासा न यस्यास् त्रिभुवनम् अभवत् पूरणार्थंअ समस्तं&lt;br&gt;&#xA;क्ष्ण्ड्त्क्षामाकाण्डचण्डी चिरम् अवतुतरां भैरवी कालरात्रिः ॥१२६॥&lt;/p&gt;&#xA;&lt;p&gt;भासोकस्य ।&lt;/p&gt;&#xA;&lt;p&gt;शिखण्डे खण्डेन्दुः शशिदिनकरौ कर्णयुगले&lt;br&gt;&#xA;गले ताराहारस्तरलम् उडुचक्रं च कुचयोः ।&lt;br&gt;&#xA;तडित्काञ्ची सन्ध्यासिचयरचिता कालि तद् अयं&lt;br&gt;&#xA;तवाकल्पः कल्पव्युपरमविधेयो विजयते ॥१२७॥&lt;/p&gt;&#xA;&lt;p&gt;कस्यचित् ।&lt;/p&gt;&#xA;&lt;p&gt;निर्मांसप्रकटास्थिजालविकटां पातालनिम्नोदरीं&lt;br&gt;&#xA;कूपक्रोडगभीरनेत्रकुहराम् उन्नद्धजूटाटवीम् ।&lt;br&gt;&#xA;दन्तान्तर्गतदैत्यकीकसकणव्याकर्षणव्यापृत&lt;br&gt;&#xA;क्रूरैकाग्रनखाम् अखण्डितरुचं त्वां चण्डि वन्दामहे ॥१२८॥&lt;/p&gt;&#xA;&lt;p&gt;कस्यचित् ।&lt;/p&gt;&#xA;&lt;p&gt;तारान्तर्ज्वलदग्निलक्षनयनश्वभ्रान्तकृपान्तरां&lt;br&gt;&#xA;क्रुद्दागस्त्यनिरस्तवारिधिपयःपातालनिम्नोदरीम् ।&lt;br&gt;&#xA;वन्दे त्वाम् अजितावृतोत्कटसिरापृष्ठास्थिसाराकृतिं&lt;br&gt;&#xA;दंष्ट्राकोटितटोत्पतिष्णुदितिजासृक्चर्चितां चर्चिकाम् ॥१२९॥&lt;/p&gt;</description>
    </item>
    <item>
      <title>०२७ अर्धनारीशः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/027_ardhanArIshaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/027_ardhanArIshaH/</guid>
      <description>&lt;p&gt;स जयति गिरिकन्यामिश्रिताश्चर्य्मूर्तिस्&lt;br&gt;&#xA;त्रिपुरयुवतिलीलाविभ्रमभ्रंशहेतुः ।&lt;br&gt;&#xA;उपचयवति यस्य प्रोन्नतैकस्तनत्वाद्&lt;br&gt;&#xA;उपरि भुजगहारः स्थानवैषम्यम् एति ॥१३१॥&lt;/p&gt;&#xA;&lt;p&gt;माघस्य ।&lt;/p&gt;&#xA;&lt;p&gt;आश्लेषाधरबिम्बचुम्बनसुखालापस्मितान्यासतां&lt;br&gt;&#xA;दूरे तावद् इदं मिथो न सुलभं जातं मुखालोकनम् ।&lt;br&gt;&#xA;इत्थं व्यर्थकृतैकदेहघटनाविन्यासयोर् आवयोः&lt;br&gt;&#xA;केयं प्रीतिविदम्बनेत्य् अवतु वः स्मेरोऽर्धनारीश्वरः ॥१३२॥&lt;/p&gt;&#xA;&lt;p&gt;कस्यचित् । (स्व् ६८)&lt;/p&gt;&#xA;&lt;p&gt;चन्द्रालोकय पश्य पन्नगपते वीक्षध्वम् एतद्गणाः&lt;br&gt;&#xA;कामारेः स्तनभारमन्थरम् उरो लाक्षारुणाङ्घ्रिश्रियः ।&lt;br&gt;&#xA;आकर्ण्य त्रिदशापगागिरम् इमां सोल्लासम् आभाषितां&lt;br&gt;&#xA;व्रीडास्मेरनताननो विजयते कान्तार्धनारीश्वरः ॥१३३॥&lt;/p&gt;&#xA;&lt;p&gt;योगेश्वरस्य ।&lt;/p&gt;&#xA;&lt;p&gt;स्वच्छन्दैकस्तनश्रीरुभयगतमिलन्मौलिचन्द्रः फणीन्द्र&lt;br&gt;&#xA;प्राचीनावीतवाही सुखयतु भगवान् अर्धनारीश्वरो वः ।&lt;br&gt;&#xA;यस्यार्धे विश्वदाहव्यसनविसृमरज्योतिर् अर्धं कृपोद्यद्&lt;br&gt;&#xA;बाष्पं चान्योन्यवेगप्रहतिसिमसिमाकारि चक्ष्ण्ड्स्मृतीयम् ॥१३४॥&lt;/p&gt;</description>
    </item>
    <item>
      <title>०२८ शृङ्गारात्मकार्धनारीश्वरः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/028_shRngArAtmakArdhanArIshvaraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/028_shRngArAtmakArdhanArIshvaraH/</guid>
      <description>&lt;p&gt;अर्धं दन्तच्छदस्य स्फुरति जपवशाद् अर्धम् अप्य् उत्प्रकोपाद्&lt;br&gt;&#xA;एकः पाणिः प्रणन्तुं शिरसि कृतपदः क्षेप्तुम् अन्यस् तम् एव ।&lt;br&gt;&#xA;एकं ध्यानान् निमीलत्य् अपरम् अविकसद् वीक्षते नेत्रम् इत्थं&lt;br&gt;&#xA;तुल्यान् इच्छाविधित्सा तनुर् अवतु स वो यस्य सन्ध्याविधाने ॥१३६॥&lt;/p&gt;&#xA;&lt;p&gt;कस्यचित् ।&lt;/p&gt;&#xA;&lt;p&gt;अच्छिन्नमेखलम् अलब्धदृढोपगूढम्&lt;br&gt;&#xA;अप्राप्तचुम्बनम् अवीक्षितवक्त्रकान्ति ।&lt;br&gt;&#xA;कान्ताविमिश्रवपुषः कृतविप्रलम्भ&lt;br&gt;&#xA;सम्भोगसख्यम् इव पातु वपुः स्मरारेः ॥१३७॥&lt;/p&gt;&#xA;&lt;p&gt;छित्तिपस्य ।&lt;/p&gt;&#xA;&lt;p&gt;प्रौढप्रेमरसाद् अभेदघटिताम् अङ्गे दधानः प्रियां&lt;br&gt;&#xA;देवः पातु जगन्ति केलिकलहे तस्याः प्रसादाय यः ।&lt;br&gt;&#xA;व्याहर्तुं प्रणयोचितं नमयितुं मूर्धानम् अप्य् अक्षमो&lt;br&gt;&#xA;धत्ते केवलम् एव वामचरणाम्भोजे करं दक्षिणम् ॥१३८॥&lt;/p&gt;</description>
    </item>
    <item>
      <title>०२९ गणेशः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/029_gaNeshaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/029_gaNeshaH/</guid>
      <description>&lt;p&gt;एकः स एव परिपालयताज् जगन्ति&lt;br&gt;&#xA;गौरीगिरीशचरितानुकृतिं दधानः ।&lt;br&gt;&#xA;आभाति यो दशनशून्यमुखैकदेश&lt;br&gt;&#xA;देहार्धहारितवधूक इवकदन्तः ॥१४१॥&lt;/p&gt;&#xA;&lt;p&gt;वसुकल्पस्य । (सु।र। ९४)&lt;/p&gt;&#xA;&lt;p&gt;कपोलाद् उड्डीनैर् भयवशविलोलैर् मधुकरैर्&lt;br&gt;&#xA;मदाम्भःसंलोभाद् उपरि पतितुं बद्धपटलैः ।&lt;br&gt;&#xA;चलद्बर्हच्छत्रश्रियम् इव दधानोऽतिरुचिराम्&lt;br&gt;&#xA;अविघ्नं हेरम्बो जगदघविघ्âतं घटयतु ॥१४२॥&lt;/p&gt;&#xA;&lt;p&gt;तस्यैव । (सु।र। ९३)&lt;/p&gt;&#xA;&lt;p&gt;सन्ध्यासिन्दूररागारुणगगनतलासङ्गिगङ्गोत्तमाङ्ग&lt;br&gt;&#xA;त्वङ्गन्नक्षत्रमालाकृतरुचिररुचिः कर्णशङ्खीकृतेन्दुः ।&lt;br&gt;&#xA;निस्तोयआम्भोदवृन्दैः श्रुतियुगलचलच्चामराडम्बरश्रीर्&lt;br&gt;&#xA;अव्याजालङ्कृतिर् वः प्रवितरतु गणग्रामणीर् मङ्गलानि ॥१४३॥&lt;/p&gt;&#xA;&lt;p&gt;दङ्कस्य ।&lt;/p&gt;&#xA;&lt;p&gt;गर्जद्गभीरघनघर्घरघोरघोष&lt;br&gt;&#xA;दिग्दन्तिभीतिजननोद्गतकण्ठनादः ।&lt;br&gt;&#xA;धुन्वन् मुखं तव निरस्यतु सर्वविघ्नं&lt;br&gt;&#xA;लम्बोदरः सहजनाठ्यरसप्रवृत्तः ॥१४४॥&lt;/p&gt;&#xA;&lt;p&gt;पापाकस्य ।&lt;/p&gt;&#xA;&lt;p&gt;देवेन्द्रमौलिमन्दारमकरन्दकणारुणाः ।&lt;br&gt;&#xA;विघ्नं हरन्तु हेरम्बचरणाम्बुजरेणवः ॥१४५॥&lt;/p&gt;</description>
    </item>
    <item>
      <title>०३० कार्त्तिकेयः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/030_kArttikeyaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/030_kArttikeyaH/</guid>
      <description>&lt;p&gt;स्वेच्छारम्यं लुठित्वा पितुर् उरसि चिरं भस्मधूलीचिताङ्गो&lt;br&gt;&#xA;गङ्गावारिण्य् अगाधे झटिति हरजटाजूटतो दत्तझम्पः ।&lt;br&gt;&#xA;सद्यः सीत्कारकारी जलजडिमरणहन्तपङ्क्तिर् गुहो वः&lt;br&gt;&#xA;कम्पी पायाद् अपायाज् ज्वलितशिखिशिखे चक्षुषि न्यस्तहस्तः ॥१४६॥&lt;/p&gt;&#xA;&lt;p&gt;बाणस्य । (सु।र। ९१, सू।मु। २।४३)&lt;/p&gt;&#xA;&lt;p&gt;अर्चिष्मन्ति विदार्य वक्त्रकुहराण्य् आसृक्कतो वासुकेस्&lt;br&gt;&#xA;तर्जन्या विषकर्बुरान् गणयतः संस्पृश्य दन्ताङ्कुरान् ।&lt;br&gt;&#xA;एकं त्रीणि नवाष्ट सप्त षडतिव्यस्तास्तसङ्ख्याक्रमा&lt;br&gt;&#xA;वाचः शक्तिधरस्य शैशवकलाः कुर्वन्तु वो मङ्गलम् ॥१४७॥&lt;/p&gt;&#xA;&lt;p&gt;कस्यचित् । (सु।र। ९५, शा।प। १०५)&lt;/p&gt;&#xA;&lt;p&gt;सुप्तं पक्षपुटे निलीनशिरसं सृष्ट्वा मयूरं पुरः&lt;br&gt;&#xA;कृत्तं केन शिरोऽस्य तात कथम् इत्य् आक्रन्दतः शैशवात् ।&lt;br&gt;&#xA;अन्तर्हासपिनाकिपाणियुगलस्फालोल्लसच्चेतसस्&lt;br&gt;&#xA;तन्मूर्धेक्षणहर्षितस्य हसितं पायात् कुमारस्य वः ॥१४८॥&lt;/p&gt;</description>
    </item>
    <item>
      <title>०३१ भृङ्गी</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/031_bhRngI/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/031_bhRngI/</guid>
      <description>&lt;p&gt;दिग्वासा यदि तत् किम् अस्य धनुषा सास्त्रस्य किं भस्मना&lt;br&gt;&#xA;भस्माथास्य किम् अङ्गना यदि च सा कामं परिद्वेष्टि किम् ।&lt;br&gt;&#xA;इत्य् अन्योन्यविरुद्धचेष्टितम् इदं पश्यन् निजस्वामिनो&lt;br&gt;&#xA;भृङ्गी सान्द्रशिरावनद्धपरुषं धत्तेऽस्थिशेषं वपुः ॥१५१॥&lt;/p&gt;&#xA;&lt;p&gt;योगेश्वरस्य (सु।र। १०३, स्व् २३९९)&lt;/p&gt;&#xA;&lt;p&gt;कस्मात् त्वं तात गेहाद् अपरम् अभिनवा ब्रूहि का तत्र वार्ता&lt;br&gt;&#xA;देव्या देवो जितः किं वृषडमरुचिताभस्मभोगीन्द्रचन्द्रान् ।&lt;br&gt;&#xA;इत्य् एवं बर्हिनाथे कथयति सहसा भर्तृभिक्षा विभूषा&lt;br&gt;&#xA;वैगुण्योद्वेगजन्मा जगद् अवतु चिरं हारवो भृङ्गिरीटेः ॥१५२॥&lt;/p&gt;&#xA;&lt;p&gt;तुङ्गोकस्य । (सु।र। ९८)&lt;/p&gt;&#xA;&lt;p&gt;चर्चेयं क्षुधिता सदैव गृहिणी पुत्रोऽप्य् अयं षण्मुखो&lt;br&gt;&#xA;दुष्पूरोदरभारमन्थरवपुर्लम्बोदरोऽपि स्वयम् ।&lt;br&gt;&#xA;इत्य् एवं स्वकुटुम्बम् एकवृषभो देवः कथं पोक्षतीत्य्&lt;br&gt;&#xA;आलोक्येव विशुष्कपञ्जरतनुर् भृङ्गी चिरं पातु वः ॥१५३॥&lt;/p&gt;</description>
    </item>
    <item>
      <title>०३२ गणोच्चावचम्</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/032_gaNochchAvacham/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/032_gaNochchAvacham/</guid>
      <description>&lt;p&gt;स्थूलो दूरमयं न यास्यति कृशो नैष प्रयाणक्षमस्&lt;br&gt;&#xA;तेनैकस्य ममैव तत्र कशिपुप्राप्तिः परं दृश्यते ।&lt;br&gt;&#xA;इत्य् आदौ परिचिन्तितं प्रतिमुहुस् तद्भृङ्गिकूष्माण्डयोर्&lt;br&gt;&#xA;अन्योन्यप्रतिकूलम् ईशशिवयोः पाणिग्रहे पातु वः ॥१५६॥&lt;/p&gt;&#xA;&lt;p&gt;कस्यचित् । (सु।र। ९९)&lt;/p&gt;&#xA;&lt;p&gt;चर्चायाः कथम् एव रक्षति सदा सद्यो नृमुण्डस्रजं&lt;br&gt;&#xA;चण्डीकेशरिणो वृषं च भुजगान् सूनोर् मयूराद् अपि ।&lt;br&gt;&#xA;इत्य् अन्तःपरिभावयन् भगवतो दीर्घं धियः कौशलं&lt;br&gt;&#xA;कूष्माण्डो धृतिसम्भृताम् अनुदिनं पुष्णाति तुन्दश्रियम् ॥१५७॥&lt;/p&gt;&#xA;&lt;p&gt;कस्यचित् । (सु।र। ९७)&lt;/p&gt;&#xA;&lt;p&gt;देवी सूनुम् असूत नृत्यत गणाः किं तिष्ठतेत्य् उद्भुजे&lt;br&gt;&#xA;हर्षाद् भृङ्गरिटावयाचितगिरा चामुण्डयालिङ्गिते ।&lt;br&gt;&#xA;अव्याद् वो हतदुन्दुभिस्वनघनध्वानातिरिक्तस् तयोर्&lt;br&gt;&#xA;अन्योन्यप्रचलास्थित्पञ्जररणत्कङ्कालजन्मा रवः ॥१५८॥&lt;/p&gt;</description>
    </item>
    <item>
      <title>०३३ हरिहरौ</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/033_hariharau/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/033_hariharau/</guid>
      <description>&lt;p&gt;यद् बद्धार्धजटं यदर्धमुकुटं यच्चन्द्रमन्दारयोर्&lt;br&gt;&#xA;धत्ते धाम च दाम च स्मितलसत्कुन्देन्द्रनीलश्रियोः ।&lt;br&gt;&#xA;तत् खट्वाङ्गरथाङ्गसङ्गविकटं श्रीकण्ठवैकुण्ठयोर्&lt;br&gt;&#xA;वन्दे नन्दिमहोक्षतार्क्ष्यपरिषन्नामाङ्कम् एकं वपुः ॥१६१॥&lt;/p&gt;&#xA;&lt;p&gt;राजशेखरस्य । (सु।र। १६३९)&lt;/p&gt;&#xA;&lt;p&gt;नियमितजटावल्लीलीलाप्रसुप्तमहोरगं&lt;br&gt;&#xA;चरणकमलप्रान्ते मुक्तस्वविक्रमगोवृषम् ।&lt;br&gt;&#xA;विततफणिभुक्पत्रच्छत्रं गदालगुडश्रियं&lt;br&gt;&#xA;हरिहरवपुर्ब्रह्मोपास्यं पुनातु जगत् त्रयम् ॥१६२॥&lt;/p&gt;&#xA;&lt;p&gt;भवानन्दस्य ।&lt;/p&gt;&#xA;&lt;p&gt;येन ध्वस्तमनोभवेन बलिजित्कायः पुरास्त्रीकृतो&lt;br&gt;&#xA;यो गङ्गां च दधेऽन्धकक्षयकरो यो बर्हिपत्रप्रियः ।&lt;br&gt;&#xA;यस्याहुः शशिमच्छिरो हर इति स्तुत्यं च नामामराः&lt;br&gt;&#xA;सोऽव्याद् इष्टभुजङ्गहारवलयस् तां सर्वदो माधवः ॥१६३॥&lt;/p&gt;&#xA;&lt;p&gt;भारवेः । (स्व् ४४, सू।मु। २।१०४, साह्।द्। १०।१२)&lt;/p&gt;&#xA;&lt;p&gt;एकावस्थितिर् अस्तु वः पुरमुरप्रद्वेषिणोर् देवयोः&lt;br&gt;&#xA;प्रालेयाञ्जनशैलशृङ्गसुभगच्छायाङ्गयोः श्रेयसे ।&lt;br&gt;&#xA;तार्क्ष्यत्रासविहस्तपन्नगफटा यस्यां जटापालयो&lt;br&gt;&#xA;बालेन्दुद्युतिकोशसुप्तजलजो यस्यां च नाभीह्रदः ॥१६४॥&lt;/p&gt;</description>
    </item>
    <item>
      <title>०३४ कान्तासहितहरिहरौ</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/034_kAntAsahitahariharau/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/034_kAntAsahitahariharau/</guid>
      <description>&lt;p&gt;सम्भोगस्पृहयालुमन्मथपुनर्जन्मास्पदं भूर् भुवः&lt;br&gt;&#xA;स्वः पायात् पुरुषोत्तमक्रतुभिदोर् अर्धार्धपूर्णं वपुः ।&lt;br&gt;&#xA;यल्लक्ष्मीगिरिजाकटाक्षकुटिलक्रीडाहठाकृष्टिभिः&lt;br&gt;&#xA;स्याद् एव त्रुटितं परस्परगुणस्यूतं न चेद् अन्तरा ॥१६६॥&lt;/p&gt;&#xA;&lt;p&gt;त्रिपुरारिपालस्य ।&lt;/p&gt;&#xA;&lt;p&gt;वपुर् अवतु जटाकिरीटमिश्रं&lt;br&gt;&#xA;पुरमुरसूदनयोर् विमिश्रितं वः ।&lt;br&gt;&#xA;गिरिजलघिसुतास्वभर्तृकण्ठ&lt;br&gt;&#xA;ग्रहचलिताहृतबाहुवल्लरीकम् ॥१६७॥&lt;/p&gt;&#xA;&lt;p&gt;तस्यैव ।&lt;/p&gt;&#xA;&lt;p&gt;स्फटिकमरकतश्रीहारिणोः प्रीतियोगात्&lt;br&gt;&#xA;तद् अवतु वपुर् एकं कामकंसद्विषोर् वः ।&lt;br&gt;&#xA;न विरमति भवान्याः सार्धम् अब्धेर् दुहित्रा&lt;br&gt;&#xA;सदृशमहसि कण्ठे यत्र सीमाविवादः ॥१६८॥&lt;/p&gt;&#xA;&lt;p&gt;योगेश्वरस्य । (शा।प। ११०, सू।मु। २।१०३)&lt;/p&gt;&#xA;&lt;p&gt;देवस्यैकतमालपत्रमुकुटस्यार्धं पुरद्वेषिणो&lt;br&gt;&#xA;देहार्धेन समस्यमानम् असमं श्वःश्रेयसायास् तु वः ।&lt;br&gt;&#xA;यस्मिन् भूधरकन्यकाब्धिसुतयोर् अप्राप्तसम्भोगयोर्&lt;br&gt;&#xA;अन्योन्यप्रतिकर्मनर्मभिदुरो भूयान् अनङ्गज्वरः ॥१६९॥&lt;/p&gt;</description>
    </item>
    <item>
      <title>०३५ गङ्गा</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/035_gangA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/035_gangA/</guid>
      <description>&lt;p&gt;ब्राह्मं तेजो द्विजानां ज्वलयति जडिमप्रक्रमं हन्ति बुद्धेर्&lt;br&gt;&#xA;वृद्धिं सेकेन सद्यः शमयति वलिनो दुष्कृतानोकहस्य ।&lt;br&gt;&#xA;ऊर्ध्वं चैवात्र लोकाद् अपि नयतितरां जन्मिनो मग्नमूर्तींस्&lt;br&gt;&#xA;त्वद्धारावारि काशीप्रणयिनि परितः प्रक्रिया कीदृशीयम् ॥१७१॥&lt;/p&gt;&#xA;&lt;p&gt;कोलाहलस्य ।&lt;/p&gt;&#xA;&lt;p&gt;दुर्वारदोषतिमिरागमवासरश्रीः&lt;br&gt;&#xA;कैवल्यकैरवविकाससितांशुलेखा ।&lt;br&gt;&#xA;जीयात् त्रिविष्टपधुनी कलिकालभग्न&lt;br&gt;&#xA;गीर्वाणराजनगराकरवैजयन्ती ॥१७२॥&lt;/p&gt;&#xA;&lt;p&gt;ग्रहेश्वरस्य ।&lt;/p&gt;&#xA;&lt;p&gt;तीर्थाटनैः किम् अधिकं क्षणम् ईक्षिता चेत्&lt;br&gt;&#xA;पीतं त्वदम्बु यदि देवि मुधा सुधापि ।&lt;br&gt;&#xA;स्नातं यदि त्वयि विरिञ्चिपदं न दूरे&lt;br&gt;&#xA;मुक्तिः करे यदि च सा समुपासितासि ॥१७३॥&lt;/p&gt;&#xA;&lt;p&gt;विरिञ्चेः ।&lt;/p&gt;&#xA;&lt;p&gt;तीरं तवावतरतीह यथा यथैव&lt;br&gt;&#xA;देहेन देवि जरता मुनजो मुमूर्षुः ।&lt;br&gt;&#xA;अम्ब स्वयंवरवशंवदनाकनारी&lt;br&gt;&#xA;दोर्वल्लिपल्लवि नभोऽपि तथा तथैव ॥१७४॥&lt;/p&gt;</description>
    </item>
    <item>
      <title>०३६ गङ्गाप्रशंसा</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/036_gangAprashaMsA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/036_gangAprashaMsA/</guid>
      <description>&lt;p&gt;धर्मस्योत्सववैजयन्तिमुकुटस्रग्वेणिगौरीपतेस्&lt;br&gt;&#xA;त्वां रत्नाकरपत्नि जह्नुतनये भागीरथि प्रार्थये ।&lt;br&gt;&#xA;त्वत्तोयान्तशिलानिषण्णवपुषस् त्वद्वीचिभिः प्रेङ्खतस्&lt;br&gt;&#xA;त्वन्नाम स्मरतस् तदर्पितदृशः प्राणाः प्रयास्यन्ति मे ॥१७६॥&lt;/p&gt;&#xA;&lt;p&gt;लक्ष्मीधरस्य । (सु।र। १६१३, स।क।आ। ४।१८३)&lt;/p&gt;&#xA;&lt;p&gt;शत्रौ मे सुहृदीव काप्य् उपकृतिर् भूयाद् असूया न तु&lt;br&gt;&#xA;स्वाच्छ्यं सत्सु मतिर् जनेषु करुणा हीना न दीनात्मसु ।&lt;br&gt;&#xA;प्रक्षीणा कलिकल्मषक्षयकरी तृष्णा न कृष्णार्चने&lt;br&gt;&#xA;देवि श्रद्दधतां गतिस् त्वयि मुदा मन्दा न मन्दाकिनि ॥१७७॥&lt;/p&gt;&#xA;&lt;p&gt;तस्यैव ।&lt;/p&gt;&#xA;&lt;p&gt;प्रसीद श्रीगङ्गे मृडमुकुटचूडाग्रसुभगे&lt;br&gt;&#xA;तवोल्लोलोन्मूलः स्खलतु मम संसारविटपी ।&lt;br&gt;&#xA;अथोत्पत्स्ये भूयस् त्रिजगद् अधिराजोऽपि न तदा&lt;br&gt;&#xA;श्वपाकः काको वा भगवति भवेयं तव तटे ॥१७८॥&lt;/p&gt;</description>
    </item>
    <item>
      <title>०३७ हरेर् मत्स्यावतारः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/037_harer_matsyAvatAraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/037_harer_matsyAvatAraH/</guid>
      <description>&lt;p&gt;मत्स्यः पुनातु जगदोङ्कृतिकुञ्चितास्यो&lt;br&gt;&#xA;ब्रह्माद्वयप्रणयपीवरमध्यभागः ।&lt;br&gt;&#xA;क्रीडन्न् असौ जलधिवीचिभिर् एव नेति&lt;br&gt;&#xA;नेत्य् आदराद् इव विभावितपुच्छकम्पः ॥१८१॥&lt;/p&gt;&#xA;&lt;p&gt;आवन्त्यकृष्णस्य ।&lt;/p&gt;&#xA;&lt;p&gt;देव्याः श्रुतेर् दनुजदुर्णयदूषिताया&lt;br&gt;&#xA;भूयःसमुद्गमविधाववलम्बभूमिः ।&lt;br&gt;&#xA;एकार्णवीभवदशेषपयोधिमध्य&lt;br&gt;&#xA;द्वीपं वपुर् जयति मीनतनोर् मुरारेः ॥१८२॥&lt;/p&gt;&#xA;&lt;p&gt;उमापतिधरस्य ।&lt;/p&gt;&#xA;&lt;p&gt;ब्रह्माण्डोदरदर्पणे भ्रमिरयोत्क्षिप्ताम्बुधिक्षालिते&lt;br&gt;&#xA;सङ्क्रान्ताम् अनिमेषलोचनयुगेनोत्पश्यतः स्वां तनुम् ।&lt;br&gt;&#xA;शौरेर् मीनतनोः कृशानुकपिशं पार्श्वद्वयं प्रोल्लसच्&lt;br&gt;&#xA;चन्द्रार्काङ्कितकाञ्चनाद्रिशिखराकारं शिरः पातु वः ॥१८३॥&lt;/p&gt;&#xA;&lt;p&gt;वसन्तदेवस्य ।&lt;/p&gt;&#xA;&lt;p&gt;पातु त्रीणि जगन्ति पार्श्वकषणप्रक्षुण्णदिङ्मण्डलो&lt;br&gt;&#xA;नैकाब्धिस्तिमितोदरः स भगवान् क्रीडाझषः केशवः ।&lt;br&gt;&#xA;त्वङ्गन्निष्ठुरपृष्ठरोमखचितब्रह्माण्डभाण्डावधेर्&lt;br&gt;&#xA;यस्योत्फालकुतूहलेन कथम् अप्य् अङ्गेषु जीर्णायितम् ॥१८४॥&lt;/p&gt;&#xA;&lt;p&gt;रघुनन्दस्य । (सु।र। १३५)&lt;/p&gt;&#xA;&lt;p&gt;मत्स्यः पुच्छाभिघातेन तुच्छीकृतमहोदधिः ।&lt;br&gt;&#xA;अपर्याप्तजलक्रीडारसो दिशतु वः शिवम् ॥१८५॥&lt;/p&gt;</description>
    </item>
    <item>
      <title>०३८ कूर्मः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/038_kUrmaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/038_kUrmaH/</guid>
      <description>&lt;p&gt;पृष्ठभ्राम्यद् अमन्दमन्दरगिरिग्रावाग्रकण्डूयनान्&lt;br&gt;&#xA;निद्रालोः कमठाकृतेर् भगवतः श्वासानिलाः पान्तु वः ।&lt;br&gt;&#xA;यत्संस्कारकलानुवर्तनवशाद् वेलाछलेनाम्भसां&lt;br&gt;&#xA;यातायातम् अयन्त्रितं जलनिधेर् नाद्यापि विश्राम्यति ॥१८६॥&lt;/p&gt;&#xA;&lt;p&gt;केशटाचार्यस्य । (भ्प् १२।१३।२; सु।र। १०५, वाक्पतिराजस्य; स्व् ३६)&lt;/p&gt;&#xA;&lt;p&gt;क्षीराब्धौ मथ्यमाने त्रिदशदनुसुतोन्मुक्तकोलाहलौघे&lt;br&gt;&#xA;ब्रह्माण्डकाण्डचण्डस्फुटनगुरुरवभ्रान्तिभाजित्रिलोक्याम् ।&lt;br&gt;&#xA;सद्यो निर्दावबोधाद् उपरि रयवशक्षिप्तदीर्घक्षितिधा&lt;br&gt;&#xA;लग्नग्रीवाप्रकाण्डो जयति कमठराट् चण्डविष्कम्भतुल्यः ॥१८७॥&lt;/p&gt;&#xA;&lt;p&gt;वसुसेनस्य ।&lt;/p&gt;&#xA;&lt;p&gt;पायाद् वो मन्दराद्रिभ्रमणनिकषणाकृष्टपृष्ठाग्रकण्डू&lt;br&gt;&#xA;लीनानिद्रालुर् अब्धेः क्षुभितम् अगणयन्न् अद्भुतः कूर्मराजः ।&lt;br&gt;&#xA;यस्याङ्गमर्दहेलावशचलितमहाशैलकीला धरित्री&lt;br&gt;&#xA;त्वङ्गत्कल्लोलरत्नाकरवलयचलन्मेखला नृत्यतीव ॥१८८॥&lt;/p&gt;&#xA;&lt;p&gt;सूरेः ।&lt;/p&gt;&#xA;&lt;p&gt;पार्श्वास्फालातिवेगाज् झगिति च विरहाद् उच्छलद्भिः पतद्भिर्&lt;br&gt;&#xA;भूयो भूयः समुद्रैर् मिहिरमतिरयाद् आपिबद्भिर् वमद्भिः ।&lt;br&gt;&#xA;कोटीरस् तोयदानां क्षणम् इव गगने दर्शयन् वः पुनीताद्&lt;br&gt;&#xA;प्षद् गात्रावहेलाचलितवसुमतीमण्डलः कूर्मराजः ॥१८९॥&lt;/p&gt;</description>
    </item>
    <item>
      <title>०३९ वराहः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/039_varAhaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/039_varAhaH/</guid>
      <description>&lt;p&gt;दंष्ट्रापिष्टेषु सद्यः शिखरिषु न कृतः स्कन्धकण्डूविनोदः&lt;br&gt;&#xA;सिन्धुष्व् अङ्गावगाहः खुरकुहरविशत्तोयतुच्छेषु नाप्तः ।&lt;br&gt;&#xA;प्राप्ताः पातालपङ्के न लुठनरतयः पोत्रमात्रोपयुक्ते&lt;br&gt;&#xA;येनोद्धारे धरित्र्याः स जयति विभुताबृंहितेच्छो वराहः ॥१९१॥&lt;/p&gt;&#xA;&lt;p&gt;वराहमिहिरस्य । (सु।र। १३४)&lt;/p&gt;&#xA;&lt;p&gt;अस्ति श्रीस्तनपत्रभङ्गम् अकरीमुद्राङ्कितोरःस्थली&lt;br&gt;&#xA;देवः सर्वजगत्पतिर् मधुवधूवक्त्राब्जचन्द्रोदयः ।&lt;br&gt;&#xA;क्रीडाक्रोडतनोर् नवेन्दुविशदे दंष्ट्राङ्कुरे यस्य भूर्&lt;br&gt;&#xA;भाति स्म प्रलयाब्धिपल्वलतलोत्खातैकमुस्ताकृतिः ॥१९२॥&lt;/p&gt;&#xA;&lt;p&gt;नग्नस्य । (सु।र। १०४)&lt;/p&gt;&#xA;&lt;p&gt;सेयं चन्द्रकलेति नागवन्तिआनेत्रोत्पलैर् अर्चिता&lt;br&gt;&#xA;मद्भारापगमक्षमेति फणिना सानन्दम् आलोकिता ।&lt;br&gt;&#xA;दिङ्नागैः सरलीकृतायतकरैः स्पृष्टा मृणालाशया&lt;br&gt;&#xA;भित्त्वोर्वीम् अभिनिःसृता मधुरिपोर् दंष्ट्रा चिरं पातु वः ॥१९३॥&lt;/p&gt;&#xA;&lt;p&gt;केशवस्य ।&lt;/p&gt;&#xA;&lt;p&gt;घोणाघोराभिधातोच्छलदुदधिजलासारसिक्ताग्ररोमा&lt;br&gt;&#xA;रोमाग्रप्रोततारानिकर इति सुरैर् धीरम् आलोकितो वः ।&lt;br&gt;&#xA;श्वासाकृष्टावकृष्टप्रविशद् अपसरद् बुध्नबिम्बानुबन्धाद्&lt;br&gt;&#xA;आविर् नक्तं दिनश्रीः स दिशतु दुरितध्वंसम् आद्यो वराहः ॥१९४॥&lt;/p&gt;</description>
    </item>
    <item>
      <title>०४० नरसिंहः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/040_narasiMhaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/040_narasiMhaH/</guid>
      <description>&lt;p&gt;सोमार्धायितनिष्पिधानदशनः सन्ध्यायितान्तर्मुखो&lt;br&gt;&#xA;बालार्कायितलोचनः सुरधनुर् लेखायितभ्रूलतः ।&lt;br&gt;&#xA;अन्तर्नादगभीरपल्वलगलत्वग्रूपनिर्यत्तडित्&lt;br&gt;&#xA;तारस्फारसटावरुद्धगगनः पायान् नृसिंहो जगत् ॥१९६॥&lt;/p&gt;&#xA;&lt;p&gt;मुरारेः ।&lt;/p&gt;&#xA;&lt;p&gt;चटच्चटिनि चर्मणि च्छम् इति चोच्छलच्छोणिते&lt;br&gt;&#xA;धगद्धग् इति मेदसि स्फुटतरोऽस्थिषु ष्ठाद् इति ।&lt;br&gt;&#xA;पुनातु भवतो हरेर् अमरवैरिनाथोरसि&lt;br&gt;&#xA;क्वणत्करजपञ्जरक्रकचकाषजन्मा रवः ॥१९७॥&lt;/p&gt;&#xA;&lt;p&gt;वाक्पतिराजस्य । (सु।र। ११६, शा।प। १२६, सू।मु। २।७७)&lt;/p&gt;&#xA;&lt;p&gt;प्रेङ्खद्भास्वरकेशरौघरचितत्रैलोक्यसन्ध्यातपो&lt;br&gt;&#xA;ब्रह्माण्डोदररोधिघर्घरसघूत्कारप्रचण्डध्वनिः ।&lt;br&gt;&#xA;स्फूर्जद्वज्रकठोरनखरक्षुण्णासुरोरःस्थली&lt;br&gt;&#xA;रक्तास्वादविदीर्णदीर्घरसनः पायान् नृसिंहो जगत् ॥१९८॥&lt;/p&gt;&#xA;&lt;p&gt;तस्यैव ।&lt;/p&gt;&#xA;&lt;p&gt;चक्र ब्रूहि विभो गदे जय हरे कम्बो समाज्ञापय&lt;br&gt;&#xA;भो भो नन्दक जीव पन्नगरिपो किं नाथ भिन्नो मया ।&lt;br&gt;&#xA;को दैत्यः कतमो हिरण्यकशिपुः सत्यं भवद्भ्यः शपे&lt;br&gt;&#xA;केनास्त्रेण नखैर् इति प्रवदतः शौरेर् गिरः पान्तु वः ॥१९९॥&lt;/p&gt;</description>
    </item>
    <item>
      <title>०४१ नरसिंहनखाः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/041_narasiMhanakhAH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/041_narasiMhanakhAH/</guid>
      <description>&lt;p&gt;दंष्ट्रासङ्कटवक्त्रघर्घरललज्जिह्वाभृतो हव्यभुग्&lt;br&gt;&#xA;ज्वालाभास्वरभूरिकेशरसटाभारस्य दैत्यद्रुहः ।&lt;br&gt;&#xA;व्यावल्गद् बलवद् धिरण्यकशिपुक्रोडस्थलीपाटन&lt;br&gt;&#xA;स्पष्टप्रस्फुटदस्थिपञ्जररवक्रूरा नखाः पान्तु वः ॥२०१॥&lt;/p&gt;&#xA;&lt;p&gt;दक्षस्य । (सु।र। १४१)&lt;/p&gt;&#xA;&lt;p&gt;ये बालेन्दुकलार्धविभ्रमभृतो मायानृसिंहाकृतेर्&lt;br&gt;&#xA;निर्याता इव ये सिरासरणिभिर् नाभ्यब्जकन्दाङ्कुराः ।&lt;br&gt;&#xA;ते वक्षःस्थलदारितासुरसरित्कीलालधारारुणाः&lt;br&gt;&#xA;पायासुर् नवकिंशुकाम्रमुकुलश्रीसाक्षिणः पाणिजाः ॥२०२॥&lt;/p&gt;&#xA;&lt;p&gt;वराहस्य ।&lt;/p&gt;&#xA;&lt;p&gt;अस्रस्रोतस् तरङ्गभ्रमिषु तरलिता मांसपङ्क्ते लुठन्तः&lt;br&gt;&#xA;स्थूलास्थिभङ्गैर् धवलविसलताग्रासम् आकल्पयन्तः ।&lt;br&gt;&#xA;मायासिंहस्य शौरेः स्फुरदरुणहृदम्भोजसंश्लेषभाजः&lt;br&gt;&#xA;पायासुर् दैत्यवक्षःस्थलकुहरसरोराजहंसा नखा वः ॥२०३॥&lt;/p&gt;&#xA;&lt;p&gt;मयूरस्य ।&lt;/p&gt;&#xA;&lt;p&gt;पुनन्तु भुवनत्रयं दलितदैत्यवक्षःस्थल&lt;br&gt;&#xA;प्रसर्पिरुधिरच्छटाच्छुरणबालसूर्यत्विषः ।&lt;br&gt;&#xA;दृढास्थिचयचूर्णनाघटितशब्दसारा हरेर्&lt;br&gt;&#xA;नृसिंहवपुषश् चिरं पिशितपिण्डगर्भा नखाः ॥२०४॥&lt;/p&gt;&#xA;&lt;p&gt;धूर्जटिराजस्य ।&lt;/p&gt;&#xA;&lt;p&gt;जयन्ति निर्दारितदैत्यवक्षसो&lt;br&gt;&#xA;नृसिंहरूपस्य हरेर् नखाङ्कुराः ।&lt;br&gt;&#xA;विचिन्त्य येषां चरितं सुरारयः&lt;br&gt;&#xA;प्रियानखेभ्योऽपि रतेषु बिभ्यति ॥२०५॥&lt;/p&gt;</description>
    </item>
    <item>
      <title>०४२ शृङ्गारिनरसिंहः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/042_shRngArinarasiMhaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/042_shRngArinarasiMhaH/</guid>
      <description>&lt;p&gt;लक्ष्मीम् उरःपरिसरे वहतः सलीलं&lt;br&gt;&#xA;योगासनं च चरतो नृहरेर् जयन्ति ।&lt;br&gt;&#xA;एकक्षणोपनतमान्मथभावमुग्ध&lt;br&gt;&#xA;स्वात्मावबोधम् असृणानि विलोकितानि ॥२०६॥&lt;/p&gt;&#xA;&lt;p&gt;कस्यचित् ।&lt;/p&gt;&#xA;&lt;p&gt;न्यञ्चत्केसरम् उत्तरङ्गपुलकस्रङ्नद्धमर्धस्खलद्&lt;br&gt;&#xA;द्वन्द्वालापम् अपास्तगर्जनम् अटद्भ्रूभङ्गम् आर्द्रेक्षणम् ।&lt;br&gt;&#xA;स्विद्यत्पाणि विनीतदृप्तिकरजं पायान् नृसिंहाकृतेर्&lt;br&gt;&#xA;देवस्य श्रियम् अङ्कसीम्नि दधतो विश्रान्तरौद्रं वपुः ॥२०७॥&lt;/p&gt;&#xA;&lt;p&gt;वैद्यगदाधरस्य ।&lt;/p&gt;&#xA;&lt;p&gt;स्वच्छन्दं वैरिवक्षःस्थलकुलिशभिदो वीक्ष्य कन्दर्पचाप&lt;br&gt;&#xA;क्रीडाभाजो नखाग्रान् समसमयभयानन्दलोलायताक्ष्याः ।&lt;br&gt;&#xA;लक्ष्म्या वक्षोजकुम्भं करिकलभशिरःशङ्कया वीक्ष्यमाणः&lt;br&gt;&#xA;स्वैरं शान्ताक्षिरागो जयति नरहरिर् जातचित्तानुरागः ॥२०८॥&lt;/p&gt;&#xA;&lt;p&gt;जलचन्द्रस्य ।&lt;/p&gt;&#xA;&lt;p&gt;अव्याद् वो वज्रसारस्फुरदुरुनखरक्रूरचक्रक्रमाग्र&lt;br&gt;&#xA;प्रोद्भिन्नेन्द्रारिवक्षःस्थलगलदसृगासारकाश्मीरगौरः ।&lt;br&gt;&#xA;प्रस्फूर्जत्केशराग्रग्रथितजलधरश्रेणिनीलाब्जमाल्यः&lt;br&gt;&#xA;सूर्याचन्द्रावतंसो नरहरिर् असमाबद्धशृङ्गारलीलः ॥२०९॥&lt;/p&gt;&#xA;&lt;p&gt;प्रजापतेः ।&lt;/p&gt;&#xA;&lt;p&gt;आनन्दमुग्धनयनां श्रियम् अङ्कभित्तौ&lt;br&gt;&#xA;बिभ्रत् पुनातु भवतो भगवान् नृसिंहः ।&lt;br&gt;&#xA;यस्यावलोकनविलासवशाद् इवासीद्&lt;br&gt;&#xA;उत्सन्नलाञ्छनमृगः कमलामुखेन्दुः ॥२१०॥&lt;/p&gt;</description>
    </item>
    <item>
      <title>०४३ वामनः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/043_vAmanaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/043_vAmanaH/</guid>
      <description>&lt;p&gt;इदं प्रायो लोके न परिचितपूर्वं नयनयोर्&lt;br&gt;&#xA;न याच्ञा यत् पुंसः सुगुणपरिमाणं लघयति ।&lt;br&gt;&#xA;विशद्भिर् विश्वात्मा स्ववपुषि बलिप्रार्थनकृते&lt;br&gt;&#xA;त्रपालीनैर् अङ्गैर् यद् अयम् अभवद् वामनतनुः ॥२११॥&lt;/p&gt;&#xA;&lt;p&gt;वङ्कस्य ।&lt;/p&gt;&#xA;&lt;p&gt;अपसर पृथिवि समुद्राः संवृणुताम्बूनि भूभृतो नमत ।&lt;br&gt;&#xA;वामनहरिलघुतुन्दे जगतीकलहः स वः पातु ॥२१२॥&lt;/p&gt;&#xA;&lt;p&gt;भवानन्दस्य ।&lt;/p&gt;&#xA;&lt;p&gt;कुतस् त्वम् अणुकः स्वतः स्वम् इति किं न यत् कस्यचित्&lt;br&gt;&#xA;किम् इच्छसि पदत्रयं ननु भुवा किम् इत्य् अल्पया ।&lt;br&gt;&#xA;द्विजस्य शमिनो मम त्रिभुवनं तद् इत्य् आशयो&lt;br&gt;&#xA;हरेर् जयति निह्नुतः प्रकटितश् च वक्रोक्तिभिः ॥२१३॥&lt;/p&gt;</description>
    </item>
    <item>
      <title>०४४ त्रिविक्रमः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/044_trivikramaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/044_trivikramaH/</guid>
      <description>&lt;p&gt;किं छत्रं किं नु रत्नं तिलकम् अथ तथा कुण्डलं कौस्तुभो वा&lt;br&gt;&#xA;चक्रं वा वारिजं वेत्य् अमरयुवतिभिर् यद् बलिध्वंसि देहे ।&lt;br&gt;&#xA;ऊर्ध्वं मौलौ ललाटे श्रवसि हृदि करे नाभिदेशे च दृष्टं&lt;br&gt;&#xA;पायात् तद् वोऽर्कबिम्बं स च दनुजरिपुर् वर्धमानः क्रमेण ॥२१६॥&lt;/p&gt;&#xA;&lt;p&gt;श्रीहनूमतः ।&lt;/p&gt;&#xA;&lt;p&gt;ज्योतिश् चक्राक्षदण्डः क्षरदमरसरित्पट्टिका केतुदण्डः&lt;br&gt;&#xA;क्षोणीनौकूपदण्डः शतधृतिभवनाम्भोरुहो नालदण्डः ।&lt;br&gt;&#xA;ब्रह्माण्डच्छत्र दण्डस् त्रिभुवनस्तम्भदण्डोङ्घ्रिदण्डः&lt;br&gt;&#xA;श्रेयस् त्रिविक्रमस् ते वितरतु विबुधद्वेषिणां कालदण्डः ॥२१७॥&lt;/p&gt;&#xA;&lt;p&gt;दण्डिनः ।&lt;/p&gt;&#xA;&lt;p&gt;चञ्चत्पादनखाग्रमण्डलरुचिप्रस्यनिगङ्गाजलो&lt;br&gt;&#xA;विस्फूर्जद्बलिराज्यनाशपिशुनोत्पाताम्बुवाहद्युतिः ।&lt;br&gt;&#xA;पातु त्वां चरणो हरेः क्रमविधौ यस्याधिकं द्योतते&lt;br&gt;&#xA;दूराद् अङ्गुलिमुद्रिकामणिर् इव स्फाराङ्कुशजालो रविः ॥२१८॥&lt;/p&gt;</description>
    </item>
    <item>
      <title>०४५ परशुरामः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/045_parashurAmaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/045_parashurAmaH/</guid>
      <description>&lt;p&gt;दिङ्मातङ्गघटाविभक्तचतुराघाटा मही साध्यते&lt;br&gt;&#xA;सिद्धा सापि वदन्त एव हि वयं रोमाञ्चिताः पश्यत ।&lt;br&gt;&#xA;विप्राय प्रतिपाद्यते किम् अपरं रामाय तस्मै नमो&lt;br&gt;&#xA;यत्रैवाविरभूत् कथाद्भुतम् इदं यत्रैव चास्तङ्गतम् ॥२२१॥&lt;/p&gt;&#xA;&lt;p&gt;केशटस्य ।&lt;/p&gt;&#xA;&lt;p&gt;हा तातेति न जल्पितं न रुदितं न स्वीकृतं तद् धनं&lt;br&gt;&#xA;न स्नातं न च वीक्षितः परिजनः पित्रे न दत्तं जलम् ।&lt;br&gt;&#xA;यावन् न क्रकचाभिघातविगलद्दाम्नाम् अरीणाम् असृग्&lt;br&gt;&#xA;गण्डूषैर् घनघोरघर्घररवाः सन्तर्पिताः फेरवः ॥२२२॥&lt;/p&gt;&#xA;&lt;p&gt;तस्यैव ।&lt;/p&gt;&#xA;&lt;p&gt;शौर्यं शत्रुकुलक्षयावधि यशो ब्रह्माण्डखण्डावधि&lt;br&gt;&#xA;त्यागः सप्तसमुद्रमुद्रितमहीनिर्वाजदानावधिः ।&lt;br&gt;&#xA;व्र्यं यन्तु गिरां न तत् पथि ननु व्यक्तं हि तत्कर्मभिः&lt;br&gt;&#xA;सत्यं ब्रह्मतपोनिधेर् भगवतः किं किं न लोकोत्तरम् ॥२२३॥&lt;/p&gt;</description>
    </item>
    <item>
      <title>०४६ श्रीरामः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/046_shrIrAmaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/046_shrIrAmaH/</guid>
      <description>&lt;p&gt;शौर्योत्कर्षतृणीकृतत्रिभुवनो लङ्कापतिः सोऽभवत्&lt;br&gt;&#xA;कारायाम् उपवासयन् विजयते तं हेलया हैहयः ।&lt;br&gt;&#xA;लीलालूनविशालतद्भुजवनोऽभूज् जामदग्न्यस् ततस्&lt;br&gt;&#xA;तज्जेता जनकात्मजापरिवृढो रामः कथं वर्ण्यताम् ॥२२६॥&lt;/p&gt;&#xA;&lt;p&gt;सुरभेः ।&lt;/p&gt;&#xA;&lt;p&gt;रामः कस्य न विस्मयाय मनसो निःशङ्कलङ्केश्वर&lt;br&gt;&#xA;त्रुट्यन्मौलिसिरासमुच्छलदसृग्धारानुबन्धेन यः ।&lt;br&gt;&#xA;तद्दोर्विक्रमविद्रुता दशदिशो भोगाय भूमण्डले&lt;br&gt;&#xA;सम्यग् वासयितुं प्रवालघटिता यष्टीर् उदस्तम्भयन् ॥२२७॥&lt;/p&gt;&#xA;&lt;p&gt;दङ्कस्य ।&lt;/p&gt;&#xA;&lt;p&gt;मार्तण्डैककुलप्रकाण्डतिलकस् त्रैलोक्यरक्षामणिर्&lt;br&gt;&#xA;विश्वामित्रमहामुनेर् निरुपधिः शिष्यो रघुग्रामणीः ।&lt;br&gt;&#xA;रामस् ताडितताडकः किम् अपरं प्रत्यक्षनारायणः&lt;br&gt;&#xA;कौशयानयनोत्सवो विजयते भूकश्यपस्यात्मजः ॥२२८॥&lt;/p&gt;&#xA;&lt;p&gt;राजशेखरस्य ।&lt;/p&gt;&#xA;&lt;p&gt;रामो नूनम् अयं निशाचरचमूकालाग्निरुद्रोपमो&lt;br&gt;&#xA;निःसन्देहम् अयं च विक्रमनिधिः सौमित्रिर् अस्यानुजः ।&lt;br&gt;&#xA;वारं वारम् अपाङ्गभागचलितैर् यद् दृष्टिपातैर् इयं&lt;br&gt;&#xA;लङ्काभर्तुर् अनीकिनी पितृपतेः पाशैर् इवावध्यते ॥२२९॥&lt;/p&gt;</description>
    </item>
    <item>
      <title>०४७ विरहिश्रीरामः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/047_virahishrIrAmaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/047_virahishrIrAmaH/</guid>
      <description>&lt;p&gt;सरसि विरसः प्रस्थे दुःस्थो लतासु गतादरः&lt;br&gt;&#xA;प्रति परिसरं भ्रान्तोद्भ्रान्तः सरित्सु निरुत्सुकः ।&lt;br&gt;&#xA;ददद् अपि दृशौ कुब्जे कुब्जे रुदन्न् उपनिर्झरं&lt;br&gt;&#xA;सुचिरविरहक्षामो रामो न करि अनुरुद्यते ॥२३१॥&lt;/p&gt;&#xA;&lt;p&gt;वासुदेवज्योतिषः ।&lt;/p&gt;&#xA;&lt;p&gt;निष्पन्दं गिरिकन्दरेषु विपिनच्छायासु मूर्च्छालसं&lt;br&gt;&#xA;सास्रं पञ्चवटीतटीषु तटिनीतीरेषु तीव्रव्यथम् ।&lt;br&gt;&#xA;काकुत्स्थं तदवस्थम् आधिविधुरं दृष्ट्वा तडिद्व्याजतो&lt;br&gt;&#xA;मन्ये मन्युभरैर् अभेदि हृदयं गाढं घनानाम् अपि ॥२३२॥&lt;/p&gt;&#xA;&lt;p&gt;वसुरथस्य ।&lt;/p&gt;&#xA;&lt;p&gt;अनुवनम् अनुशैलं ताम् अनालोक्य सीतां&lt;br&gt;&#xA;प्रतिदिनम् अतिदीनं वीक्ष्य रामं विरामम् ।&lt;br&gt;&#xA;गिरिर् अशनिमयोऽयं यस् तदा न द्विधाभूत्&lt;br&gt;&#xA;क्षितिर् अपि न विदीर्णा सापि सर्वंसहैव ॥२३३॥&lt;/p&gt;</description>
    </item>
    <item>
      <title>०४८ हलधरः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/048_haladharaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/048_haladharaH/</guid>
      <description>&lt;p&gt;सुरापीतो गोत्रस्खलनपरिवृद्धाधिकरुषः&lt;br&gt;&#xA;प्रसादं रेवत्या जनयितुम् अनीशः कथम् अपि ।&lt;br&gt;&#xA;विचुम्बन् संश्लिष्यन् स्तनवसनम् अस्यन्न् अविरतं&lt;br&gt;&#xA;मधून् मादाविष्टः स किल बलभद्रो विजयते ॥२३६॥&lt;/p&gt;&#xA;&lt;p&gt;लक्ष्मीधरस्य ।&lt;/p&gt;&#xA;&lt;p&gt;आघूर्णद्वपुषः स्खलन्मृदुगिरः किञ्चिल्लसद्वाससो&lt;br&gt;&#xA;रेवत्यं सनिषण्णनिःसहभुजस्याताम्रनेत्रद्युतेः ।&lt;br&gt;&#xA;श्वासामोदमदान्धषट्पदकुलव्यादष्टकण्ठस्रजः&lt;br&gt;&#xA;पायासुः परिमन्थराणि हलिनो मत्तस्य यातानि वः ॥२३७॥&lt;/p&gt;&#xA;&lt;p&gt;कोकस्य ।&lt;/p&gt;&#xA;&lt;p&gt;भभभ्रमति मेदिनी लललन्दते चन्द्रमाः&lt;br&gt;&#xA;कृकृष्ण ववद द्रुतं हहहसन्ति किं वृष्णयः ।&lt;br&gt;&#xA;सिसीधु मुमुमुञ्च मे पपपपानपात्रे स्थितः&lt;br&gt;&#xA;मदस्खलितम् आलपन् हलधरः श्रियः वः क्रियात् ॥२३८॥&lt;/p&gt;&#xA;&lt;p&gt;पुरुषोत्तमदेवस्य । (सु।र। १२७; बा।रा।स् २।४।३७)&lt;/p&gt;&#xA;&lt;p&gt;रेवतीदशनोच्छिष्टपरिपूतपुटे दृशौ ।&lt;br&gt;&#xA;वहन् हली मदक्षीवः पानगोष्ठ्यां पुनातु वः ॥२३९॥&lt;/p&gt;</description>
    </item>
    <item>
      <title>०४९ बुद्धः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/049_buddhaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/049_buddhaH/</guid>
      <description>&lt;p&gt;कामक्रोधौ द्वयम् अपि यदि प्रत्यनीकं प्रसिद्धं&lt;br&gt;&#xA;हत्वानङ्गं किम् इव हि रुषा साधितं त्र्यम्बकेन ।&lt;br&gt;&#xA;यस् तु क्षान्त्या शमयति शतं मन्मथादीनरातीन्&lt;br&gt;&#xA;कल्याणं वो दिशतु स मुनिग्रामणीर् अर्कबन्धुः ॥२४१॥&lt;/p&gt;&#xA;&lt;p&gt;सङ्घश्रियः । (सु।र। ४)&lt;/p&gt;&#xA;&lt;p&gt;पादाम्भोजसमीपसन्निपतितस्वर्णाथदेहस्फुरन्&lt;br&gt;&#xA;नेत्रस्तोमतया परिस्फुटमिलन्नीलाब्जपूजाविधिः ।&lt;br&gt;&#xA;वन्दारुत्रिदशौधरत्रमुकुटोत्सर्पत्प्रभापल्लव&lt;br&gt;&#xA;प्रत्युन्मीलदपूर्वचीवरपटः शाक्यो मुनिः पातु वः ॥२४२॥&lt;/p&gt;&#xA;&lt;p&gt;वसुकल्पस्य । (सु।र। १५)&lt;/p&gt;&#xA;&lt;p&gt;कारुण्यामृतकन्दलीसुमनसः प्रज्ञावधूमौक्तिक&lt;br&gt;&#xA;ग्रीवालङ्करणश्रियः शमसरित्पूरोच्छलच्छीकराः ।&lt;br&gt;&#xA;ते मौलौ भवतां मिलन्तु जगतीराज्याभिषेकोचित&lt;br&gt;&#xA;स्रग्भेदा अभयप्रदानचरणप्रेङ्खन्नखाग्रांशवः ॥२४३॥&lt;/p&gt;&#xA;&lt;p&gt;श्रीधरनन्दिनः । (सु।र। ७)&lt;/p&gt;&#xA;&lt;p&gt;शीलाम्भःपरिषेकशीतलदृढध्यानालवालस्फुरद्&lt;br&gt;&#xA;दानस्कन्धमहोन्नतिः पृथुतरप्रज्ञोल्लसत्पल्लवः ।&lt;br&gt;&#xA;देयात् तुभ्यं अवार्थवीर्यविटपः क्षान्तिप्रसूनोद्गमः&lt;br&gt;&#xA;सुच्छायः षडभिज्ञकल्पविटपीसम्बोधबीजं फलम् ॥२४४॥&lt;/p&gt;</description>
    </item>
    <item>
      <title>०५० कल्की</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/050_kalkI/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/050_kalkI/</guid>
      <description>&lt;p&gt;भ्रान्त्वा महीं तत इतस् तुरगाधिरूढो&lt;br&gt;&#xA;वेदद्विषो विदलयन् दलिताखिलाशः ।&lt;br&gt;&#xA;देवो निवर्तितकलिः कृतमार्गदर्शी&lt;br&gt;&#xA;कल्कं स ते हरतु कल्किकुले भविष्यन् ॥२४६॥&lt;/p&gt;&#xA;&lt;p&gt;कस्यचित् ।&lt;/p&gt;&#xA;&lt;p&gt;वामनाद् अणुतमाद् अनु जीयास्&lt;br&gt;&#xA;त्वं त्रिविक्रम तनूभृतदिक्कः ।&lt;br&gt;&#xA;वीतहिंसनपथाद् अथ बुद्धात्&lt;br&gt;&#xA;कल्किताहतसमस्त नमस्ते ॥२४७॥&lt;/p&gt;&#xA;&lt;p&gt;श्रीहर्षस्य । (न्च् २१।९६)&lt;/p&gt;&#xA;&lt;p&gt;कल्की कल्कं हरतु जगतः स्फूर्जदूर्जस्वितेजा&lt;br&gt;&#xA;वेदोच्छेदस्फुरितदुरितध्वंसने धूमकेतुः ।&lt;br&gt;&#xA;येनोत्क्षिप्य क्षणम् असिलतां धूमवत् कल्मषेच्छान्&lt;br&gt;&#xA;म्लेच्छान् हत्वा दलितकलिनाकारि सत्यावतारः ॥२४८॥&lt;/p&gt;&#xA;&lt;p&gt;जयदेवस्य ।&lt;/p&gt;&#xA;&lt;p&gt;आघ्राणश्रवणावलोकनरसास्वादादयश् चुम्बन&lt;br&gt;&#xA;श्रद्धा वाग् विषवर्षणं च शिरसो दोषा इमे यैर् जनः ।&lt;br&gt;&#xA;मूढो लङ्घितसत्पथोऽयम् इति सङ्क्रुद्धः शठानां हठाद् यः&lt;br&gt;&#xA;शीर्षाणि कृपाणपाणिर् अलुनात् तस्मै नमः कल्किने ॥२४९॥&lt;/p&gt;</description>
    </item>
    <item>
      <title>०५१ कृष्णशैशवम्</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/051_kRShNashaishavam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/051_kRShNashaishavam/</guid>
      <description>&lt;p&gt;कृष्णेनाद्य गतेन रन्तुमनसा मृद्भक्षिता स्वेच्छया&lt;br&gt;&#xA;सत्यं कृष्ण क एवम् आह मुसली मिथ्याम्ब पश्याननम् ।&lt;br&gt;&#xA;व्यादेहीति विदारिते शिशुमुखे दृष्ट्वा समस्तं जगन्&lt;br&gt;&#xA;माता यस्य जगाम विस्मयपदं पायात् स वः केशव ॥२५१॥&lt;/p&gt;&#xA;&lt;p&gt;कस्यचित् । (स।क।आ।व् २३, शा।प। ४०१६)&lt;/p&gt;&#xA;&lt;p&gt;लीलोत्तानशयोऽपि गोपनिवहैर् उद्गीयमानेष्व् अति&lt;br&gt;&#xA;प्रौढप्रौढमुरारिविक्रमकथागीतेषु दत्तश्रवाः ।&lt;br&gt;&#xA;कस्मिंश्चित् क्षुभितः कुतोऽपि चलितः कुत्रापि रोमाञ्चितः&lt;br&gt;&#xA;क्वापि प्रस्फुरितः कुतोऽपि हसितः प्राप्तो हरिः पातु वः ॥२५२॥&lt;/p&gt;&#xA;&lt;p&gt;महीधरस्य ।&lt;/p&gt;&#xA;&lt;p&gt;न्यञ्चन्न् उदञ्चन् बहुशः कथञ्चिद्&lt;br&gt;&#xA;उदञ्चितो वेफथुमान् हरिर् वः ।&lt;br&gt;&#xA;देवोऽसि देवोऽसि सपाणितालं&lt;br&gt;&#xA;यशोदयोक्तः प्रहसन् पुनातु ॥२५३॥&lt;/p&gt;</description>
    </item>
    <item>
      <title>०५२ कृष्णकौमारम्</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/052_kRShNakaumAram/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/052_kRShNakaumAram/</guid>
      <description>&lt;p&gt;वत्स स्थवरकन्दरेषु विचरन् दूरप्रचारे गवां&lt;br&gt;&#xA;हिंस्रान् वीक्ष्य पुरः पुराणपुरुषं नारायणं ध्यास्यसि ।&lt;br&gt;&#xA;इत्य् उक्तस्य यशोदया मुरारिपोर् अव्याज् जगन्ति स्फुरद्&lt;br&gt;&#xA;बिम्बोष्ठद्वयगाढपीडनवशाद् अव्यक्तभावं स्मितम् ॥२५६॥&lt;/p&gt;&#xA;&lt;p&gt;अभिनन्दस्य । (सु।र। १४४, पद्या। १४९)&lt;/p&gt;&#xA;&lt;p&gt;श्यामोच्चन्द्रा स्वपिति न शिशो नैति माम् अम्ब निद्रा&lt;br&gt;&#xA;निद्राहेतोः शृणु कथां काम् अपूर्वां कुरुष्व ।&lt;br&gt;&#xA;व्यक्तः स्तम्भान् नरहरिर् अभूद् दानवं दारयिष्यन्न्&lt;br&gt;&#xA;इत्य् उक्तस्य स्मितम् उदयते देवकीनन्दनस्य ॥२५७॥&lt;/p&gt;&#xA;&lt;p&gt;शतानन्दस्य । (सु।र। १२३; प्क् १५१ सर्वानन्दस्य; बा।रा।क् ५।१७६१)&lt;/p&gt;&#xA;&lt;p&gt;मा दूरं व्रज वत्स तिष्ठति पुरस् ते लूनकर्णो वृकः&lt;br&gt;&#xA;पोतान् अत्ति इति प्रपञ्चचतुरोदारा यशोदागिरः ।&lt;br&gt;&#xA;आकर्ण्योच्छलदच्छहासविकसद्बिम्बाभदन्तच्छद&lt;br&gt;&#xA;द्वन्द्वोदीरितदन्तमौक्तिकमणिः कृष्णः स पुष्णातु वः ॥२५८॥&lt;/p&gt;</description>
    </item>
    <item>
      <title>०५३ कृष्णस्वप्नायितम्</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/053_kRShNasvapnAyitam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/053_kRShNasvapnAyitam/</guid>
      <description>&lt;p&gt;शम्भो स्वागतम् आस्यताम् इत इतो वामेन पद्मोद्भव&lt;br&gt;&#xA;क्रौञ्चारे कुशलं सुखं सुरपते वित्तेश नो दृश्यते ।&lt;br&gt;&#xA;इत्थं स्वप्नगतस्य कैटभरिपोः श्रुत्वा जनन्या गिरः&lt;br&gt;&#xA;किं किं बालक जल्पसीत्य् अनुचितं थूथूत्कृतं पातु वः ॥२६१॥&lt;/p&gt;&#xA;&lt;p&gt;मयूरस्य (क्क २।५९, पद्या। १४६; बा।रा।क् ५।१७५८)&lt;/p&gt;&#xA;&lt;p&gt;धीरा धरित्रि भाव भारम् अवेहि शान्तं&lt;br&gt;&#xA;नन्व् एष कंसहतकं विनिपातयामि ।&lt;br&gt;&#xA;इत्य् अद्भुतस्तिमितगोपवधूश्रुतानि&lt;br&gt;&#xA;स्वप्नायितानि वसुदेवशिशोर् जयन्ति ॥२६२॥&lt;/p&gt;&#xA;&lt;p&gt;अभिनन्दस्य । (पद्या। १४७)&lt;/p&gt;&#xA;&lt;p&gt;एते लक्ष्मण जानकीविरहिणं मां खेदयन्त्य् अम्बुदा&lt;br&gt;&#xA;मर्माणीव च घट्टयन्त्य् अलम् अमी क्रूराः कदम्बानिलाः ।&lt;br&gt;&#xA;इत्थं व्याहृतपूर्वजन्मविरहो यो राधया वीक्षितः&lt;br&gt;&#xA;सेर्ष्यं शङ्कितया स वः सुखयतु स्वप्नायमानो हरिः ॥२६३॥&lt;/p&gt;</description>
    </item>
    <item>
      <title>०५४ कृष्णयौवनम्</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/054_kRShNayauvanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/054_kRShNayauvanam/</guid>
      <description>&lt;p&gt;सोत्तापं जरतीत्भिर् अफुटरसं बालाभिर् उन्मीलित&lt;br&gt;&#xA;श्वासं वेश्म सुवासिनीभिर् अधिकाकृतं भुजिष्याजनैः ।&lt;br&gt;&#xA;प्रत्यग्रप्रकटीकृतार्ति कुलटासार्थेन दृष्टं हरेर्&lt;br&gt;&#xA;अव्याद् वो नवयौवनोत्सवदशानिर्व्याजमुग्धं वपुः ॥२६६॥&lt;/p&gt;&#xA;&lt;p&gt;भट्टशालीयपीताम्बरस्य ।&lt;/p&gt;&#xA;&lt;p&gt;राधायाम् अनुबद्धनर्मनिभृताकारं यशोदाभयाद्&lt;br&gt;&#xA;अभ्यर्णेष्व् अतिनिर्जनेषु यमुनारोधोलतावेश्मसु ।&lt;br&gt;&#xA;मन्दाक्षश्लथवल्लवानुकरणक्रीडस्य कंसद्विषो&lt;br&gt;&#xA;लब्धं यौवनमात्रया विजयते गम्भीरशोभं वपुः ॥२६७॥&lt;/p&gt;&#xA;&lt;p&gt;अभिनन्दस्य ।&lt;/p&gt;&#xA;&lt;p&gt;वत्स त्वं नवयौवनोऽसि चपलाः प्रायेण गोपस्त्रियः&lt;br&gt;&#xA;कंसो भूपतिर् अब्जनालभिदुरग्रीवा वयं गोदुहः ।&lt;br&gt;&#xA;सैषानर्थपरम्परेति भगवत्य् आशङ्क्तातिक्रमे&lt;br&gt;&#xA;कृष्णे तद्विनयाय नन्दगृहिणीशिक्षोक्तयः पान्तु वः ॥२६८॥&lt;/p&gt;&#xA;&lt;p&gt;वर्धमानस्य ।&lt;/p&gt;&#xA;&lt;p&gt;आरूढान्तरयौवनस्य परितो गोष्ठीर् अनुभ्राम्यतस्&lt;br&gt;&#xA;तत् तत् तासु मनोगतं सुनिभृतं संव्याचिकीर्षोर् हरेः ।&lt;br&gt;&#xA;वेगाद् उच्छलितास्फुटाक्षरदशा गर्भास्त्रपागौरवात्&lt;br&gt;&#xA;प्रत्यञ्चो वलिता भवन्तु भवतां कृत्याय वागूर्मयः ॥२६९॥&lt;/p&gt;</description>
    </item>
    <item>
      <title>०५५ हरिक्रीडा</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/055_harikrIDA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/055_harikrIDA/</guid>
      <description>&lt;p&gt;इह निचुलनिकुञ्जे मध्यमध्यास्य रन्तुर्&lt;br&gt;&#xA;विजनम् अजनि शय्या कस्य बालप्रवालैः ।&lt;br&gt;&#xA;इति निगदति वृन्दे योषितां पान्तु युष्मान्&lt;br&gt;&#xA;स्मितशवलितराधामाधवालोकितानि ॥२७१॥&lt;/p&gt;&#xA;&lt;p&gt;(पद्या। २०१)&lt;/p&gt;&#xA;&lt;p&gt;कृष्ण त्वद्वनमालया सह कृतं केनापि कुञ्जान्तरे&lt;br&gt;&#xA;गोपीकुन्तलबर्हदाम तद् इदं प्राप्तं मया गृह्यताम् ।&lt;br&gt;&#xA;इत्थं दुग्धमुखेन गोपशिशुनाख्याने त्रपानम्रयो&lt;br&gt;&#xA;राधामाधवयोर् जयन्ति बलितस्मेरालसा दृष्टयः ॥२७२॥&lt;/p&gt;&#xA;&lt;p&gt;लक्ष्मणसेनदेवस्य । (पद्या। २०२)&lt;/p&gt;&#xA;&lt;p&gt;भ्रूवल्लीचलनैः कयापि नयनोन्मेषैः कयापि स्मित&lt;br&gt;&#xA;ज्योत्स्नाविच्छुरितैः कयापि निभृतं सम्भावितस्याध्वनि ।&lt;br&gt;&#xA;गर्वाद् भेदकृतावहेलविनयश्रीभाजि राधानने&lt;br&gt;&#xA;सातङ्कानुनयं जयन्ति पतिताः कंसद्विषः दृष्टयः ॥२७३॥&lt;/p&gt;&#xA;&lt;p&gt;उमापतिधरस्य । (पद्या। २५९, र्कद् १२९)&lt;/p&gt;</description>
    </item>
    <item>
      <title>०५६ प्रश्नोत्तरम्</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/056_prashnottaram/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/056_prashnottaram/</guid>
      <description>&lt;p&gt;राधे त्वं कुपिता त्वम् एव कुपिता रुष्टासि भूमेर् यतो&lt;br&gt;&#xA;माता त्वं जगतां त्वम् एव जगतां माता न विज्ञोऽपरः ।&lt;br&gt;&#xA;देवि त्वं परिहासकेलिकलहेऽनन्ता त्वम् एवेत्य् असौ&lt;br&gt;&#xA;स्मेरो वल्लवसुन्दरीम् अवनमच् छौरिः श्रियः वः क्रियात् ॥२७६॥&lt;/p&gt;&#xA;&lt;p&gt;वाक्पतेः । (सु।र। १०८; पद्या। २८४)&lt;/p&gt;&#xA;&lt;p&gt;कोऽयं द्वारि हरिः प्रयाह्य् उपवनं शाखामृगेणात्र किं&lt;br&gt;&#xA;कृष्णोऽहं दयिते बिभेमि सुतरां कृष्णः कथं वानरः ।&lt;br&gt;&#xA;मुग्धेऽहं मधुसूदनो व्रज लतां ताम् एव पुष्पान्विताम्&lt;br&gt;&#xA;इत्थं निर्वचनीकृतो दयितया ह्रीणो हरिः पातु वः ॥२७७॥&lt;/p&gt;&#xA;&lt;p&gt;शुभङ्करस्य । (सु।र। १०९, स्व्। १०४, शा।प। १२२)&lt;/p&gt;</description>
    </item>
    <item>
      <title>०५७ वेणुनादः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/057_veNunAdaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/057_veNunAdaH/</guid>
      <description>&lt;p&gt;कृष्णः पातु स यस्य संसदि गवां वेणुप्रणादोर् मयो&lt;br&gt;&#xA;गोपीनाम् अनुवासरं नवनवा घूर्णन्ति कर्णोदरे ।&lt;br&gt;&#xA;तद्वक्त्रासववासिता इव तदाकूतिप्रपञ्चा इव&lt;br&gt;&#xA;भ्राम्यत्तत्करपल्लवाङ्गुलिगलल्लावण्यलिप्ता इव ॥२८१॥&lt;/p&gt;&#xA;&lt;p&gt;लक्ष्मीधरस्य ।&lt;/p&gt;&#xA;&lt;p&gt;तिर्यक्कन्धरम् अंसदेशमिलितश्रोत्रावतंसं स्फुरद्&lt;br&gt;&#xA;बर्होत्तम्भितकेशपाशम् अनृजुभ्रूवल्लरीविभ्रमम् ।&lt;br&gt;&#xA;गुञ्जद्वेणुनिवेशिताधरपुटं साकूतराधानन&lt;br&gt;&#xA;न्यस्तामीलितदृष्टि गोपवपुषो विष्णोर् मुखं पातु वः ॥२८२॥&lt;/p&gt;&#xA;&lt;p&gt;लक्ष्मणसेनदेवस्य । (पद्या। २६०)&lt;/p&gt;&#xA;&lt;p&gt;सायं व्यावर्तमानखिलसुरभिकुलाह्वानसङ्केतनामान्य्&lt;br&gt;&#xA;अभीरीवृन्दचेतो हठहरणकलासिद्धमन्त्राक्षराणि ।&lt;br&gt;&#xA;सौभाग्यं वः समन्ताद् दधतु मधुभिदः केलिगोपालमूर्तेः&lt;br&gt;&#xA;सानन्दकृष्टवृन्दावनरसिकमृगश्रेणयो वेणुनादाः ॥२८३॥&lt;/p&gt;&#xA;&lt;p&gt;उमापतिधरस्य । (पद्या। ५)&lt;/p&gt;&#xA;&lt;p&gt;मन्द्रक्वाणितवेणुर् अह्नि शिथिले व्यावर्तयन् गोकुलं&lt;br&gt;&#xA;बर्हापीडकम् उत्तमाङ्गरचितं गोधूलिधुम्रं दधत् ।&lt;br&gt;&#xA;म्लायन्त्या वनमालया परिगतः श्रान्तोऽपि रम्याकृतिर्&lt;br&gt;&#xA;गोपस्त्रीनयनोत्सवो वितरतु श्रेयांसि वः केशवः ॥२८४॥&lt;/p&gt;</description>
    </item>
    <item>
      <title>०५८ गीतम्</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/058_gItam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/058_gItam/</guid>
      <description>&lt;p&gt;सञ्जाते विरहे कयापि हृदये सन्दानिते चिन्तया&lt;br&gt;&#xA;कालिन्दीतटवेतसीवनघनच्छायानिषण्णात्मनः ।&lt;br&gt;&#xA;पायासुः कलकण्ठकूजितकला गोपस्य कंसद्विषो&lt;br&gt;&#xA;जिह्वावर्जिततालुमूर्च्छितमरुद्विस्फारिता गीतयः ॥२८६॥&lt;/p&gt;&#xA;&lt;p&gt;कस्यचित् । (पद्या। २४०)&lt;/p&gt;&#xA;&lt;p&gt;कालिन्दीजलकुञ्जवञ्जुलवनच्छायानिषण्णात्मनो&lt;br&gt;&#xA;राधाबद्धनवानुरागरसिकस्योत्कण्ठितं गायतः ।&lt;br&gt;&#xA;तत् पायाद् अपरिस्खलज्जलरुहापीडं कलस्पृङ्नत&lt;br&gt;&#xA;ग्रीवोत्तानितकर्णतर्णककुलैर् आकर्ण्यमानं हरेः ॥२८७॥&lt;/p&gt;&#xA;&lt;p&gt;उद्भटस्य ।&lt;/p&gt;&#xA;&lt;p&gt;देवस् त्वाम् एकजङ्घावलयितगुडीमूर्ध्नि विन्यस्तबाहुर्&lt;br&gt;&#xA;गायन् गोयुद्धगीतिर् उपरचितशिरःशेखरः प्रग्रहेण ।&lt;br&gt;&#xA;दर्पस्फूर्जन् महोक्षद्वयसमरकलाबद्धदीर्घानुबन्धः&lt;br&gt;&#xA;क्रीडागोपालमूर्तिर् मुररिपुर् अवताद् आत्तगोरक्षलीलः ॥२८८॥&lt;/p&gt;&#xA;&lt;p&gt;योगेश्वरस्य । (सु।र। १२९, सोन्नोकस्य; पद्या। १५२)&lt;/p&gt;&#xA;&lt;p&gt;याते द्वारवतीपुरं मुररिपौ तद्वस्त्रसंव्यानया&lt;br&gt;&#xA;कालिन्दीतटकुञ्जवञ्जुललताम् आलाम्ब्य सोत्कण्ठया ।&lt;br&gt;&#xA;उद्गीतं गुरुबाष्पगद्गदगलत्तारस्वरं राधया&lt;br&gt;&#xA;येनान्तर्जलचारिभिर् जलचरैर् अप्य् उत्कम् उत्कूजितम् ॥२८९॥&lt;/p&gt;</description>
    </item>
    <item>
      <title>०५९ कृष्णभुजः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/059_kRShNabhujaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/059_kRShNabhujaH/</guid>
      <description>&lt;p&gt;भ्राम्यद्भास्वरमन्दराद्रिशिखरव्याघट्टनाद् विस्फुरत्&lt;br&gt;&#xA;केयूराः पुरुहूतकुञ्जरकरप्राग्भारसंवर्धिनः ।&lt;br&gt;&#xA;दैत्येन्द्रप्रमदाकपोलविलसत्पत्राङ्कुरच्छेदिनो&lt;br&gt;&#xA;दोर्दण्डाः कलिल्कालकल्मषमुषः कंसद्विषो पातु वः ॥२९१॥&lt;/p&gt;&#xA;&lt;p&gt;कस्यचित् । (पद्या। ३८६)&lt;/p&gt;&#xA;&lt;p&gt;लक्ष्म्याः केशप्रसवरजसां बिन्दुभिः सान्द्रपातैर्&lt;br&gt;&#xA;उद्वर्णश्रीर् घननिधुवनक्लान्तिनिद्रान्तरेषु ।&lt;br&gt;&#xA;दोर्दण्डोऽसौ जयति जयिनः शार्ङ्गिणो मन्दराद्रि&lt;br&gt;&#xA;ग्रावश्रेणिकषमसृणक्षुण्णुकेयूरपत्रः ॥२९२॥&lt;/p&gt;&#xA;&lt;p&gt;भगीरथस्य । (सु।र। १४२)&lt;/p&gt;&#xA;&lt;p&gt;ये गोवर्धनमूलकर्दमरसव्यादष्टबर्हच्छदा&lt;br&gt;&#xA;ये वृन्दावनकुक्षिषु व्रजवधूलीलोपधानानि च ।&lt;br&gt;&#xA;ये चाभ्यङ्गसुगन्धयः कुवलयापीडस्य दानाम्भसा&lt;br&gt;&#xA;ते वो मङ्गलम् आदिशन्तु सततं कंसद्विषो बाहवः ॥२९३॥&lt;/p&gt;&#xA;&lt;p&gt;शुभाङ्कस्य । (पद्या। ४)&lt;/p&gt;&#xA;&lt;p&gt;जयश्रीविन्यस्तैर् महित इव मन्दारकुसुमैः&lt;br&gt;&#xA;स्वयं सिन्दूरेण द्विपरणमुदा मुद्रित इव ।&lt;br&gt;&#xA;भुजापीडक्रीडाहतकुवलयापीडकरिणः&lt;br&gt;&#xA;प्रकीर्णासृग्बिन्दुर् जयति भुजदण्डो मुरजितः ॥२९४॥&lt;/p&gt;</description>
    </item>
    <item>
      <title>०६० गोवर्धनोद्धारः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/060_govardhanoddhAraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/060_govardhanoddhAraH/</guid>
      <description>&lt;p&gt;सत्रासर्ति यशोदया प्रियगुणप्रीतेक्षणं राधया&lt;br&gt;&#xA;लग्नैर् वल्लवसूनुभिः सरभसं सम्भावितात्मोर्जितैः ।&lt;br&gt;&#xA;भीतानन्दितविस्मितेन विषमं नन्देन चालोकितः&lt;br&gt;&#xA;पायाद् वः करपद्मसुस्थितमहाशैलः सलीलो हरिः ॥२९६॥&lt;/p&gt;&#xA;&lt;p&gt;सोल्लोकस्य । (सु।र। १४० सोन्नोकस्य; पद्या। २६४ सोह्नोकस्य)&lt;/p&gt;&#xA;&lt;p&gt;एकेनैव चिराय कृष्ण भवता गोवर्धनोऽयं धृतः&lt;br&gt;&#xA;श्रान्तोऽसि क्षणम् आस्स्व साम्प्रतम् अमी सर्वे वयं दध्महे ।&lt;br&gt;&#xA;इत्य् उल्लासितदोष्णि गोपनिवहे किञ्चिद् भुजाकुञ्चन&lt;br&gt;&#xA;न्यञ्चच्छैलभरार्दिते विरुवति स्मेरो हरिः पातु वः ॥२९७॥&lt;/p&gt;&#xA;&lt;p&gt;शरणस्य । (पद्या। २६५)&lt;/p&gt;&#xA;&lt;p&gt;स्नेहाद् अंसतटेऽवलम्ब्य चरणाव् आरोप्य तत्पादयोर्&lt;br&gt;&#xA;दूराद् अस्तमहीधरस्य तनुताम् आशङ्क्य दोष्णो हरेः ।&lt;br&gt;&#xA;शैलोद्धारसहायतां जिगमिषोर् अप्राप्तगोवर्धना&lt;br&gt;&#xA;राधायाः सुचिरं जयन्ति गगने बन्ध्याः करभ्रान्तयः ॥२९८॥&lt;/p&gt;</description>
    </item>
    <item>
      <title>०६१ उत्कण्ठा</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/061_utkaNThA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/061_utkaNThA/</guid>
      <description>&lt;p&gt;रत्नच्छायाच्छुरितजलधौ मन्दिरे द्वारकाया&lt;br&gt;&#xA;रुक्मिण्यापि प्रबलपुलकोद्भेदम् आलिङ्गितस्य ।&lt;br&gt;&#xA;विश्वं पायान् मसृणयमुनातीरवानीरकुञ्जे&lt;br&gt;&#xA;राधाकेलीपरिमलभरध्यानमूर्च्छा मुरारेः ॥३०१॥&lt;/p&gt;&#xA;&lt;p&gt;उमापतिधरस्य । (पद्या। ३७१, उ।नी। १४।१८४; जीव अन्द् व्च्त् तो भ।र।सि। २।४।१७८)&lt;/p&gt;&#xA;&lt;p&gt;कलिन्दीम् अनुकूलकोमलरयाम् इन्दीवरश्यामलाः&lt;br&gt;&#xA;शैलोपान्तभुवः कदम्बकुसुमैर् आमोदिनः कन्दरात् ।&lt;br&gt;&#xA;राधां च प्रथमाभिसारमधुरां जातानुतापः स्मरन्न्&lt;br&gt;&#xA;अस्तु द्वारवतीपतिस् त्रिभुवनामोदाय दामोदरः ॥३०२॥&lt;/p&gt;&#xA;&lt;p&gt;शरणस्य । (पद्या। ३६९)&lt;/p&gt;&#xA;&lt;p&gt;कामं कामयते न केलिनलिनीं नामोदते कौमुदी&lt;br&gt;&#xA;निस्यन्दैर् न समीहते मृगदृशाम् आलापलीलाम् अपि ।&lt;br&gt;&#xA;सीदन्न् एष निशासु निःसहतनुर् भोगाभिलाषालसैर्&lt;br&gt;&#xA;अङ्गैस् ताम्यति चेतसि व्रजवधूम् आधाय मुग्धो हरिः ॥३०३॥&lt;/p&gt;</description>
    </item>
    <item>
      <title>०६२ गोपीसन्देशः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/062_gopIsandeshaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/062_gopIsandeshaH/</guid>
      <description>&lt;p&gt;ते गोवर्धनकन्दराः स यमुनाकच्छः स चेष्टारसो&lt;br&gt;&#xA;भाण्डीरः स वमस्पतिः सहचरास् ते तच् च गोष्ठाङ्गनम् ।&lt;br&gt;&#xA;किं द्वारवतीभुजङ्ग हृदयं नायाति दोषैर् अपीत्य्&lt;br&gt;&#xA;अव्याद् वो हृदि दुःसहं व्रजवधूसन्देशशल्यं हरेः ॥३०६॥&lt;/p&gt;&#xA;&lt;p&gt;नीलस्य । (पद्या। ३७५)&lt;/p&gt;&#xA;&lt;p&gt;पान्थ द्वारवतीं प्रयासि यदि हे तद् देवकीनन्दनो&lt;br&gt;&#xA;वक्तव्यः स्मरमोहमन्त्रविवशो गोप्योऽपि नामोज्झिताः ।&lt;br&gt;&#xA;एताः केलिकदम्बधूलिपटलैर् आलोकशून्या दिशः&lt;br&gt;&#xA;कालिन्दीतटभूमयो भवतो नायान्ति चित्तास्पदम् ॥३०७॥&lt;/p&gt;&#xA;&lt;p&gt;गोवर्धनाचार्यस्य । (पद्या। ३७४; Çऋङ्गारप्रकाश, छेच्क् सु।र।)&lt;/p&gt;&#xA;&lt;p&gt;उपनय मसिं पत्रं चेदं लिखामि किम् अत्र वा&lt;br&gt;&#xA;त्वम् इति विनयभ्रंशो यूयं त्विति प्रणयक्षतिः ।&lt;br&gt;&#xA;सुहृद् इति मृषा नाथेत्य् ऊनं नृपेति तटस्थता&lt;br&gt;&#xA;कथम् इति ततः सन्देष्टव्यो मया यदुनन्दनः ॥३०८॥&lt;/p&gt;</description>
    </item>
    <item>
      <title>०६३ सामान्यहरिः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/063_sAmAnyahariH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/063_sAmAnyahariH/</guid>
      <description>&lt;p&gt;सेयं द्योस् तद् इदं शशाङ्कदिनकृच्चिह्नं नभः सा क्षितिस्&lt;br&gt;&#xA;तत्पातालतलं त एव गिरयस् तेऽम्भोधरास् ता दिशः ।&lt;br&gt;&#xA;इत्थं नाभिविनिर्गतेन सशिरःकम्पाद्भुतं वेधसा&lt;br&gt;&#xA;यस्यान्तश् च बहिश् च दृष्टम् अखिलं त्रैलोक्यम् अव्यात् स वः ॥३११॥&lt;/p&gt;&#xA;&lt;p&gt;वाक्पतिराजस्य । (सु।र॥ १३७)&lt;/p&gt;&#xA;&lt;p&gt;लक्ष्मीं यत् परिचारिकेति नयनं यस्येति यासां पतिं&lt;br&gt;&#xA;यत्पादार्धभवेति नाकसरितं येनोद्धृतेति श्रुतिम् ।&lt;br&gt;&#xA;ईशं यत् तनुभागभाग् इति जनः शुश्रूषते सादरं&lt;br&gt;&#xA;भूयाद् विश्वनमस्यमानमहिमा भूत्यै स वः केशवः ॥३१२॥&lt;/p&gt;&#xA;&lt;p&gt;समन्तभद्रस्य ।&lt;/p&gt;&#xA;&lt;p&gt;संसारार्तिपरिश्रमाध्वविटपी क्षीरोदवापीपयः&lt;br&gt;&#xA;क्रीडानाटकनायको विजयते सत्कर्मबीजाङ्कुरः ।&lt;br&gt;&#xA;दैत्यस्त्रीस्तनपालिपाणिजपदव्यालोपिशिल्पीत् तरी&lt;br&gt;&#xA;देवः श्रीवदनेन्दुबिम्बलडहज्योत्स्नाचकोरो हरिः ॥३१३॥&lt;/p&gt;</description>
    </item>
    <item>
      <title>०६४ हरिभक्तिः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/064_haribhaktiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/064_haribhaktiH/</guid>
      <description>&lt;p&gt;बद्धेनाञ्जलिना नतेन शिरसा गात्रैः सरोमोद्गमैः&lt;br&gt;&#xA;कण्ठेन स्वरगद्गदेन नयनेनोद्गीर्णबाष्पाम्बुना ।&lt;br&gt;&#xA;नित्यं त्वच्चरणारविन्दयुगलध्यानामृतास्वादिनाम्&lt;br&gt;&#xA;अस्माकं सरसीरुहाक्ष सततं सम्पद्यतां जीवितम् ॥३१६॥&lt;/p&gt;&#xA;&lt;p&gt;श्रीकुलशेखरस्य । (मुकुन्दमाला २५)&lt;/p&gt;&#xA;&lt;p&gt;नास्था धर्मे न वसुनिचये नैव कामोपभोगे&lt;br&gt;&#xA;यद् भाव्यं तद् भवतु भगवन् पूर्वकर्मानुरूपं ।&lt;br&gt;&#xA;एतत् प्रार्थ्यं मम बहु मतं जन्मजन्मान्तरेऽपि&lt;br&gt;&#xA;त्वत्पादाम्भोरुहयुगगता निश्चला भक्तिर् अस्तु ॥३१७॥&lt;/p&gt;&#xA;&lt;p&gt;तस्यैव । (मुकुन्दमाला ७)&lt;/p&gt;&#xA;&lt;p&gt;मज्जन्मनः फलं इदं मधुकैतभारे&lt;br&gt;&#xA;मत्प्रार्थनीयमदनुग्रह एष एव ।&lt;br&gt;&#xA;त्वद्भृत्यभृत्यपरिचारकभृत्यभृत्य&lt;br&gt;&#xA;भृत्यस्य भृत्य इति मां स्मर लोकनाथ ॥३१८॥&lt;/p&gt;&#xA;&lt;p&gt;तस्यैव । (मुकुन्दमाला ३२)&lt;/p&gt;&#xA;&lt;p&gt;नाहं वन्दे तव चरणयोर् द्वन्द्वम् अद्वन्द्वहेतोः&lt;br&gt;&#xA;कुम्भीपाकं गुरुम् अपि हरे नारकं नापनेतुं ।&lt;br&gt;&#xA;रम्यारामामृदुतनुलता नन्दने नापि रन्तुं&lt;br&gt;&#xA;भावे भावे हृदयभवने भावयेयं भवन्तं ॥३१९॥&lt;/p&gt;</description>
    </item>
    <item>
      <title>०६५ समुद्रमथने हरिः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/065_samudramathane_hariH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/065_samudramathane_hariH/</guid>
      <description>&lt;p&gt;श्रेयोऽस्याश् चिरम् अस्तु मन्दरगिरेर् माघानि पाश्र्वैर् इय&lt;br&gt;&#xA;मावष्टम्भि महोर्मिभिः फणिपतेर् मालेऽपि लालाविषैः ।&lt;br&gt;&#xA;इत्य् आकूतजुषः श्रियं जलनिधेर् अर्धोत्थितां पश्यतो&lt;br&gt;&#xA;वाचोन्तःस्फुरिता बहिर् विकृतिभिर् व्यक्ता हरेः पातु वः ॥३२१॥&lt;/p&gt;&#xA;&lt;p&gt;वाक्पतिराजस्य । (सु।र। ११५)&lt;/p&gt;&#xA;&lt;p&gt;पाण्डुलक्ष्मीकुचाभोगे नर्तिता हरिणा दृशः ।&lt;br&gt;&#xA;औत्सुक्याद् इव तेनादौ निहिता वरणस्रजः ॥३२२॥&lt;/p&gt;&#xA;&lt;p&gt;श्रीमत्केशवसेनदेवस्य ।&lt;/p&gt;&#xA;&lt;p&gt;पातु त्रिलोकीं हरिर् अम्बुराशौ&lt;br&gt;&#xA;प्रमथ्यमाने कमलां विलोक्य ।&lt;br&gt;&#xA;अज्ञातहस्तच्युतभोगिनेत्रः&lt;br&gt;&#xA;कुर्वन् वृथा बाहुगतागतानि ॥३२३॥&lt;/p&gt;&#xA;&lt;p&gt;त्रिभुवनसरस्वत्याः ।&lt;/p&gt;&#xA;&lt;p&gt;ग्राव्णा नासि गिरेः क्षता न पयसाप्य् आर्तासि न म्लापिता&lt;br&gt;&#xA;निःश्वासैः फणिनोऽसि न त्वअनुगा नायासिता कापि न ।&lt;br&gt;&#xA;स्वं वेश्म प्रतिगच्छतोर् इतो मुहुः श्रीशार्ङ्गिणोः सस्पृहं&lt;br&gt;&#xA;सा पर्श्नोत्तरयुग्मपङ्क्तिर् उभयोर् अत्यायता पातु वः ॥३२४॥&lt;/p&gt;</description>
    </item>
    <item>
      <title>०६६ समुद्रोत्थितलक्ष्मीः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/066_samudrotthitalaxmIH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/066_samudrotthitalaxmIH/</guid>
      <description>&lt;p&gt;सम्पूर्णः पुनर् अभ्युदेति किरणैर् इन्दुस् ततो दन्तिनः&lt;br&gt;&#xA;कुम्भद्वन्द्वम् इदं पुनः सुरतरोर् अग्रोल्लसन्मञ्जरी ।&lt;br&gt;&#xA;इत्थं यद्वदनस्तनद्वयवलद्रोमावलीषु भ्रमः&lt;br&gt;&#xA;क्षीराब्धेर् मथने भवद्दिविषदां अलक्ष्मीर् असाव् अस्तु वः ॥३२६॥&lt;/p&gt;&#xA;&lt;p&gt;कस्यचित् । (सु।र। १२६)&lt;/p&gt;&#xA;&lt;p&gt;सानन्दं त्रिदशैः सविस्मयम् अविश्वस्तैः सुरद्वेषिभिः&lt;br&gt;&#xA;साश्चर्यं सुरसुन्दरीपरिजनैः सेर्ष्यं च रम्भादिभिः ।&lt;br&gt;&#xA;साकूतं च सकौतुकं च समनोह्लादं च कंसद्विषा&lt;br&gt;&#xA;दृष्टा दुग्धमहोदधिप्रमथने लक्ष्मीः शिवायास्तु वः ॥३२७॥&lt;/p&gt;&#xA;&lt;p&gt;शङ्करसेवस्य ।&lt;/p&gt;&#xA;&lt;p&gt;जयति महोदधिमथने मुररिपुपरिरम्भसम्भृता लक्ष्मीः ।&lt;br&gt;&#xA;सत्वरसत्रपसरभससपुलकसोत्कम्पसस्वेदा ॥३२८॥&lt;/p&gt;&#xA;&lt;p&gt;कस्यचित् ।&lt;/p&gt;&#xA;&lt;p&gt;मन्थानोल्लासलीलाचलचिकुरमिलत्कुण्डलां कर्णपालिं&lt;br&gt;&#xA;मिथ्यैवोन्मोचयन्त्याः कृतकपटपरावृत्तयस् ते कटाक्षाः ।&lt;br&gt;&#xA;लक्ष्म्याः पायासुरन्तः स्मरभरविकसत्स्मेरगण्डस्थलाया&lt;br&gt;&#xA;लज्जालोलं वलन्तो मधुरिपुवदनाम्भोजभृङ्गाश् चिरं वः ॥३२९॥&lt;/p&gt;</description>
    </item>
    <item>
      <title>०६७ लक्ष्मीस्वयंवरः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/067_laxmIsvayaMvaraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/067_laxmIsvayaMvaraH/</guid>
      <description>&lt;p&gt;सोद्वेगं करिकृत्तिवाससि भवद्व्रीडान्वितं ब्रह्मणि&lt;br&gt;&#xA;त्रैलोक्यैकगुआव् अनादरवलत्तारं शचीभर्तरि ।&lt;br&gt;&#xA;त्रासामीलितपक्ष्म भास्वति लसत्प्रेमप्रसन्नं हरौ&lt;br&gt;&#xA;क्षीरोदोत्थितया श्रिया विनिहितं चक्ष्ण्ड्ः शिवायास्तु वः ॥३३१॥&lt;/p&gt;&#xA;&lt;p&gt;समुद्रमथनव्यग्रसुरसन्दोहनिस्पृहाः ।&lt;br&gt;&#xA;लग्नाः कृष्णस्य वक्त्रेन्दौ पान्तु नो दृष्टयः ॥३३२॥&lt;/p&gt;&#xA;&lt;p&gt;उमापतिधरस्य ।&lt;/p&gt;&#xA;&lt;p&gt;सोत्साहं दधति स्वयंवरमहारङ्गे मिथः स्पर्धया&lt;br&gt;&#xA;नेपथ्यप्रतिपन्नचित्तकलनाश्चर्यं सुराणां गणे ।&lt;br&gt;&#xA;उद्यान्त्या मकरालयात् कमलया सम्भावितः केन&lt;br&gt;&#xA;चिद् दृक्पातेन विरूढगूढहसितानन्दो हरिः पातु वः ॥३३३॥&lt;/p&gt;&#xA;&lt;p&gt;महादेवस्य ।&lt;/p&gt;&#xA;&lt;p&gt;आख्याते हसितं पितामह इति त्रस्तं कपालीति च&lt;br&gt;&#xA;व्यावृत्तं गुरुर् इत्य् असौ दहन इत्य् आविष्कृता भीरुता ।&lt;br&gt;&#xA;पौलोमीपतिर् इत्य् असूयितम् अथ व्रीडावनम्रं श्रिया&lt;br&gt;&#xA;पायाद् वः पुरुषोत्तमोऽयम् इति च न्यस्तः स पुष्पाञ्जलिः ॥३३४॥&lt;/p&gt;</description>
    </item>
    <item>
      <title>०६८ लक्ष्मीशृङ्गारः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/068_laxmIshRngAraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/068_laxmIshRngAraH/</guid>
      <description>&lt;p&gt;शान्तं शेते न शेषः स्थगयति तिमिरं कौस्तुभीर् नापि भासः&lt;br&gt;&#xA;साम ब्रह्मापि गीत्वा मुकुलितनयनो निद्रया ध्यायतीव ।&lt;br&gt;&#xA;लक्ष्म्या कर्णे गदित्वा मृदुकम् इति हरेर् व्रीडया हारि हास्यं&lt;br&gt;&#xA;हस्तो हस्तेन नीवीवसनविघटनाद् वारितो वः पुनातु ॥३३६॥&lt;/p&gt;&#xA;&lt;p&gt;कस्यचित् ।&lt;/p&gt;&#xA;&lt;p&gt;तिर्यक्त्वाद् अबुधः फणीमणिर्चोऽप्य् अस्योपधानीकृतैर्&lt;br&gt;&#xA;मन्दारैः स्थगितांशवः स्तनघनस्वेदास्पदं कौस्तुभः ।&lt;br&gt;&#xA;नाभीपद्मरजोऽन्ध एव सततं वेधा मुधा लज्जसे&lt;br&gt;&#xA;लक्ष्मीम् इत्य् अवबोधयन् निधुवनारम्भे हरिः पातु वः ॥३३७॥&lt;/p&gt;&#xA;&lt;p&gt;गणपतेः ।&lt;/p&gt;&#xA;&lt;p&gt;मिथ्याकण्डूतिसाचीकृतगलसरणिर् येषु जातो गरुत्मान्&lt;br&gt;&#xA;ये निद्रां नाटयद्भिः शयनफणिफणैर् लक्षिता न श्रुताश् च ।&lt;br&gt;&#xA;ये च ध्यानानुबन्धच्छलमुकुलदृशा वेधसा नैव दृष्टास्&lt;br&gt;&#xA;ते लक्ष्मीं नर्मयन्तो निधुवनविधयः पान्तु वो माधवस्य ॥३३८ ॥&lt;/p&gt;</description>
    </item>
    <item>
      <title>०६९ लक्ष्मीः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/069_laxmIH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/069_laxmIH/</guid>
      <description>&lt;p&gt;प्रवीरहठभोग्यापि&lt;br&gt;&#xA;जयति श्रीर् महासती ।&lt;br&gt;&#xA;कृत्स्नत्रैलोक्यवासापि&lt;br&gt;&#xA;कृष्णोरःस्थलशायिनी ॥३४१॥&lt;/p&gt;&#xA;&lt;p&gt;राजशेखरस्य ।&lt;/p&gt;&#xA;&lt;p&gt;विद्वान् अक्षरनष्ट्धीर् इति शुर्चिर् धर्मध्वजीति स्थिर&lt;br&gt;&#xA;स्तब्धः क्रुद्ध इति ग्रहीति सुदृढः क्षन्ता लघीयान् इति ।&lt;br&gt;&#xA;मायावीति च नीतिशास्त्रकुशलो याम् अन्तरेणेश्वरैर्&lt;br&gt;&#xA;गण्यन्ते गुणिनोऽपि दूषणपदं तस्यै नमस् ते श्रिये ॥३४२॥&lt;/p&gt;&#xA;&lt;p&gt;सोलुकस्य ।&lt;/p&gt;&#xA;&lt;p&gt;विष्णुवक्षोगृहे लक्ष्मीर्&lt;br&gt;&#xA;अस्ति कौस्तुभदीपिके ।&lt;br&gt;&#xA;पुनातु निवसन्ती वो&lt;br&gt;&#xA;दृढदोःस्तम्भतोरणे ॥३४३॥&lt;/p&gt;&#xA;&lt;p&gt;राजशेखरस्य ।&lt;/p&gt;&#xA;&lt;p&gt;जयति श्रीमुखं कान्तं&lt;br&gt;&#xA;कौस्तुभप्रतिबिम्बितम् ।&lt;br&gt;&#xA;चन्द्रमा मनसो जात&lt;br&gt;&#xA;इति यद् गायति श्रुतिः ॥३४४॥&lt;/p&gt;&#xA;&lt;p&gt;आचार्यगोपीकस्य ।&lt;/p&gt;&#xA;&lt;p&gt;वृत्ते साङ्गविवाहमङ्गलविधौ लब्धापि दैत्यद्रुहः&lt;br&gt;&#xA;सौहार्दं विमनाः पुनातु भवतो लक्ष्मीः स्मरन्ती पितुः ।&lt;br&gt;&#xA;याम् आश्वासयतीव सोदरतया प्रत्यग्रबिम्बग्रह&lt;br&gt;&#xA;व्याजाद् अङ्गगताम् अनङ्कुशनिजस्नेहो मुहुः कौस्तुभः ॥३४५॥&lt;/p&gt;</description>
    </item>
    <item>
      <title>०७० लक्ष्म्युपालम्भः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/070_laxmyupAlambhaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/070_laxmyupAlambhaH/</guid>
      <description>&lt;p&gt;कोपस् तेज इति ग्रहः स्थितिर् इति क्रीडेति दुश्चेष्टता&lt;br&gt;&#xA;माया च व्यवहारकौशलम् इति स्वच्छत्वम् इत्य् अज्ञता ।&lt;br&gt;&#xA;दौर्जन्यं स्फुटवादितेति धनिनाम् अग्रे बुधैर् यद्वशाद्&lt;br&gt;&#xA;दोषोऽपि व्यपदिश्यते गुणतया तस्यै नमोऽस्तु श्रिये ॥३४६॥&lt;/p&gt;&#xA;&lt;p&gt;शालूकस्य ।&lt;/p&gt;&#xA;&lt;p&gt;रत्नाकरस् तव पिता स्थितिर् अम्बुजेषु&lt;br&gt;&#xA;भ्राता तुषारकिरणः पतिर् आदिदेवः ।&lt;br&gt;&#xA;केनापरेण कमले बत शिक्षितासि&lt;br&gt;&#xA;सारङ्गशृङ्गकुटिलानि विचेष्टितानि ॥३४७॥&lt;/p&gt;&#xA;&lt;p&gt;कस्यचित् । (सु।र। १५१६)&lt;/p&gt;&#xA;&lt;p&gt;कस्मैचित् कपटाय कैटभरिपूरःपीठदीर्घालयां&lt;br&gt;&#xA;देवि त्वामभिवाद्य कुप्यसि न चेत् तत् किञ्चिदाचक्ष्महे ।&lt;br&gt;&#xA;यत् ते मन्दिरमम्बुजन्म किमिदं विद्यागृहं यच्च ते&lt;br&gt;&#xA;नीचान्नीचतरोपसर्पणमपामेतत् किमाचार्यकम् ॥३४८॥&lt;/p&gt;</description>
    </item>
    <item>
      <title>०७१ सरस्वती</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/071_sarasvatI/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/071_sarasvatI/</guid>
      <description>&lt;p&gt;वीणाक्वाणलयोल्लासि&lt;br&gt;&#xA;लोलदङ्गुलिपल्लवः ।&lt;br&gt;&#xA;भारत्याः पातु भूतानि&lt;br&gt;&#xA;पाणिर् लसितकङ्कणः ॥३५१॥&lt;/p&gt;&#xA;&lt;p&gt;कङ्कणस्य ।&lt;/p&gt;&#xA;&lt;p&gt;आदित्याद् अपि नित्यदीप्तम् अमृतप्रस्यन्दि चन्द्राद् अपि&lt;br&gt;&#xA;त्रैलोक्याभरणं मणेर् अपि तमःकाषं हुताशाद् अपि ।&lt;br&gt;&#xA;विश्वालोकि विलोचनाद् अपि परब्रह्मस्वरूपाद् अपि&lt;br&gt;&#xA;स्वान्तानन्दनम् अस्तु धाम जगतस् तोषाय सारस्वतम् ॥३५२॥&lt;/p&gt;&#xA;&lt;p&gt;बलदेवस्य ।&lt;/p&gt;&#xA;&lt;p&gt;निगूढं कुत्रापि क्वचिद् अपि बहिर् व्यक्तमधुरं&lt;br&gt;&#xA;सरस्वत्याः स्रोतः परिमलगभीरं विजयते ।&lt;br&gt;&#xA;अतिस्वादुन्य् अन्तःपिहितरसरम्ये यद् उपरि&lt;br&gt;&#xA;प्लवन्ते भूयांसः कतिचिद् अपि मज्जन्ति निपुणाः ॥३५३॥&lt;/p&gt;&#xA;&lt;p&gt;क्वचिद् इव रविर् जाड्यच्छेदि क्वचित् प्रचुराचिर&lt;br&gt;&#xA;द्युतिर् इव चमत्कारि क्वापि क्षपाकरवन् मृदु ।&lt;br&gt;&#xA;शिखिवद् अनृजु क्वापि क्वापि प्रदीपवद् उज्ज्वलं&lt;br&gt;&#xA;विजयि किम् अपि ज्योतिः सारस्वतं तद् उपास्महे ॥३५४॥&lt;/p&gt;</description>
    </item>
    <item>
      <title>०७२ प्रशस्तचन्द्रः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/072_prashastachandraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/072_prashastachandraH/</guid>
      <description>&lt;p&gt;शृङ्गारे सूत्रधारः कुसुमशरमुनेर् आश्रमब्रह्मचारी&lt;br&gt;&#xA;नारीणाम् आदिदेवस् त्रिभुवनमहितो रागयज्ञे पुरोधाः ।&lt;br&gt;&#xA;ज्योत्स्नासत्रं दधानः पुरमथनजटाजूटकोटीशयालुर्&lt;br&gt;&#xA;देवः क्षीरोदजन्मा जयति कुमुदिनीकामुकः श्वेतभानुः ॥३५६॥&lt;/p&gt;&#xA;&lt;p&gt;वसुकल्पस्य । (सु।र। ८९७)&lt;/p&gt;&#xA;&lt;p&gt;कामायुष्टोमयज्वा पुरमथनजटाचक्रकौमारभक्तिः&lt;br&gt;&#xA;प्राणायामोपदेष्टा सरसिरुहवने शर्वरीसार्वभौमः ।&lt;br&gt;&#xA;देवो जागर्ति भानोर् भुवनभरभृतः स्कन्धविश्रामबन्धुः&lt;br&gt;&#xA;शृङ्गाराद्वैतवादी शमितकुमुदिनी मौनमुद्रो मृगाङ्कः ॥३५७॥&lt;/p&gt;&#xA;&lt;p&gt;मुरारेः । (अर्। ७।६२)&lt;/p&gt;&#xA;&lt;p&gt;कन्दर्पस्य जगत्त्रयीविजयिनः साम्राज्यदीक्षागुरुः&lt;br&gt;&#xA;कान्तामानशिलोञ्छवृत्तिर् अखिलध्वान्ताभिचारे कृती ।&lt;br&gt;&#xA;देवस् त्र्यम्बकमौलिमण्डनसरित्तीरस्थलीतापसः&lt;br&gt;&#xA;शृङ्गाराध्वरदीक्षितो विजयते राजा द्विजानामयम् ॥३५८॥&lt;/p&gt;&#xA;&lt;p&gt;विश्वेश्वरस्य ।&lt;/p&gt;&#xA;&lt;p&gt;व्योमाम्भोनिधिपुण्डरीकम् अमृतप्राधारधारागृहं&lt;br&gt;&#xA;शृङ्गारद्रुमपुष्पम् ईश्वरशिखालङ्कारमुक्तामणिः ।&lt;br&gt;&#xA;काकाकारतमोभिभूतकुमुदग्रामाय मृत्युञ्जयो&lt;br&gt;&#xA;जीयान् मन्मथराष्ट्रपोष्ठिकमहाशान्तिद्विजश् चन्द्रमाः ॥३५९॥&lt;/p&gt;&#xA;&lt;p&gt;उमापतिधरस्य ।&lt;/p&gt;</description>
    </item>
    <item>
      <title>०७३ चन्द्रकला</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/073_chandrakalA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/073_chandrakalA/</guid>
      <description>&lt;p&gt;श्यामायाः करजक्षतं रतिपतेर् जैत्रं धनुर् बन्धकी&lt;br&gt;&#xA;हृत्कम्बुककचश् चकोरखुरली सौहृद्यबीजाङ्कुरः ।&lt;br&gt;&#xA;चोरग्रामगजाङ्कुशः परिलसन्मन्दाकिनीरोहितो&lt;br&gt;&#xA;ध्वान्ताम्भस्तरणैकनौर् उदयते बालः सुधादीधितिः ॥३६१॥&lt;/p&gt;&#xA;&lt;p&gt;उमापतेः ।&lt;/p&gt;&#xA;&lt;p&gt;लेखाम् अनङ्गपुरतोरणकान्तिभाजम्&lt;br&gt;&#xA;इन्दोर् विलोकय तनूदरि नूतनस्य ।&lt;br&gt;&#xA;देशान्तरप्रणयिनोर् अपि यत्र यूनोर्&lt;br&gt;&#xA;नूनं मिथः सखि मिलन्ति विलोकितानि ॥३६२॥&lt;/p&gt;&#xA;&lt;p&gt;वसुकल्पस्य । (सु।र। ९०३, राजशेखरस्य)&lt;/p&gt;&#xA;&lt;p&gt;विगाढदोषं तिमिरं निरस्यता&lt;br&gt;&#xA;क्रमेण बिद्ध्वाग्रकलाशलाकया ।&lt;br&gt;&#xA;चिकित्सकेनेव विलोकनक्षमं&lt;br&gt;&#xA;पुनर् नभश् चक्षुर् इवेन्दुना कृतम् ॥३६३॥&lt;/p&gt;&#xA;&lt;p&gt;गणपतेः ।&lt;/p&gt;&#xA;&lt;p&gt;प्रसरत्तिमिरसरित्तरिर् असतीहृद्दारुदारुणक्रकचः ।&lt;br&gt;&#xA;स्मरगृहकवाटविघटनराजतकुञ्जीकला शशिनः ॥३६४॥&lt;/p&gt;&#xA;&lt;p&gt;सेह्नोकस्य ।&lt;/p&gt;&#xA;&lt;p&gt;चैतन्यं नभसश् चकोररमणीकर्पूरपाली सुधा&lt;br&gt;&#xA;निर्यासद्रवदोहदस्य कुमुदस्तोमस्य सन्धुक्षणम् ।&lt;br&gt;&#xA;ध्वान्तोत्तुङ्गमतङ्गवारणसृणिः शृङ्गारबीजाङ्कुरः&lt;br&gt;&#xA;पश्योदञ्चति सस्पृहं प्रणयिनि प्रालेयभानोः कला ॥३६५॥&lt;/p&gt;</description>
    </item>
    <item>
      <title>०७४ चन्द्रबिम्बः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/074_chandrabimbaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/074_chandrabimbaH/</guid>
      <description>&lt;p&gt;अनलसजवापुष्पोत्पीडच्छवि प्रथमं ततः&lt;br&gt;&#xA;समदयवनीगण्डच्छायं पुनर् मधुपिङ्गलम् ।&lt;br&gt;&#xA;तद् अनु च नवस्वर्णाम्भोजप्रभं शशिनस् तत&lt;br&gt;&#xA;स्तरुणि तगराकारं बिम्बं विभाति नभस्तले ॥३६६॥&lt;/p&gt;&#xA;&lt;p&gt;कस्यचित् । (सु।र। ९४३)&lt;/p&gt;&#xA;&lt;p&gt;उद्दर्पहूणतरुणीरमणोपमर्द&lt;br&gt;&#xA;भुग्नोन्नतस्तननिवेशनिभं हिमांशोः ।&lt;br&gt;&#xA;बिम्बं कठोरविसकाण्डकडारगौरै&lt;br&gt;&#xA;र्विष्णोः पदं प्रथमम् अग्रकरैर् व्यनक्ति ॥३६७॥&lt;/p&gt;&#xA;&lt;p&gt;अपराजितरक्षितस्य । (सु।र। ९२४)&lt;/p&gt;&#xA;&lt;p&gt;स्फुटकोकनदारुणं पुरस्ताद्&lt;br&gt;&#xA;अथ जाम्बूनदपत्रपिञ्जराभम् ।&lt;br&gt;&#xA;क्रमलङ्घितमुग्धभावम् इन्दोः&lt;br&gt;&#xA;स्फटिकच्छेदनिभं विभाति बिम्बम् ॥३६८॥&lt;/p&gt;&#xA;&lt;p&gt;भगीरथस्य । (सु।र। ९४१)&lt;/p&gt;&#xA;&lt;p&gt;करमूलबद्धपन्नगविषाग्निधूमहतमध्यम् ।&lt;br&gt;&#xA;ऐशानम् इव कपालं स्फुटलक्ष्म स्फुरति शशिबिम्बम् ॥३६९॥&lt;/p&gt;&#xA;&lt;p&gt;कस्यचित् । (सु।र। ९५०, झ् ७।१७)&lt;/p&gt;&#xA;&lt;p&gt;मध्येयामिनि पार्वणामृतरुचेर् बिम्बं स्फुरच्चन्द्रिका&lt;br&gt;&#xA;तत्प्रान्तं परितो विसारिकिरणश्रेणी शलाकावलि ।&lt;br&gt;&#xA;ताराग्रन्थिविसंष्ठुलं स्थलम् इव ज्योत्स्नास्फुरद्वाससा&lt;br&gt;&#xA;संवीतं सुखम् अध्यशेत जगती सुव्यक्तम् आलोक्यते ॥३७०॥&lt;/p&gt;</description>
    </item>
    <item>
      <title>०७५ प्रौढचन्द्रः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/075_prauDhachandraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/075_prauDhachandraH/</guid>
      <description>&lt;p&gt;एतत्तर्कय कैरवक्लमहरे शृङ्गारदीक्षागुरौ&lt;br&gt;&#xA;दिक्कान्तामुकुरे चकोरसुहृदि प्रौढे तुषारत्विषि ।&lt;br&gt;&#xA;कर्पूरैः किम् अपूरि किं मलयजैर् आलेपि किं पारदैर्&lt;br&gt;&#xA;अक्षालि स्फटिकोपलैः किम् अघटि द्यावापृथिव्योर् वपुः ॥३७१॥&lt;/p&gt;&#xA;&lt;p&gt;वसुकल्पस्य । (शा।प। ३६३९, सु।र। ९००)&lt;/p&gt;&#xA;&lt;p&gt;जनानन्दश् चन्द्रो भवतु न कथं नाम सुकृती&lt;br&gt;&#xA;प्रयातोवस्थाभिस् तिसृभिर् अपि यः कोटिम् इयतीम् ।&lt;br&gt;&#xA;भ्रुवोर् लीलां बालः शिर्यम् अलिकपट्टस्य तरुणो&lt;br&gt;&#xA;मुखेन्दोः सर्वस्वं हरति हरिणाक्ष्याः परिणतः ॥३७४॥&lt;/p&gt;&#xA;&lt;p&gt;मुरारेः । (सु।र। ४२५, सू।मु। ५३।३३)&lt;/p&gt;&#xA;&lt;p&gt;निर्यासैः करपत्रपीडनवशान् निर्यद्भिर् इन्दूपलान्&lt;br&gt;&#xA;मानग्रन्थिभिर् अश्रमेण कठिनैस् त्रुट्यद्भिर् एणीदृशाम् ।&lt;br&gt;&#xA;देवोऽयं परिपष्टचक्रहृदयाद् उत्सर्पिभिः पावकैर्&lt;br&gt;&#xA;व्यक्ताहङ्कृतिर् अभ्युदेति तमसां माराङ्कमल्लः शशी ॥३७५॥&lt;/p&gt;</description>
    </item>
    <item>
      <title>०७६ सकिरणचन्द्रः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/076_sakiraNachandraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/076_sakiraNachandraH/</guid>
      <description>&lt;p&gt;अद्यापि स्तनशैलदुर्गविषमे किं मानिनीनां हृदि&lt;br&gt;&#xA;स्थातुं वाञ्छति मान एष झगिति क्रोधाद् इवालोहितः ।&lt;br&gt;&#xA;उद्यद्दूरतरप्रसारितकरः कर्षत्य् असौ तत्क्षणात्&lt;br&gt;&#xA;फुल्लत्कैरवकोशनिःसरदलिश्रेणीकृपाणं शशी ॥३७६॥&lt;/p&gt;&#xA;&lt;p&gt;वसुकल्पस्य । (म्न् २।४१, सु।र। ९२१, शा।प। ३६३६, सा।द। उन्देर् ७।४, क्प् २३७)&lt;/p&gt;&#xA;&lt;p&gt;सद्यः कुङ्कुमपङ्कपिच्छिलम् इव व्योमाङ्गणं कल्पयन्&lt;br&gt;&#xA;पश्यैरावतकान्तदन्तमुसलच्छेदोपमेयाकृतिः ।&lt;br&gt;&#xA;उद्गच्छत्य् अयम् अच्छमौक्तिकमणिप्रालम्बलम्बैः करैर्&lt;br&gt;&#xA;मुग्धानां स्मरलेखवाचनकलाकेलिप्रदीपः शशी ॥३७७॥&lt;/p&gt;&#xA;&lt;p&gt;राजशेखरस्य । (सु।र। ९०८)&lt;/p&gt;&#xA;&lt;p&gt;सलीलं लिम्पद्भिर् धवलधवलैर् अम्बरतलं&lt;br&gt;&#xA;करौघैः कह्लारप्रसवनवकर्मस्थपतिभिः ।&lt;br&gt;&#xA;चकोरस्तोमानाम् अमृतघृतकुल्याम् उपनयन्न्&lt;br&gt;&#xA;अयं देवः प्राचीम् अवतरति ताराप्रैवृढः ॥३७८॥&lt;/p&gt;&#xA;&lt;p&gt;हरेः ।&lt;/p&gt;&#xA;&lt;p&gt;गोरोचनारुचकभङ्गपिशङ्ग्ताङ्गस्&lt;br&gt;&#xA;तारापतिर् मसृणम् आक्रमते क्रमेण ।&lt;br&gt;&#xA;गोभिर् नवीनबिसतन्तुवितानगौरैर्&lt;br&gt;&#xA;आढ्यम्भविष्णुर् अयम् अम्बरम् आवृणोति ॥३७९॥&lt;/p&gt;</description>
    </item>
    <item>
      <title>०७७ चन्द्ररश्मिः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/077_chandrarashmiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/077_chandrarashmiH/</guid>
      <description>&lt;p&gt;ये पूर्वं यवशूकसूचिसुहृदो ये केतकाग्रच्छद&lt;br&gt;&#xA;च्छायाधामभृतो मृणाललतिका लावण्यभाजश् च ये ।&lt;br&gt;&#xA;ये धाराम्बुविडम्बिनः क्षणम् अथो ये तारहारश्रियस्&lt;br&gt;&#xA;तेऽमी स्फाटिकदण्डडम्बररुचो जाताः सुधांशोः कराः ॥३८१॥&lt;/p&gt;&#xA;&lt;p&gt;राजशेखरस्य । (वि।शा।भ। ३।१०, सु।र। ९५३)&lt;/p&gt;&#xA;&lt;p&gt;कपाले मार्जारः पय इति करान् लेढि शशिनः&lt;br&gt;&#xA;तरुच्छिद्रप्रोतान् बिसम् इति करी सङ्कलयति ।&lt;br&gt;&#xA;रतान्ते तल्पस्थान् हरति वनिताप्य् अंशुकम् इति&lt;br&gt;&#xA;प्रभामत्तश् चन्द्रो जगद् इदम् अहो विह्वलयति ॥३८२॥&lt;/p&gt;&#xA;&lt;p&gt;तस्यैव । (क्प् ५४६, स्व्। १९९४, स।क।आ। ३।११४, सु।र। ९०५)&lt;/p&gt;&#xA;&lt;p&gt;निद्रानन्दकरीर् नितान्तधवला आमोदिनीर् अप्य् अमूः&lt;br&gt;&#xA;पीयूषं मधु वर्षतीर् अपि तमोभृङ्गान् निराकुर्वतीः ।&lt;br&gt;&#xA;आकाशद्रुममञ्जरीर् इव विधोर् भासः ककुप्कामिनी&lt;br&gt;&#xA;लीलोत्तंसरुचः करोति नियतं बाणान् प्रसूनायुधः ॥३८३॥&lt;/p&gt;</description>
    </item>
    <item>
      <title>०७८ ज्योत्स्ना</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/078_jyotsnA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/078_jyotsnA/</guid>
      <description>&lt;p&gt;शीतांशुः शशिकान्तनिर्मलशिला तस्यां प्रसुप्तः सुखं&lt;br&gt;&#xA;जग्ध्वा ध्वान्ततृणाङ्कुरान् मृगशिशुः खण्डेन्द्रनीलत्विषः ।&lt;br&gt;&#xA;निद्रामुद्रितलोचनालसतया रोमन्थफेनच्छटां&lt;br&gt;&#xA;रोदःकन्दरपूरणाय तनुते ज्योत्स्नाच्छलेनामुना ॥३८६॥&lt;/p&gt;&#xA;&lt;p&gt;कापालिकस्य ।&lt;/p&gt;&#xA;&lt;p&gt;सम्प्रत्य् आक्रमते पुरन्दरपुरीकासारकह्लारिणी&lt;br&gt;&#xA;कोषोद्धाटनकुञ्जिकाः प्रकटयन्न् आरम्भतः कौमुदीः ।&lt;br&gt;&#xA;पौरस्त्याद्रितटीकुटुम्बि मृगयुव्यापारितास्त्रव्यध&lt;br&gt;&#xA;व्यङ्गक्रोडकुरङ्गसङ्गलदसृक्संसर्गशोणः शशी ॥३८७॥&lt;/p&gt;&#xA;&lt;p&gt;अपिदेवस्य ।&lt;/p&gt;&#xA;&lt;p&gt;कर्पूरद्रवशीकरोत्करमहानीहारमग्नाम् इव&lt;br&gt;&#xA;प्रत्यग्रामृतफेनपङ्कपटलीलेपोपदिग्धाम् इव ।&lt;br&gt;&#xA;स्वच्छैकस्फटिकाश्मवेश्मजठरक्षिप्ताम् इव क्ष्माम् इमां&lt;br&gt;&#xA;कुर्वन् पार्वणशर्वरीपतिर् असाव् उद्दाम विद्योतते ॥३८८॥&lt;/p&gt;&#xA;&lt;p&gt;परमेश्वरस्य । (सु।र। ९३७)&lt;/p&gt;&#xA;&lt;p&gt;सद्यःपाटितकेतकोदरदलश्रेणीश्रियं बिभ्रती&lt;br&gt;&#xA;येयं मौक्तिकदामगुम्फनविधौ योग्यच्छविः प्राग् अभूत् ।&lt;br&gt;&#xA;उन्मेयाकलशीभिर् अञ्जलिपुटैर् ग्राह्या मृणालाङ्कुरैः&lt;br&gt;&#xA;पातव्या च शशिन्यमुग्धविभवे सा वर्तते चन्द्रिका ॥३८९॥&lt;/p&gt;&#xA;&lt;p&gt;राजशेखरस्य । (शा।प। ३६३८, सू।मु। ७२।१५, सु।र। ९५२)&lt;/p&gt;</description>
    </item>
    <item>
      <title>०७९ कलङ्कः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/079_kalankaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/079_kalankaH/</guid>
      <description>&lt;p&gt;महानीलश्यामं नरकरिपुवक्षो वियद् इदं&lt;br&gt;&#xA;ततांशुश्रेणीकस् तुहिनकिरणः कौस्तुभमणिः ।&lt;br&gt;&#xA;कलङ्कोऽप्य् एतस्य प्रमुखनिवसत्तोयाधिसुता&lt;br&gt;&#xA;स्तनासङ्गस्फूर्जन्मदलिखितपत्रप्रतिकृतिः ॥३९१॥&lt;/p&gt;&#xA;&lt;p&gt;सुरभेः ।&lt;/p&gt;&#xA;&lt;p&gt;किरद्वारां धारा इव किरणधाराः प्रतिदिशं&lt;br&gt;&#xA;तुषारांशोर् बिम्बं मणिघटितधारागृहम् इव ।&lt;br&gt;&#xA;इहायं कस्तूरीहरिणमदपङ्काङ्किततनुः&lt;br&gt;&#xA;कलङ्कव्याजेन प्रतिवसति कन्दर्पनृपतिः ॥३९२॥&lt;/p&gt;&#xA;&lt;p&gt;प्रतिनन्दस्य ।&lt;/p&gt;&#xA;&lt;p&gt;शेषस्याहेर् व्रजति तुलनां मण्डलीभूतमूर्तेर्&lt;br&gt;&#xA;इन्दुः कुन्दस्तवकविशदः पार्वणोऽयं यथैव ।&lt;br&gt;&#xA;व्योमाभोधौ सजलजलदश्यामरोचिस् तथोच्चैर्&lt;br&gt;&#xA;अङ्कः शङ्काम् अयम् अपि हरेस् तत्र सुप्तस्य धत्ते ॥३९३॥&lt;/p&gt;&#xA;&lt;p&gt;राजशेखरस्य ।&lt;/p&gt;&#xA;&lt;p&gt;स्फटिकालवाललक्ष्मीं प्रवहति शशिबिम्बम् अम्बरोद्याने ।&lt;br&gt;&#xA;किरणजलसिक्तलाञ्छनबालतमालैकविटपस्य ॥३९४॥&lt;/p&gt;&#xA;&lt;p&gt;तस्यैव । (सु।र। ९२८)&lt;/p&gt;&#xA;&lt;p&gt;यथायं भात्य् अंशून् दिशि दिशि किरन् कुन्दविशदान्&lt;br&gt;&#xA;शशाङ्कः काश्मीरीकुचकलशशलावण्यघटितः ।&lt;br&gt;&#xA;तथायं कस्तूरीमसिलिखितमुद्रामतितुलां&lt;br&gt;&#xA;नवाम्भोदच्छेदच्छविर् अपि समारोहति मृगः ॥३९५॥&lt;/p&gt;</description>
    </item>
    <item>
      <title>०८० सतमश् चन्द्रः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/080_satamash_chandraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/080_satamash_chandraH/</guid>
      <description>&lt;p&gt;प्रथमम् अरुणच्छायस् तावत् ततः कनकप्रभस्&lt;br&gt;&#xA;तद् अनु विरहोत्ताम्यत्तन्वीकपोलतलद्युतिः ।&lt;br&gt;&#xA;प्रभवति ततो ध्वान्तध्वंसक्षमः क्षणदामुखे&lt;br&gt;&#xA;सरसबिसिनीकन्दच्छेदच्छविर् मृगलाञ्छनः ॥३९६॥&lt;/p&gt;&#xA;&lt;p&gt;राजशेखरस्य । (क्प् १३९, स्व् २००४, सू।मु। ७२।४, सु।र। ९२६)&lt;/p&gt;&#xA;&lt;p&gt;निःससार करघातविदीर्ण&lt;br&gt;&#xA;ध्वान्तदन्तिरुधिरारुणमूर्तिः ।&lt;br&gt;&#xA;केशरीव कटकाद् उदयाद्रेर्&lt;br&gt;&#xA;अङ्कलीनहरिणो हरिणाङ्कः ॥३९७॥&lt;/p&gt;&#xA;&lt;p&gt;भवभूतेः ।&lt;/p&gt;&#xA;&lt;p&gt;प्रत्यग्रप्रसरे तमिस्रपटले बिम्बैकमात्रोदया&lt;br&gt;&#xA;रम्भे शीतरुचावकीर्णकिरणे रम्योऽयम् एकः क्षणः ।&lt;br&gt;&#xA;यस्मिन् नीलनिचोलकेन पिहितं कृत्वा तदेकान्ततः&lt;br&gt;&#xA;सिन्दूरारुणचक्रमुद्रितम् इव त्रैलोक्यम् आलोक्यते ॥३९८॥&lt;/p&gt;&#xA;&lt;p&gt;कस्यचित् ।&lt;/p&gt;&#xA;&lt;p&gt;अथ जगद् अवगाढं वासरान्तापचारात्&lt;br&gt;&#xA;तिमिरपटलवृद्धाव् अप्रतीकारसत्त्वम् ।&lt;br&gt;&#xA;शशिभिषगनुपूर्वं शीतहस्तोऽभिषज्यन्न्&lt;br&gt;&#xA;अधिकविशदवक्त्रः स्वैरभावं चकार ॥३९९॥&lt;/p&gt;</description>
    </item>
    <item>
      <title>०८१ सतारश् चन्द्रः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/081_satArash_chandraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/081_satArash_chandraH/</guid>
      <description>&lt;p&gt;मृगेन्द्रस्येव चन्द्रस्य मयूखैर् नखरैर् इव ।&lt;br&gt;&#xA;पाटितध्वान्तमातङ्गमुक्ताभा भान्ति तारकाः ॥४०१॥&lt;/p&gt;&#xA;&lt;p&gt;अभिनन्दस्य । (सु।र। ९४८)&lt;/p&gt;&#xA;&lt;p&gt;तारास्तोकतमिस्रधूमपटलीव्यापारसन्ध्यानन&lt;br&gt;&#xA;ज्वालालीढनभःकपालविचलल्लाजश्रियं बिभ्रति ।&lt;br&gt;&#xA;किं चायं रजनीपतिः परिणतप्राग्भारतालद्रवो&lt;br&gt;&#xA;न्मिश्रं चिक्कणपिण्डमण्डकलसल्लावण्यम् आरोहति ॥४०२॥&lt;/p&gt;&#xA;&lt;p&gt;कस्यचित् ।&lt;/p&gt;&#xA;&lt;p&gt;उदयगिरिसौधशिखरे ताराचयचित्रिताम्बरविताने ।&lt;br&gt;&#xA;सिंहासनम् इव निहितं चन्द्रः कन्दर्पभूपस्य ॥४०३॥&lt;/p&gt;&#xA;&lt;p&gt;कस्यचित् ।&lt;/p&gt;&#xA;&lt;p&gt;ताराकोरकराजिभाजि गगनोद्याने तमोमक्षिकाः&lt;br&gt;&#xA;सन्ध्यापल्लवपातिनीः कवलयन्न् एकान्ततस् तर्कय ।&lt;br&gt;&#xA;एतस्मिन्न् उदयान्तपर्वततरुद्वन्द्वान्तराले ततै&lt;br&gt;&#xA;रेतैर् भाति गभस्तितन्तुपटलैः श्वेतोर्णनाभः शशी ॥४०४॥&lt;/p&gt;&#xA;&lt;p&gt;हरेः । (सु।र। ९५६)&lt;/p&gt;&#xA;&lt;p&gt;अयम् उदयमहीध्रधातुरागै&lt;br&gt;&#xA;ररुणकरारुणिताम्बराभिरामः ।&lt;br&gt;&#xA;वितरसि न दृशौ कृशाङ्गि तारा&lt;br&gt;&#xA;मिव दिवि वन्दितुम् इन्दुर् अभ्युपैति ॥४०५॥&lt;/p&gt;</description>
    </item>
    <item>
      <title>०८२ क्षरदमृतश् चन्द्रः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/082_xaradamRtash_chandraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/082_xaradamRtash_chandraH/</guid>
      <description>&lt;p&gt;शशिनम् असूत प्राची नृत्यति मदनो हसन्ति ककुभोऽपि ।&lt;br&gt;&#xA;कुमुदरजःपटवासं विकिरति गगनाÌगने पवनः ॥४०६॥&lt;/p&gt;&#xA;&lt;p&gt;धर्मकीर्तेः । (सु।र। ९१९)&lt;/p&gt;&#xA;&lt;p&gt;तथा पौरस्त्यायां दिशि कुमुदकेदारकलिका&lt;br&gt;&#xA;कपाटघ्नीम् इन्दुः किरणलहरीम् उल्ललयति ।&lt;br&gt;&#xA;समन्ताद् उन्मीलद्बहुजलबिन्दुव्यतिकरै&lt;br&gt;&#xA;र्यथा पुञ्जायन्ते प्रतिगुणकमेणाङ्कमणयः ॥४०७॥&lt;/p&gt;&#xA;&lt;p&gt;मुरारेः । (अर् २।७८, सु।र। ९१५)&lt;/p&gt;&#xA;&lt;p&gt;स श्रीकण्ठकिरीटकुट्टिमपरिष्कारप्रदीपाङ्कुरो&lt;br&gt;&#xA;देवः कैरवबन्धुर् अन्धतमसप्राग्भारकुक्षिम्भरिः ।&lt;br&gt;&#xA;संस्कर्ता निजकान्तमौक्तिकमणिश्रेणीभिर् एणीदृशां&lt;br&gt;&#xA;गीर्वाणाधिपतेः सुधारसवती पौरोगवः प्रोदगात् ॥४०८॥&lt;/p&gt;&#xA;&lt;p&gt;तस्यैव । (अर्। ७।६१)&lt;/p&gt;&#xA;&lt;p&gt;आमोदं कुमुदाकरेषु विपदं पद्मेषु कालानलं&lt;br&gt;&#xA;पञ्चेषोर् विशिखेषु सान्द्रशिशिरक्षारं शशिग्रावसु ।&lt;br&gt;&#xA;म्लानिं मानवतीमुखेषु विनयं चेतःसु वामभ्रुवां&lt;br&gt;&#xA;वृद्धिं वार्धिषु निक्षिपन्न् उदयते देवस् तमीकामुकः ॥४०९॥&lt;/p&gt;</description>
    </item>
    <item>
      <title>०८३ भासः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/083_bhAsaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/083_bhAsaH/</guid>
      <description>&lt;p&gt;कह्लारस्पर्शगर्भैः शिशिरपरिचयात् कान्तिमद्भिः कराग्रै&lt;br&gt;&#xA;श्चन्द्रेणालिङ्गितायास् तिमिरनिवसने स्रंसमाने रजन्याः ।&lt;br&gt;&#xA;अन्योन्यालोकनीभिः परिचयजनितप्रेमनिस्यन्दिनीभि&lt;br&gt;&#xA;र्दूरारूढे प्रमोदे हसितम् इव परिस्पष्टम् आशासखीभिः ॥४११॥&lt;/p&gt;&#xA;&lt;p&gt;पाणिनेः । (सु।र। ९२०)&lt;/p&gt;&#xA;&lt;p&gt;उपोढरागेण विलोलतारकं&lt;br&gt;&#xA;तथा गृहीतं शशिना निशामुखम् ।&lt;br&gt;&#xA;यथा समस्तं तिमिरांशुकं तथा&lt;br&gt;&#xA;पुरोऽपि मोहाद् गलितं न लक्षितम् ॥४१२॥&lt;/p&gt;&#xA;&lt;p&gt;तस्यैव । (स्व् १९६९, शा।प। ३६३४)&lt;/p&gt;&#xA;&lt;p&gt;यातस्यास्तम् अनन्तरं दिनकृतो वेशेन रागान्वितः&lt;br&gt;&#xA;स्वैरं शीतकरः करं कमलिनीम् आलिङ्गितुं योजयन् ।&lt;br&gt;&#xA;शीतस्पर्शम् अवाप्य सम्प्रति तथा गुप्ते मुखाम्भोरुहे&lt;br&gt;&#xA;हासेनेव कुमुद्वतीवनितया वैलक्ष्यपाण्डूकृतः ॥४१३॥&lt;/p&gt;&#xA;&lt;p&gt;वसुकल्पस्य । (सु।र। ९२२, म्न् २।४२)&lt;/p&gt;</description>
    </item>
    <item>
      <title>०८४ मिश्रकचन्द्रः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/084_mishrakachandraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/084_mishrakachandraH/</guid>
      <description>&lt;p&gt;उत्पल्लव इव किरणैः कुसुमित इव तारकाभिर् अयम् इन्दुः ।&lt;br&gt;&#xA;उदयत्य् उदयतटान्ते सुरतरुर् इव शीतलच्छायः ॥४१६॥&lt;/p&gt;&#xA;&lt;p&gt;जनकस्य ।&lt;/p&gt;&#xA;&lt;p&gt;यात्रायाम् इव दत्तपूर्णकलशः कन्दर्पराज्ञः शशी&lt;br&gt;&#xA;तत्रायं सहकारपल्लवतुलाम् अङ्कः समारोहति ।&lt;br&gt;&#xA;ज्योत्स्नालेपनपङ्कपूरितम् इव व्योमाङ्गणं सर्वतः&lt;br&gt;&#xA;क्षिप्ता मङ्गललाजमुष्टय इव भ्राजिष्णवस् तारकाः ॥४१७॥&lt;/p&gt;&#xA;&lt;p&gt;कस्यचित् ।&lt;/p&gt;&#xA;&lt;p&gt;गगनतलतडागप्रान्तसीम्नि प्रदोष&lt;br&gt;&#xA;प्रबलतरवराहोत्खन्यमानश् चकास्ति ।&lt;br&gt;&#xA;परिकलितकलङ्कस्तोकपङ्कानुलेपो&lt;br&gt;&#xA;निजकिरणमृणालीमूलकन्दोऽयम् इन्दुः ॥४१८॥&lt;/p&gt;&#xA;&lt;p&gt;परमेश्वरस्य । (सु।र। ९३२)&lt;/p&gt;&#xA;&lt;p&gt;चिताचक्रं चन्द्रः कुसुमधनुषो दग्धवपुषः&lt;br&gt;&#xA;कलङ्कस् तस्यायं वहति मलिनाङ्गारतुलनाम् ।&lt;br&gt;&#xA;अथैतस्य ज्योतिर् दरदलितकर्पूरधवलं&lt;br&gt;&#xA;मरुद्भिर् भस्मेव प्रसरति विकीर्णं दिशि दिशि ॥४१९॥&lt;/p&gt;&#xA;&lt;p&gt;राजशेखरस्य । (सु।र। ९०७)&lt;/p&gt;</description>
    </item>
    <item>
      <title>०८५ बहुरूपकचन्द्रः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/085_bahurUpakachandraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/085_bahurUpakachandraH/</guid>
      <description>&lt;p&gt;एकः सम्प्रति पाकशासनपुरीपीयूषसत्त्री पुरः&lt;br&gt;&#xA;पारक्यं तमसाम् असौ कुमुदिनीचैतन्यचिन्तामणिः ।&lt;br&gt;&#xA;मानोच्चाटनकार्मणं मृगदृशां देवो नभोऽम्भोनिधौ&lt;br&gt;&#xA;पश्योदञ्चति पञ्चबाणवणिजो यात्रावहित्रं शशी ॥४२३॥&lt;/p&gt;&#xA;&lt;p&gt;हरेः ।&lt;/p&gt;&#xA;&lt;p&gt;अमृतम् अयम् अनङ्गक्ष्मारुहस्यालवालं&lt;br&gt;&#xA;मृतदिवसकपालं कालकापालिकस्य ।&lt;br&gt;&#xA;जयति मकरकेतोः शाणचक्रं शराणाम्&lt;br&gt;&#xA;अमरपुरपुरन्ध्रीदर्पणः श्वेतभानुः ॥४२४॥&lt;/p&gt;&#xA;&lt;p&gt;त्रिपुरारेः ।&lt;/p&gt;&#xA;&lt;p&gt;क्रीडाकर्पूरदीपस् त्रिदशमृगदृशां कामसाम्राज्यलक्षी&lt;br&gt;&#xA;प्रोत्क्षिप्तैकातपत्रं श्रमशमनचलच्चामरं कामिनीनाम् ।&lt;br&gt;&#xA;कस्तूरीपङ्कमुद्राङ्कितमदनवधूमुग्धगण्डोपधानं&lt;br&gt;&#xA;द्वीपं व्योमाम्बुराशेः स्फुरति सुरपुरीकेलिहंसः सुधांशुः ॥४२५॥&lt;/p&gt;</description>
    </item>
    <item>
      <title>०८६ अस्तमयः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/086_astamayaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/086_astamayaH/</guid>
      <description>&lt;p&gt;यथैवैष श्रीमांश् चरमगिरिवप्रान्तजलधौ&lt;br&gt;&#xA;सुधासूतिश् चेतः कनककमलाशङ्कि कुरुते ।&lt;br&gt;&#xA;तथायं लावण्यप्रसरमकरन्दद्रवतृषा&lt;br&gt;&#xA;पतद्भृङ्गश्रेणिश्रियम् अपि कलङ्कः कलयति ॥४२६॥&lt;/p&gt;&#xA;&lt;p&gt;कस्यचित् । (सु।र। ९४०)&lt;/p&gt;&#xA;&lt;p&gt;कृतपादनिगूहनोवसीद&lt;br&gt;&#xA;न्नधिकश्यामकलङ्कपङ्कलेखः ।&lt;br&gt;&#xA;गगनोदधिपश्चिमान्तलग्नो&lt;br&gt;&#xA;विधुर् उत्तान इवास्ति कूर्मराजः ॥४२७॥&lt;/p&gt;&#xA;&lt;p&gt;शतानन्दस्य । (सु।र। ९७८)&lt;/p&gt;&#xA;&lt;p&gt;मुषितमुषितालोकास् तारास् तुषारकणत्विषः&lt;br&gt;&#xA;सवितुर् अपि च प्राचीमूले मिलन्ति मरीचयः ।&lt;br&gt;&#xA;श्रयति शिथिलच्छायाभोगस् तटीम् अपराम्बुधेर्&lt;br&gt;&#xA;जरठलवलीलावण्याच्छच्छविर् मृगलाञ्छनः ॥४२८॥&lt;/p&gt;&#xA;&lt;p&gt;शर्वस्य । (सु।र। ९७३)&lt;/p&gt;&#xA;&lt;p&gt;लुठत्य् अपरवारिधौ कमलनिर्विशेषः शशी&lt;br&gt;&#xA;प्ररूढम् उदयाचले चुलुकमात्रम् उष्णं महः ।&lt;br&gt;&#xA;क्षणं गगनवेदिकाम् इदम् अनङ्कुशं गाहते&lt;br&gt;&#xA;कलिन्दगिरिकन्यकातटमालनीलं तमः ॥४२९॥&lt;/p&gt;</description>
    </item>
    <item>
      <title>०८७ उच्चावचचन्द्रः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/087_uchchAvachachandraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/087_uchchAvachachandraH/</guid>
      <description>&lt;p&gt;नेपथ्यं भूतभर्तुस् त्रिदशपरिषदां जीवनं यामिनीनाम्&lt;br&gt;&#xA;उत्तंसः पांसुलानां कुलरिपुर् अमृतस्रोतसाम् आदिशैलः ।&lt;br&gt;&#xA;आतङ्कः पङ्कजानां जयति रतिकलाकेतनं मीनकेतोः&lt;br&gt;&#xA;सिन्धूनाम् एकबन्धुः कुमुदसमुदयानन्दकन्दोऽयम् इन्दुः ॥४३१॥&lt;/p&gt;&#xA;&lt;p&gt;शरणस्य ।&lt;/p&gt;&#xA;&lt;p&gt;ज्योत्स्नामुग्धवधूविलासभवनं पीयूषवीचिसरः&lt;br&gt;&#xA;क्षीराब्धेर् नवनीतकूटम् अवनीतापार्तितोयोपलः ।&lt;br&gt;&#xA;यामिन्यास् तिलकः कला मृगदृशां प्रेमव्रतैकाश्रमः&lt;br&gt;&#xA;क्रामत्य् एष चकोरयाचकमहःकर्पूरवर्षः शशी ॥४३२॥&lt;/p&gt;&#xA;&lt;p&gt;(सु।र। ९५५)&lt;/p&gt;&#xA;&lt;p&gt;प्राचीगण्डस्थलमलयजस्थासके कामिनीनाम्&lt;br&gt;&#xA;अन्तर्यामिण्य् अमृतकिरणे वैरिणि स्वैरिणीनाम् ।&lt;br&gt;&#xA;ज्योत्स्नाजालं विकिरति मुहुश् चन्द्रकान्तप्रणालीर्&lt;br&gt;&#xA;आचामन्ति प्रियसहचरीचाटुकाराश् चकोराः ॥४३३॥&lt;/p&gt;&#xA;&lt;p&gt;हरेः ।&lt;/p&gt;&#xA;&lt;p&gt;तमोभिर् दिक्कालैर् वियद् इव विलङ्घ्य क्व नु गतं&lt;br&gt;&#xA;गता द्राङ्मुद्रापि क्व नु कुमुदकोषस्य सरसः ।&lt;br&gt;&#xA;क्व धैर्यं तच् चाब्धेर् विदितम् उदयाद्रेः परिसर&lt;br&gt;&#xA;स्थलीमध्यासीने शशिनि जगद् अप्य् आकुलम् इदम् ॥४३४॥&lt;/p&gt;</description>
    </item>
    <item>
      <title>०८८ वातः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/088_vAtaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/088_vAtaH/</guid>
      <description>&lt;p&gt;मज्जन्न् अम्भसि पुष्पधूलिषु लुठन्न् आकम्पयन् भूरुह&lt;br&gt;&#xA;श्रेणीर् उन्मदकोकिलावलिर् अवैराबद्धकोलाहलः ।&lt;br&gt;&#xA;अध्वन्यान् हृदि ताडयन् पुरवधूवासांसि विस्रंसयन्&lt;br&gt;&#xA;स्वच्छन्दं भ्रमति स्मरावनिपतेर् उन्मत्तको मारुतः ॥४३६॥&lt;/p&gt;&#xA;&lt;p&gt;कस्यचित् ।&lt;/p&gt;&#xA;&lt;p&gt;अलीनां मालाभिर् विरचितजटाभारमहिमा&lt;br&gt;&#xA;परागैः पुष्पाणाम् उपरचितभस्मव्यतिकरः ।&lt;br&gt;&#xA;वनानाम् आभोगे कुसुमवति पुष्पोच्चयपरो&lt;br&gt;&#xA;मरुन् मन्दं मन्दं विचरति परिव्राजक इव ॥४३७॥&lt;/p&gt;&#xA;&lt;p&gt;वीर्यमित्रस्य । (सु।र। ११३४)&lt;/p&gt;&#xA;&lt;p&gt;सुरतसमरस्वेदच्छेदप्रदो दलदम्बुज&lt;br&gt;&#xA;व्रजपरिमलस्पर्शं वर्षन्न् असौ श्वसनः शनैः ।&lt;br&gt;&#xA;प्रसरति पिकत्रोटित्रुट्यद्रसालनवाङ्कुर&lt;br&gt;&#xA;द्रवनवपरिष्वङ्गैः शीतः कुरङ्गवधूदृशाम् ॥४३८॥&lt;/p&gt;&#xA;&lt;p&gt;कस्यचित् ।&lt;/p&gt;&#xA;&lt;p&gt;प्रमदविपिनवापीसम्भृताम्भोजराजि&lt;br&gt;&#xA;प्रकटितमकरन्दग्राहिणोऽमी समीराः ।&lt;br&gt;&#xA;अभिनवमदभाजां कामिनीनां कपोले&lt;br&gt;&#xA;सुरतसमरखेदस्वेदम् उन्मूलयन्ति ॥४३९॥&lt;/p&gt;&#xA;&lt;p&gt;गदाधरनाथस्य ।&lt;/p&gt;</description>
    </item>
    <item>
      <title>०८९ दक्षिणवातः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/089_daxiNavAtaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/089_daxiNavAtaH/</guid>
      <description>&lt;p&gt;चुम्बन्न् आननम् आलुठन् स्तनतटीम् आन्दोलयन् कुन्तलं&lt;br&gt;&#xA;व्यस्यन्न् अंशुकपल्लवं मनसिजक्रीडां समुल्लासयन् ।&lt;br&gt;&#xA;अङ्गं विह्वलयन् मनो विकलयन् मानं समुन्मूलयन्&lt;br&gt;&#xA;नारीणां मलयानिलः प्रिय इव प्रत्यङ्गम् आलिङ्गति ॥४४१॥&lt;/p&gt;&#xA;&lt;p&gt;विनयदेवस्य । (सु।र। ११३३)&lt;/p&gt;&#xA;&lt;p&gt;एते मे मलयाद्रिकन्दरजुषस् तच्छाखिशाखावली&lt;br&gt;&#xA;लीलाताण्डवसम्प्रदानगुरवश् चेतोभुवो बान्धवाः ।&lt;br&gt;&#xA;चूतोन्मत्तमधुव्रतप्रणयिनीहुङ्कारझङ्कारिणो&lt;br&gt;&#xA;हा कष्टं प्रसरन्ति पान्थयुवतिजीवद्रुहो वायवः ॥४४२॥&lt;/p&gt;&#xA;&lt;p&gt;श्रीपतेः ।&lt;/p&gt;&#xA;&lt;p&gt;अन्ध्रीनीरन्ध्रपीनस्तनतटलुठनायासमन्दप्रचारा&lt;br&gt;&#xA;श्चारून्नुल्लासयन्तो द्रविडवरवधूहारधम्मिल्लभारान् ।&lt;br&gt;&#xA;जिघ्रन्तः सिंहलीनां मुखकमलवनं केरलीनां कपोलं&lt;br&gt;&#xA;चुम्बन्तो वान्ति मन्दं मलयपरिमला वायवो दाक्षिणात्याः ॥४४३॥&lt;/p&gt;&#xA;&lt;p&gt;कस्यचित् । (सु।र। ११२६)&lt;/p&gt;&#xA;&lt;p&gt;ये दोलाकेलिकाराः किम् अपि मृगदृशां मन्युतन्तुच्छिदो ये&lt;br&gt;&#xA;सद्यः शृङ्गारदीक्षाव्यतिकरगुरवो ये च लोकत्रयेऽपि ।&lt;br&gt;&#xA;ते कण्ठे लोठयन्तः परभृतवयसां पञ्चमं रागराजं&lt;br&gt;&#xA;वान्ति स्वैरं समीराः स्मरविजयमहासाक्षिणो दाक्षिणात्याः ॥४४४॥&lt;/p&gt;</description>
    </item>
    <item>
      <title>०९० नदीवातः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/090_nadIvAtaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/090_nadIvAtaH/</guid>
      <description>&lt;p&gt;प्रतितटिनि तरङ्गान् मन्दम् आन्दोलयन्त&lt;br&gt;&#xA;स्तरुणकरुणमल्लीफुल्लम् उल्लासयन्तः ।&lt;br&gt;&#xA;इह हि नववसन्ते वान्ति सीमन्तिनीनां&lt;br&gt;&#xA;सुरतसमरखेदच्छेदधीराः समीराः ॥४४६॥&lt;/p&gt;&#xA;&lt;p&gt;कस्यचित् ।&lt;/p&gt;&#xA;&lt;p&gt;धुनानः कावेरीपरिसरभुवश् चम्पकतरू&lt;br&gt;&#xA;न्मरुन् मन्दं कुन्दप्रकरमकरन्दान् अवकिरन् ।&lt;br&gt;&#xA;प्रियप्रेमावर्षच्युतरचनम् आमूलसरलं&lt;br&gt;&#xA;ललाटे लाटीनां लुठितम् अलकं ताण्डवयति ॥४४७॥&lt;/p&gt;&#xA;&lt;p&gt;अचलस्य । (सु।र। ११२९)&lt;/p&gt;&#xA;&lt;p&gt;रेवानिर्झरवारिबिन्दुशिशिरः प्रेयानिवायं सखे&lt;br&gt;&#xA;वातः फुल्ललवङ्गसङ्गमवशान् मन्दः कुरङ्गीदृशाम् ।&lt;br&gt;&#xA;वक्त्रं चुम्बति वेपथुं जनयति प्रोद्घाटयत्य् अंशुकं&lt;br&gt;&#xA;शीत्कारं तनुते तनीति पुलकं केशान्तम् आकर्षति ॥४४८॥&lt;/p&gt;&#xA;&lt;p&gt;कस्यचित् ।&lt;/p&gt;&#xA;&lt;p&gt;वहति मलयशैलोपान्तविश्रान्तवल्ली&lt;br&gt;&#xA;नवकिसलयभङ्गक्षीरसौरभ्यबन्धुः ।&lt;br&gt;&#xA;रहसि परिचितोऽयं पाण्ड्यसीमन्तिनीनां&lt;br&gt;&#xA;दरतरलितरेवातीरनीरसमीरः ॥४४९॥&lt;/p&gt;&#xA;&lt;p&gt;उमापतिधरस्य ।&lt;/p&gt;&#xA;&lt;p&gt;उदञ्चत्कावेरीलहरिषु परिष्वङ्गरङ्गे लुठन्तः&lt;br&gt;&#xA;कुहूकण्ठीकण्ठीरवरवलवत्रासितप्रोषितेभाः ।&lt;br&gt;&#xA;अमी चैत्रे मैत्रावरुणि तरुणीकेलिकङ्केल्लिमल्ली&lt;br&gt;&#xA;चलद्वल्लीहल्लीसकसुरभयश् चण्डि चञ्चन्ति वाताः ॥४५०॥&lt;/p&gt;</description>
    </item>
    <item>
      <title>०९१ समुद्रवातः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/091_samudravAtaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/091_samudravAtaH/</guid>
      <description>&lt;p&gt;वहति जलधिकूले बालताम्बूलवल्ली&lt;br&gt;&#xA;चलनविधिविदग्धः सान्द्रनीहारसार्द्रः ।&lt;br&gt;&#xA;गगनचरपुरन्ध्रीदन्तनिर्भिन्नवन्य&lt;br&gt;&#xA;क्रमुकफलकषायामोदसौम्यः समीरः ॥४५१॥&lt;/p&gt;&#xA;&lt;p&gt;दक्षस्य ।&lt;/p&gt;&#xA;&lt;p&gt;लवणजलधिवेलाशीकरासारवर्षी&lt;br&gt;&#xA;सुरतरभसखिन्नद्राविडीभुक्तमुक्तः ।&lt;br&gt;&#xA;वहति मलयशैलारण्यदोलाविलासी&lt;br&gt;&#xA;तरुणकरुणमल्लीगन्धबन्धुः समीरः ॥४५२॥&lt;/p&gt;&#xA;&lt;p&gt;धर्मपालस्य ।&lt;/p&gt;&#xA;&lt;p&gt;ये कल्लोलैश् चिरम् अनुगता दक्षिणस्याम्बुराशेः&lt;br&gt;&#xA;पीतोच्छिष्टास् तद् अनु मलये भोगिभिश् चन्दनस्थैः ।&lt;br&gt;&#xA;अन्तर्भ्रान्ताः प्रतिकिसलयं पुष्पितानां लतानां&lt;br&gt;&#xA;सम्प्राप्तास् ते विरहशिखिनो गन्धवाहाः सहायाः ॥४५३॥&lt;/p&gt;&#xA;&lt;p&gt;अमरसिंहस्य ।&lt;/p&gt;&#xA;&lt;p&gt;मन्दान्दोलितदक्षिणार्णवचलत्कल्लोललीलालस&lt;br&gt;&#xA;त्कर्णाटीरतकेलिलोलसुमनोमालासमुल्लासिनः ।&lt;br&gt;&#xA;वाताः केरलकामिनीकुचतटे लाटीललाटे मुहुः&lt;br&gt;&#xA;खेलन्तो विकिरन्ति मालववधूधम्मिल्लमल्लीस्रजः ॥४५४॥&lt;/p&gt;&#xA;&lt;p&gt;कस्यचित् ।&lt;/p&gt;&#xA;&lt;p&gt;लावण्यैश् चक्रपाणेः क्षणधृतगतयः प्रांशुभिश् चन्द्रकान्त&lt;br&gt;&#xA;प्रासादैर् द्वारकायां तरलितचरमाम्भोधितीराः समीराः ।&lt;br&gt;&#xA;सेवन्ते नित्यमाद्यत्करिकठिनकरास्फालकालप्रबुद्ध&lt;br&gt;&#xA;क्रुध्यत्पञ्चाननोग्रध्वनिभरविगलच्चण्डहुङ्कारगर्भाः ॥४५५॥&lt;/p&gt;&#xA;&lt;p&gt;कस्यचित् ।&lt;/p&gt;</description>
    </item>
    <item>
      <title>०९२ प्राभातिकवातः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/092_prAbhAtikavAtaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/092_prAbhAtikavAtaH/</guid>
      <description>&lt;p&gt;अयम् उषसि विनिद्रद्राविडीपीनतुङ्ग&lt;br&gt;&#xA;स्तनपरिसरसान्द्रस्वेदविन्दूपमर्दी ।&lt;br&gt;&#xA;स्रुतमलयजवृक्षक्षीरसौरभ्यसभ्यो&lt;br&gt;&#xA;वहति सखि भुजङ्गीभुक्तशेसः समीरः ॥४५६॥&lt;/p&gt;&#xA;&lt;p&gt;कस्यचित् । (सु।र। ११४४)&lt;/p&gt;&#xA;&lt;p&gt;प्रभाते सन्नद्धस्तनिततनिमानं जलधरं&lt;br&gt;&#xA;स्पृशन्तः सर्वत्र स्फुटिततरमल्लीसुरभयः ।&lt;br&gt;&#xA;अमी मन्दं मन्दं सुरतसमरश्रान्ततरुणी&lt;br&gt;&#xA;ललाटस्वेदाम्भःकणपरिमुषो वान्ति मरुतः ॥४५७॥&lt;/p&gt;&#xA;&lt;p&gt;अचलस्य । (सु।र। ११३९)&lt;/p&gt;&#xA;&lt;p&gt;रजनिकरमयूखोन्निद्रनीलोत्पलाली&lt;br&gt;&#xA;परिमलबहुगन्धो बधुरस् तत्परागैः ।&lt;br&gt;&#xA;कवलितरतिखेदस्वेदबिन्दुर् निशान्ते&lt;br&gt;&#xA;पुलकयति तुषारासारवर्षी समीरः ॥४५८॥&lt;/p&gt;&#xA;&lt;p&gt;सरसिरुहस्य ।&lt;/p&gt;&#xA;&lt;p&gt;रामाणां रमणीयवक्त्रशशिनः स्वेदोदबिन्दुप्लुतो&lt;br&gt;&#xA;व्यालोलालकवल्लरीं प्रचलयन् धुन्वन् नितम्बाम्बरम् ।&lt;br&gt;&#xA;प्रातर् वाति मधौ प्रकामविकसद्राजीवराजीरजो&lt;br&gt;&#xA;जालामोदमनोहरो रतिरसग्लानिं हरन्मारुतः ॥४५९॥ अमरुकस्य ।&lt;/p&gt;&#xA;&lt;p&gt;(अमरु ५८; शा।प। ३७३२, सू।मु। ८३।१)&lt;/p&gt;&#xA;&lt;p&gt;स्तनपरिसरभागे दूरम् आवर्तमानाः&lt;br&gt;&#xA;श्रिततनिमनि मध्ये किञ्चिद् एव स्खलन्तः ।&lt;br&gt;&#xA;ववुर् अतनुनितम्बाभोगरुद्धा वधूनां&lt;br&gt;&#xA;निधुवनरसखेदच्छेदिनः कल्यवाताः ॥४६०॥&lt;/p&gt;</description>
    </item>
    <item>
      <title>०९३ मदनः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/093_madanaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/093_madanaH/</guid>
      <description>&lt;p&gt;सुधासूतेर् बन्धुर् मधुसहचरः पञ्चमरुचि&lt;br&gt;&#xA;दिशंल्लीला बह्वीः कुवलयदृशां नर्मणि गुरुः ।&lt;br&gt;&#xA;स देवः शृङ्गारी हृदयवसतिः पञ्चविशिखः&lt;br&gt;&#xA;सदा स्वादून् कुर्वन् मधुमदविकारान् विजयते ॥४६१॥&lt;/p&gt;&#xA;&lt;p&gt;राजशेखरस्य ।&lt;/p&gt;&#xA;&lt;p&gt;अन्तर्बहिस् त्रिजगतीरसभावविद्वान्&lt;br&gt;&#xA;यो नर्तयत्य् अखिलदेहभृतां कुलानि ।&lt;br&gt;&#xA;क्षेमं ददातु भगवान् परमादिदेवः&lt;br&gt;&#xA;शृङ्गारनाटकमहाकविर् आत्मजन्मा ॥४६२॥&lt;/p&gt;&#xA;&lt;p&gt;भवानन्दस्य ।&lt;/p&gt;&#xA;&lt;p&gt;जयति स मदलेखोच्छृङ्खलप्रेमरामा&lt;br&gt;&#xA;ललितसुरतलीलादैवतं पुष्पचापः ।&lt;br&gt;&#xA;त्रिभुवनजयसिद्धौ यस्य शृङ्गारमूर्ते&lt;br&gt;&#xA;रुपकरणम् अपूर्वं माल्यम् इन्दुर् मधूनि ॥४६३॥&lt;/p&gt;&#xA;&lt;p&gt;उत्पलराजस्य । (सु।र। ३३२)&lt;/p&gt;&#xA;&lt;p&gt;मनसि कुसुमबाणैर् एककालं त्रिलोकीं&lt;br&gt;&#xA;कुसुमधनुर् अनङ्गस् ताडयत्य् अस्पृशद्भिः ।&lt;br&gt;&#xA;इति विततविचित्राश्चर्यसङ्कल्पशिल्पो&lt;br&gt;&#xA;जयति मनसिजन्मा जन्मिभिर् मानिताङ्गः ॥४६४॥&lt;/p&gt;</description>
    </item>
    <item>
      <title>०९४ मदनशौर्यम्</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/094_madanashauryam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/094_madanashauryam/</guid>
      <description>&lt;p&gt;वन्दे देवम् अनङ्गम् एव रमणीनेत्रोत्पलच्छद्मना&lt;br&gt;&#xA;पाशेनायतिशालिना सुनिविडं संयम्य लोकत्रयम् ।&lt;br&gt;&#xA;येनासाव् अपि भस्मनाञ्जिततनुर् देवः कपाली बलात्&lt;br&gt;&#xA;प्रेमक्रुद्धनगात्मजाङ्घ्रिविनतिक्रीडाव्रते दीक्षितः ॥४६६॥&lt;/p&gt;&#xA;&lt;p&gt;ललितोकस्य । (सु।र। ३२८)&lt;/p&gt;&#xA;&lt;p&gt;चापः क्षमाधरपतिः फणिना पतिर् ज्या&lt;br&gt;&#xA;बाणः पुराणपुरुषस् त्रिदशाः सहायाः ।&lt;br&gt;&#xA;ईशः पुराम् इति पुरां तिसृणां विजेता&lt;br&gt;&#xA;पुष्पायुधः पुनर् अयं त्रिजगद्विजेता ॥४६७॥&lt;/p&gt;&#xA;&lt;p&gt;भवानन्दस्य ।&lt;/p&gt;&#xA;&lt;p&gt;अयं स भुवनत्रयप्रथितसंयमः शङ्करो&lt;br&gt;&#xA;बिभर्ति वपुषाधुना विरहकातरः कामिनीम् ।&lt;br&gt;&#xA;अनेन किल निर्जिता वयम् इति प्रयायाः करं&lt;br&gt;&#xA;करेण परिताडयञ्जयति जातहासः स्मरः ॥४६८॥&lt;/p&gt;&#xA;&lt;p&gt;नीलपट्ठस्य । (सु।र। ३२३)&lt;/p&gt;</description>
    </item>
    <item>
      <title>०९५ उच्चावचम्</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/095_uchchAvacham/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/1_devapravAhaH/095_uchchAvacham/</guid>
      <description>&lt;p&gt;पुनः प्रादुर्भावाद् अनुमितम् इदं जन्मनि पुरा&lt;br&gt;&#xA;पुरारे न प्रायः क्वचिद् अपि भवन्तं प्रणतवान् ।&lt;br&gt;&#xA;नमन् जन्मन्य् अस्मिन्न् अहम् अतनुर् अग्रेऽप्य् अनतिभाङ्&lt;br&gt;&#xA;महेश क्षन्तव्यं तद् इदम् अपराधद्वयम् अपि ॥४७१॥&lt;/p&gt;&#xA;&lt;p&gt;मुञ्जस्य । (सु।र। ३६)&lt;/p&gt;&#xA;&lt;p&gt;न ज्योत्स्ना न च मालती न दयिता नो वल्लकीपञ्चम&lt;br&gt;&#xA;स्ताम्बूलं न विलेपनं न च रहःकेलिर् न मुक्तालता ।&lt;br&gt;&#xA;नो वा सत्कविसूक्तयो मम तथा हर्तुं क्षमन्ते मनः&lt;br&gt;&#xA;पुण्यैर् उन्मिलिता चराचरगुरोर् भक्तिर् यथा शूलिनः ॥४७२॥&lt;/p&gt;&#xA;&lt;p&gt;तस्यैव ।&lt;/p&gt;&#xA;&lt;p&gt;का दुर्दशा कुपितनिर्दयचित्रगुप्त&lt;br&gt;&#xA;वित्रासितस्य जगतो यदि देवि न स्याः ।&lt;br&gt;&#xA;त्वं कर्मबन्धनविमोचनधर्मराज&lt;br&gt;&#xA;लेखाधिकारपरिशोधनजातपत्री ॥४७३॥&lt;/p&gt;</description>
    </item>
  </channel>
</rss>
