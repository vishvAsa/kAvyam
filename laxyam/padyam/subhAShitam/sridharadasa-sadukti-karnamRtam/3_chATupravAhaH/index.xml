<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;३ चाटुप्रवाहः on काव्ये विश्वासटिप्पन्यः</title>
    <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/</link>
    <description>Recent content in &#43;३ चाटुप्रवाहः on काव्ये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/index.xml" rel="self" type="application/rss+xml" />
    <item>
      <title>००० चाटुप्रवाहवीचयः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/000_chATupravAhavIchayaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/000_chATupravAhavIchayaH/</guid>
      <description>&lt;p&gt;चाटुः सम्मुखचाटुर् विद्यागुणधर्मरूपम् अथ दृष्टिः ।&lt;br&gt;&#xA;भुजकरचरणं प्रेयोऽभिधानम् अत्युक्तिचित्रोक्ती ॥१॥&lt;br&gt;&#xA;अपि कार्यगती देशाश्रयौ च दानं दरिद्रभरणं च ।&lt;br&gt;&#xA;अतिदानम् अपि च विक्रमपौरुषशौर्यप्रतापतेजांसि ॥२॥&lt;br&gt;&#xA;गजवाजिनावनीकं खड्गोद्भुतखड्गकुपितकृपाणौ ।&lt;br&gt;&#xA;चापं प्रयाणभोगावलितूर्यस्वानसैनिकरजांसि ॥३॥&lt;br&gt;&#xA;अश्वरजोरणधूलिर् युद्धं युद्धस्थली च दिग्विजयः ।&lt;br&gt;&#xA;रिपुरिपुनगरीसम्भ्रमवैरिवधूवैरियोषिदश्रूणि ॥४॥&lt;br&gt;&#xA;अरिनगरवैरिभवने यशसा वीर्यं यशः प्रशस्तयशः ।&lt;br&gt;&#xA;कीर्तिः सवीर्यकीर्तिः प्रशस्तकीर्तिश् च कीर्तिगीतिश् च ॥५॥&lt;br&gt;&#xA;उच्चावचं चतुर्भिर् युतया पञ्चाशताथ वीचीनाम् ।&lt;br&gt;&#xA;श्रीधरदासेन कृतः कृतिना चाटुप्रवाहोऽयम् ॥६॥&lt;/p&gt;</description>
    </item>
    <item>
      <title>००१ सामान्यचाटुः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/001_sAmAnyachATuH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/001_sAmAnyachATuH/</guid>
      <description>&lt;p&gt;स्वामिन्न् अम्बुजनाथ धूर्जटिशिरश्चूडामणे चन्द्रमः&lt;br&gt;&#xA;पादौ वां प्रणतोऽस्मि साधु वदतं क्षत्रप्रसूती युवाम् ।&lt;br&gt;&#xA;राजा यद्य् उपसेविताङ्घ्रिर् अखिलक्ष्मापालचूडाशतैर्&lt;br&gt;&#xA;आसीद् अस्ति भविष्यति क्षितितले श्रीभोजदेवोपमः ॥१३७१॥&lt;/p&gt;&#xA;&lt;p&gt;छित्तिपस्य ।&lt;/p&gt;&#xA;&lt;p&gt;कालिन्दि ब्रूहि कुभोद्भवजलधिर् अहं नाम गृह्णासि कस्माच्&lt;br&gt;&#xA;छत्रोर् मे नर्मदाहं त्वम् अपि वदसि मे नाम कस्मात् सपत्न्याः ।&lt;br&gt;&#xA;मालिन्यं तर्हि कस्माद् अनुहरसि मिलत्कज्जलैर् मालवीनां&lt;br&gt;&#xA;बाष्पाम्भोभिः किम् आसां समजनि कुपितः कुन्तलक्षोणिपालः ॥१३७२॥&lt;/p&gt;&#xA;&lt;p&gt;तस्यैव ।&lt;/p&gt;&#xA;&lt;p&gt;दृप्तोद्दामकरीन्द्रवृन्दशितिमच्छायेषु नारार्थिषु&lt;br&gt;&#xA;पाथोदेषु तटाभिधातदिक्सादारभ्य नस् ताम्यति ।&lt;br&gt;&#xA;नूनं मालवराजदिग्जयविधौ तैः पीतम् अम्भोनिधेर्&lt;br&gt;&#xA;माद्यद्गन्धगजस्रवन्मदनदीगन्धानुबिद्धं पयः ॥१३७३॥&lt;/p&gt;</description>
    </item>
    <item>
      <title>००२ सम्मुखचाटुः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/002_sammukhachATuH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/002_sammukhachATuH/</guid>
      <description>&lt;p&gt;पूर्वः कृतात्मनाम् असि भग्नानां समिति पश्चिमो द्विषताम् ।&lt;br&gt;&#xA;त्वं दक्षिणः प्रणमतां तथापि सर्वोत्तरस् त्वम् असि ॥१३७६॥&lt;/p&gt;&#xA;&lt;p&gt;योगेश्वरस्य ।&lt;/p&gt;&#xA;&lt;p&gt;यस्य द्वीपं धरित्री स च जलधिर् अभूद् यस्य गण्डूषतोयं&lt;br&gt;&#xA;तस्याश्चर्यैकमूर्तेर् अपि नभसि वपुर् यत्र दुर्लक्ष्यम् आसीत् ।&lt;br&gt;&#xA;तत्पीतं त्वद्यशोभिस् त्रिभुवनम् अभजंस् तानि विश्रामहेतोस्&lt;br&gt;&#xA;तच् चान्तः कैटभारेः स च तव हृदये वन्दनीयस् त्वम् एव ॥१३७७॥&lt;/p&gt;&#xA;&lt;p&gt;तथागतदासस्य । (सु।र। १३८९)&lt;/p&gt;&#xA;&lt;p&gt;न लोपो वर्णानां न खलु परतः प्रत्ययविधिर्&lt;br&gt;&#xA;विकारो नास्त्य् एव क्वचिद् अपि न भग्नाः प्रकृतयः ।&lt;br&gt;&#xA;गुणो वा वृद्धिर् वा सततम् उपकाराय जगतां&lt;br&gt;&#xA;मुनेर् दाक्षीपुत्राद् अपि तव समर्थः पदविधिः ॥१३७८॥&lt;/p&gt;</description>
    </item>
    <item>
      <title>००३ विद्या</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/003_vidyA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/003_vidyA/</guid>
      <description>&lt;p&gt;वाचं निष्प्रथयन्ति मेयम् अखिलं पुष्णन्ति मुष्णन्ति च&lt;br&gt;&#xA;प्रज्ञालाञ्छनम् अद्वयं प्रसुवते सारस्वतः ब्राह्मणः ।&lt;br&gt;&#xA;सौभाग्यं दुहते श्रियं विदधति श्वः श्रेयसे तन्वते&lt;br&gt;&#xA;भिन्दन्ति भ्रममुक्तयस् तव सताम् अष्टौ महासिद्धयः ॥१३८१॥&lt;/p&gt;&#xA;&lt;p&gt;भट्टवामदेवस्य ।&lt;/p&gt;&#xA;&lt;p&gt;जाताः स्मः प्रतिवेशिनः पदविदां जानन्ति नः श्रोत्रियाः&lt;br&gt;&#xA;षट्कर्माध्वनि गच्छतां च विदुषां सार्थे प्रपन्ना वयम् ।&lt;br&gt;&#xA;दृष्टाः स्मः कविविद्यया मुकुलितैर् नत्रत्रिभागैश् चिरं&lt;br&gt;&#xA;किं विद्मः कियद् अन्यथास्तु निकषग्रावा भवादृग्जनः ॥१३८२॥&lt;/p&gt;&#xA;&lt;p&gt;विद्यापतेः ।&lt;/p&gt;&#xA;&lt;p&gt;अग्राह्यं श्रवणस्य भूषणम् अलङ्कारो न भावोचितः&lt;br&gt;&#xA;कण्ठस्याञ्जनम् उज्ज्वलं नयनयोः सूक्ष्मत्वम् आवेक्षितुम् ।&lt;br&gt;&#xA;वक्त्रस्य क्षणिकोऽधिवासनविधिः कान्ते प्रिये नाभव&lt;br&gt;&#xA;सौभाग्यप्रतिकर्मनिर्मितमहाविद्यैव येनात्मनः ॥१३८३॥&lt;/p&gt;</description>
    </item>
    <item>
      <title>००४ गुणः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/004_guNaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/004_guNaH/</guid>
      <description>&lt;p&gt;आबाल्याधिगमान् मयैव गमितः कोटिं पराम् उन्नतेर्&lt;br&gt;&#xA;अस्मत्सङ्कथनेन पार्थिवसुतः सम्प्रत्य् असौ लज्जते ।&lt;br&gt;&#xA;इत्थं खिन्न इवात्ययेन यशसा दत्तोऽवलम्बोऽम्बुधेर्&lt;br&gt;&#xA;यातस् तीरतपोवनानि भवतो वृद्धो गुणानां गणः ॥१३८६॥&lt;/p&gt;&#xA;&lt;p&gt;श्रीहनूमतः । (सु।र। १४३३, सू।मु। ९७।१४)&lt;/p&gt;&#xA;&lt;p&gt;सूर्यो धामवतां न किं न किम् अयं प्रह्लादकश् चन्द्रमा&lt;br&gt;&#xA;गम्भीरो न किम् अम्बुधिः क्षितिभृतां रामः स जेता न किम् ।&lt;br&gt;&#xA;किं त्व् एकैकगुणस्तुतौ न हि वयं शक्तास् तद् एतद्गण&lt;br&gt;&#xA;श्रोत्ट्णां सुमहोत्सवाय नृपते त्वाम् एकम् एव स्तुमः ॥१३८७॥&lt;/p&gt;&#xA;&lt;p&gt;च्छित्तिपस्य ।&lt;/p&gt;&#xA;&lt;p&gt;एते शारदकौमुदीकुलभुवः क्षीरोदधेः सोदराः&lt;br&gt;&#xA;शेषाहेः सुहृदो विनिद्रकुमुदश्रेणीमहःस्राविणः ।&lt;br&gt;&#xA;शीतांशोः सहपांशुखेलनसखाः स्वःसिन्धुसम्बन्धिनः&lt;br&gt;&#xA;प्रालेयाचलबन्धवस् तव गुणाः कैर् नेह कर्णार्पिताः ॥१३८८॥&lt;/p&gt;</description>
    </item>
    <item>
      <title>००५ धर्मः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/005_dharmaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/005_dharmaH/</guid>
      <description>&lt;p&gt;भ्रान्तं येन चतुर्भिर् एव चरणैः सत्याभिधाने युगे&lt;br&gt;&#xA;त्रेतायां त्रिभिर् अङ्घ्रिभिः कथम् अपि द्वाभ्यां ततो द्वापरे ।&lt;br&gt;&#xA;न स्यास् त्वं यदि देव पङ्गुलगुङ्दः काले कलाव् उत्कले&lt;br&gt;&#xA;सोऽयं पङ्गुर् अवस्थितैकचरणो धर्मः कथं भ्राम्यति ॥१३९१॥&lt;/p&gt;&#xA;&lt;p&gt;कस्यचित् । (सु।र। १४५५, चित्तूकस्य)&lt;/p&gt;&#xA;&lt;p&gt;उच्छन्न् एव कलौ वृषस्य चरणश्रेणी नवीनां पुनस्&lt;br&gt;&#xA;तां निर्माय कृतस् त्वया पुनर् अपि न्यस्तः पदस्यन्दनः ।&lt;br&gt;&#xA;भिन्दानैस् तरणिं त्वदस्त्रनियतैर् एतत् किलोदीरितं&lt;br&gt;&#xA;श्रुत्वानूरुरसौ विहाय मिहिरं त्वां देव सेविष्यते ॥१३९२॥&lt;/p&gt;&#xA;&lt;p&gt;आचार्यगोपीकस्य ।&lt;/p&gt;&#xA;&lt;p&gt;पदैश् चतुर्भिः सुकृते स्थिरीकृते&lt;br&gt;&#xA;कृतेऽमुना केन तपः प्रपेदिरे ।&lt;br&gt;&#xA;भुवं यद् एकाङ्घ्रिकनिष्ठया स्पृशन्&lt;br&gt;&#xA;दधावधर्मोऽपि कृशस् तपस्विताम् ॥१३९३॥&lt;/p&gt;</description>
    </item>
    <item>
      <title>००६ रूपम्</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/006_rUpam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/006_rUpam/</guid>
      <description>&lt;p&gt;श्रीमद्रूपविटङ्कदेव सकलक्ष्मापालचुडामणे&lt;br&gt;&#xA;युक्तं सञ्चरणं यद् अत्र भवतश् चन्द्रेण रात्राव् अपि ।&lt;br&gt;&#xA;मा भूत् त्वद्वदनावलोकनवशाद् व्रीडाविलक्षः शशी&lt;br&gt;&#xA;मा भूच् चेयम् अरुन्धती भगवती दुःशीलताभाजनम् ॥१३९६॥&lt;/p&gt;&#xA;&lt;p&gt;त्रिभुवनसरस्वत्याः ।&lt;/p&gt;&#xA;&lt;p&gt;आवक्त्रेन्दु तदङ्गम् एव सृजतः स्रष्टुः समग्रस् त्विषां&lt;br&gt;&#xA;कोषः शोषम् अगाद् अगाधजगतीशिल्पेऽपि नाल्पायितः ।&lt;br&gt;&#xA;निःशेषद्युतिमण्डलव्ययवशादीषल्लभैस् तत् तनू&lt;br&gt;&#xA;शेषः केशमयः किम् अन्धतमसस्तोमैर् अभून् निर्मितः ॥१३९७॥&lt;/p&gt;&#xA;&lt;p&gt;श्रीहर्षस्य ।&lt;/p&gt;&#xA;&lt;p&gt;एतत् ते मुखम् अक्षतेन्दुलडहच्छायं भवल्लोचनं&lt;br&gt;&#xA;नीलेन्दीवरनिर्विशेषम् अधरस् ते बन्धुजीवारुणः ।&lt;br&gt;&#xA;भ्रूवल्लिस् तव कामकार्मुकलता लीलासहाध्यायिनी&lt;br&gt;&#xA;न ध्यायन्तु कथं नु देव कथय त्वाम् एकम् एणीदृशः ॥१३९८॥&lt;/p&gt;</description>
    </item>
    <item>
      <title>००७ दृष्टिः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/007_dRShTiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/007_dRShTiH/</guid>
      <description>&lt;p&gt;जनयति जननाथ दृष्टिर् एषा&lt;br&gt;&#xA;तव नवनीलसरोरुहाभिरामा ।&lt;br&gt;&#xA;प्रणयिषु सुसमाश्रितेषु लक्ष्मीम्&lt;br&gt;&#xA;अरिषु हि भङ्गम् अनङ्गम् अङ्गनासु ॥१४०१॥&lt;/p&gt;&#xA;&lt;p&gt;विद्यायाः ।&lt;/p&gt;&#xA;&lt;p&gt;प्रत्यञ्चत्खलरोहणाद्रिषु हठाद् आमूलम् उन्मूलयन्&lt;br&gt;&#xA;… कल्पशाखिषु सुधासान्द्राः सुहृन्मण्डले ।&lt;br&gt;&#xA;प्रौढारातिचमूवनेषु दहनज्वालावलीभास्वराः&lt;br&gt;&#xA;शृङ्गारैकरसायनानि सुभग त्वद्दृष्टिपाताः पुनः ॥१४०२॥&lt;/p&gt;&#xA;&lt;p&gt;माधवस्य ।&lt;/p&gt;&#xA;&lt;p&gt;यतो यतो नृपवर पद्मपाटलं&lt;br&gt;&#xA;विलोचनं चलति तव प्रसीदतः ।&lt;br&gt;&#xA;ततस् ततो नलिनवनाधिवासिनी&lt;br&gt;&#xA;तदीप्सया किल कमलानुधावति ॥१४०३॥&lt;/p&gt;&#xA;&lt;p&gt;कस्यचित् । (सु।र। १४५०)&lt;/p&gt;&#xA;&lt;p&gt;ते कौपीनधनास् त एव हि परं धात्रीफलं भुञ्जते&lt;br&gt;&#xA;तेषां द्वारि नदन्ति वाजिनिवहास् तैर् एव लब्धा क्षितिः ।&lt;br&gt;&#xA;तैर् एतत् समलङ्कृतं निजकुलं किं वा बहु ब्रूमहे&lt;br&gt;&#xA;ये दृष्टाः परमेश्वरेण भवता तुष्टेन रुष्टेन वा ॥१४०४॥&lt;/p&gt;</description>
    </item>
    <item>
      <title>००८ भुजः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/008_bhujaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/008_bhujaH/</guid>
      <description>&lt;p&gt;वाल्मीकेः कतमोऽसि कस् त्वम् अथवा व्यासस्य येनैष भोः&lt;br&gt;&#xA;श्लाघ्यः स्यात् तव भोजभूपतिभुजस्तम्भस्तुताव् उद्यमः ।&lt;br&gt;&#xA;पङ्गुः पर्वतम् आरुरुक्षसि विधुस्पर्शं करेणेहसे&lt;br&gt;&#xA;दोर्भ्यां सागरम् उत्तितीर्षसि यदि ब्रूमः किम् अत्रोत्तरम् ॥१४०६॥&lt;/p&gt;&#xA;&lt;p&gt;छित्तपस्य ।&lt;/p&gt;&#xA;&lt;p&gt;अत्युच्चाः परितः स्फुरन्ति गिरयः स्फारास् तथाम्भोधयस्&lt;br&gt;&#xA;तान् एतान् अपि बिभ्रती किम् अपि न क्लान्तासि तुभ्यं नमः ।&lt;br&gt;&#xA;आश्चर्येण पुनः पुनः स्तुतिम् इमां प्रस्तौमि यावद् भुवस्&lt;br&gt;&#xA;तावद् विभ्रद् इमां स्मृतस् तव भुजो वाचस् ततो मुद्रिताः ॥१४०७॥&lt;/p&gt;&#xA;&lt;p&gt;तस्यैव । (क्प् ११८, कुवल्, १८३, सू।मु। ९७।१०)&lt;/p&gt;</description>
    </item>
    <item>
      <title>००९ करः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/009_karaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/009_karaH/</guid>
      <description>&lt;p&gt;उद्दण्डकोकनदकोमलकोशकान्तिः&lt;br&gt;&#xA;कान्ताकचग्रहणकण्टकितप्रकोष्ठः ।&lt;br&gt;&#xA;मित्रद्विजातिरिपुवर्गविलासिनीनां&lt;br&gt;&#xA;सम्मानदानभयभोगकरः करस् ते ॥१४११॥&lt;/p&gt;&#xA;&lt;p&gt;विद्यायाः । (सू।मु। ९७।५०)&lt;/p&gt;&#xA;&lt;p&gt;निस्त्रिंशत्रुटितारिवारणघटाकुम्भास्थिकूटावट&lt;br&gt;&#xA;स्थानस्थायुकमौक्तिकोत्करकिरः कैर् अस्य नायं करः ।&lt;br&gt;&#xA;उन्नीतश् चतुरङ्गसैन्यसमरत्वङ्गत्तुरङ्गक्षुर&lt;br&gt;&#xA;क्षुण्णासु क्षितिषु क्षिपन्न् इव यशः क्षौणीजबीजव्रजम् ॥१४१२॥&lt;/p&gt;&#xA;&lt;p&gt;श्रीहर्षस्य । (न्च् १२।६६)&lt;/p&gt;&#xA;&lt;p&gt;अस्माभिः स्मयलोलमौलिफलकैर् मुक्ताविसाराधिपं&lt;br&gt;&#xA;वेदोद्धारपरः करस् तव परं दानाम्बुपूतः स्तुतः ।&lt;br&gt;&#xA;किन्तु क्ष्मातिलक क्षमस्व कविभिः किं नाम नालोक्यते&lt;br&gt;&#xA;दृष्टः स्पष्टतरं तवापि निभृतः पाणौ स वैसारिणः ॥१४१३॥&lt;/p&gt;&#xA;&lt;p&gt;आचार्यगोपीकस्य ।&lt;/p&gt;&#xA;&lt;p&gt;तेषाम् अल्पतरः स कल्पविटपी तेषां न चिन्तामणिश्&lt;br&gt;&#xA;चिन्ताम् अप्य् उपयाति कामसुरभिस् तेषां न कामास्पदम् ।&lt;br&gt;&#xA;दीनोद्धारधुरीणपुण्यचरितो येषां प्रसन्नो मनाक्&lt;br&gt;&#xA;पाणिस् ते धरणीन्द्र सुन्दरयशःसंरक्षिणो दक्षिणः ॥१४१४॥&lt;/p&gt;</description>
    </item>
    <item>
      <title>०१० चरणम्</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/010_charaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/010_charaNam/</guid>
      <description>&lt;p&gt;लक्ष्मीवशीकरणचूर्णसहोदराणि&lt;br&gt;&#xA;त्वत्पादपङ्कजरजांसि चिरं जयन्ति ।&lt;br&gt;&#xA;यानि प्रणाममिलितानि नृणां ललाटे&lt;br&gt;&#xA;लुम्पन्ति दैवलिखितानि दुरक्षराणि ॥१४१६॥&lt;/p&gt;&#xA;&lt;p&gt;अभिनन्दस्य । (स।क।आ। ५।४६७, सु।र। १३९१)&lt;/p&gt;&#xA;&lt;p&gt;लक्ष्मीसद्मसरोजरेणुसुहृदः सेवावनम्रीभवद्&lt;br&gt;&#xA;भूमीपालकिरीटरत्नकिरणज्योत्स्नानदीबालुकाः ।&lt;br&gt;&#xA;जीयासुः कलिकालकर्णनृपते दारिद्र्यदारूदर&lt;br&gt;&#xA;व्याघूर्णद्धूणवृन्दलङ्घनमुषस् त्वत्पादयोः पांशवः ॥१४१७॥&lt;/p&gt;&#xA;&lt;p&gt;वल्लणस्य । (सु।र। १४१६)&lt;/p&gt;&#xA;&lt;p&gt;देवस्याङ्घ्रिनखप्रभासु निजया मौलीन्द्रनीलत्विषा&lt;br&gt;&#xA;निर्माय त्रिदशापगायमुनयोः सम्भेदम् अत्यद्भुतम् ।&lt;br&gt;&#xA;वन्द्य त्वत्पदवन्दनान्य् अघमिलद्दुष्कर्मनिर्मज्जन&lt;br&gt;&#xA;प्रायश्चित्तम् इवाचरन् नरपतिः को नाम नो पुप्लुवे ॥१४१८॥&lt;/p&gt;&#xA;&lt;p&gt;प्रशस्तस्य ।&lt;/p&gt;&#xA;&lt;p&gt;लक्ष्मीविभ्रमसद्मसुभगं के नाम नोर् बीभुजो&lt;br&gt;&#xA;देव त्वच्चरणं व्रजन्ति शरणे श्रीरक्षणकाङ्क्षिणः ।&lt;br&gt;&#xA;छायायाम् अनुगम्य सम्यग् अभयास् त्वद्वीर्यसूर्यातप&lt;br&gt;&#xA;व्याप्ताम् अप्य् अवनीम् अटन्ति रिपवस् त्यक्तातपत्राः ॥१४१९॥&lt;/p&gt;</description>
    </item>
    <item>
      <title>०११ प्रियाख्यानम्</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/011_priyAkhyAnam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/011_priyAkhyAnam/</guid>
      <description>&lt;p&gt;सौजन्याम्बुनिधे बुधप्रिय गुणप्राकारधर्मद्रुम&lt;br&gt;&#xA;प्रारोहप्रतिपन्नवत्सल महात्यागिन् विवेकाश्रय ।&lt;br&gt;&#xA;लक्ष्म्यावासमनस्विनी मनसिजव्यापारदीक्षागुरो&lt;br&gt;&#xA;स्वामिन् मुञ्ज किम् इत्य् अमुं जनम् उपस्प्रष्टुम् ॥१४२१॥&lt;/p&gt;&#xA;&lt;p&gt;भोजदेवस्य । (स।क।आ। १।८६)&lt;/p&gt;&#xA;&lt;p&gt;सौजन्याङ्कुरकन्दसुन्दरकथासर्वस्व सीमन्तिनी&lt;br&gt;&#xA;चित्ताकर्षणमन्त्रमन्मथसुहृत्कल्लोलवाग्वल्लभ ।&lt;br&gt;&#xA;सौभाग्यैकनिवेश पेशलगिराम् आधार धैर्याम्बुधे&lt;br&gt;&#xA;धर्माद्रिद्रुम राजशेखरकवे दृष्टोऽसि यामो वयम् ॥१४२२॥&lt;/p&gt;&#xA;&lt;p&gt;अभिनन्दस्य । (सु।र। १७१४)&lt;/p&gt;&#xA;&lt;p&gt;सङ्कल्पेऽङ्कुरितं द्विपत्रितम् अथ प्रस्थानवेलागमे&lt;br&gt;&#xA;मार्गे पल्लवितं पुरं प्रविशतः शाखाशतैर् उद्गतम् ।&lt;br&gt;&#xA;भ्रातर् भाविनि दर्शने मुकुलितं दृष्टे तु देवे त्वयि&lt;br&gt;&#xA;प्रोत्फुल्लं फलितं च सम्प्रति मनोराज्यद्रुमेणाद्य मे ॥१४२३॥&lt;/p&gt;&#xA;&lt;p&gt;छित्तपस्य । (सु।र। १४३५)&lt;/p&gt;&#xA;&lt;p&gt;द्वीन्द्रं भाति जगत्त्रिधाम गगनं विश्वं चतुर्दैवतं&lt;br&gt;&#xA;पञ्चाम्नायम् इदं च वाङ्मयमयं षट्सायको मन्मथः ।&lt;br&gt;&#xA;सप्तांशः परिवत्सरोष्टजलधिस्फारं धरामण्डलं&lt;br&gt;&#xA;दिक्चक्रं नवनायकं क्षितिपतिश्रेष्ठ त्वयि भ्राजति ॥१४२४॥&lt;/p&gt;</description>
    </item>
    <item>
      <title>०१२ अत्युक्तिः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/012_atyuktiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/012_atyuktiH/</guid>
      <description>&lt;p&gt;मौलौ धारय पुण्डरीकम् अमितं तन्वात्मनो विक्रमं&lt;br&gt;&#xA;चक्राङ्कं वह पादपद्मम् अवनिं दोष्णा समभ्युद्धर ।&lt;br&gt;&#xA;लक्ष्मीं भ्रूनिकटे निवेशय भव ज्यायान्दिवौकस्पतेर्&lt;br&gt;&#xA;विश्वान्तःकरणैकचौर तद् अपि ज्ञातो हरिः खल्व् असि ॥१४२६॥&lt;/p&gt;&#xA;&lt;p&gt;छित्तपस्य । (स।क।आ। १।९०, सू।मु। ९७।६)&lt;/p&gt;&#xA;&lt;p&gt;दृंसज्योत्स्नाकुमुदविशदे सैकतेऽस्मिन् सरय्वा&lt;br&gt;&#xA;वादद्यूतं चिरतरम् अभूत् सिद्धयूनोः कयोश्चित् ।&lt;br&gt;&#xA;एको ब्रूते प्रथमनिहतं कैटभं कंसम् अन्यः&lt;br&gt;&#xA;स त्वं तत्त्वं कथय भवता को हतस् तत्र पूर्वम् ॥१४२७॥&lt;/p&gt;&#xA;&lt;p&gt;तस्यैव ।&lt;/p&gt;&#xA;&lt;p&gt;हस्ते कल्पतरुं मुखे हिमकरं बाह्वोर् अनन्ताह्वयं&lt;br&gt;&#xA;रोषे तत् किल कालकूटगरलं तोषे हरिप्रेयसीम् ।&lt;br&gt;&#xA;ओजस्यावृणु नाम वाडवम् इमाम् उद्घाट्य मर्यादितां&lt;br&gt;&#xA;घोषोऽयं तव नीरधे वनपते छद्मावतारे श्रमः ॥१४२८॥&lt;/p&gt;</description>
    </item>
    <item>
      <title>०१३ चित्रोक्तिः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/013_chitroktiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/013_chitroktiH/</guid>
      <description>&lt;p&gt;सन्तः कण्टकिताः कथं यदि कृता निष्कण्टका मेदिनी&lt;br&gt;&#xA;प्रख्याता यदि ते गुणाः कथम् अथ प्रस्तौति दोषं जनः ।&lt;br&gt;&#xA;नीतावाद्यधुरन्धरो यदि भवान् कस्माद् अनीतिः प्रजा&lt;br&gt;&#xA;वृत्तं देव न चित्रम् एव हि न चेच् चित्रं विधत्ते कथम् ॥१४३१॥&lt;/p&gt;&#xA;&lt;p&gt;समन्तभद्रस्य ।&lt;/p&gt;&#xA;&lt;p&gt;क्षौणीन्द्र त्यजति क्षमां त्वयि रणे दोःशालिनोऽप्य् अक्षमाः&lt;br&gt;&#xA;प्रतर्थिष्व् अथ कम्पमानतनुषु त्वं चापि कम्पाकुलः ।&lt;br&gt;&#xA;त्वं गृह्णासि भुवः करं मृगदृशाम् एतेऽपि च स्वर्भुवां&lt;br&gt;&#xA;तेभ्यस् तेभ्योऽधिकं नु किं गुणिभिर् अप्य् उद्गीयते यद् भवान् ॥१४३२॥&lt;/p&gt;&#xA;&lt;p&gt;धोयीकस्य ।&lt;/p&gt;&#xA;&lt;p&gt;एकस् त्रिधा हृदि सदा वससीति चित्रं&lt;br&gt;&#xA;यो विद्विषां च विदुषां च मृगीदृशां च ।&lt;br&gt;&#xA;तापं च सम्मदरसं च रतिं च तन्वन्&lt;br&gt;&#xA;शौर्योष्मणा च विनयेन च लीलया च ॥१४३३॥&lt;/p&gt;</description>
    </item>
    <item>
      <title>०१४ कार्यगर्वः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/014_kAryagarvaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/014_kAryagarvaH/</guid>
      <description>&lt;p&gt;पृथुर् असि गुणैः कीर्त्या रामो नलो भरतो भवान्&lt;br&gt;&#xA;महति समरे शत्रुघ्नस् त्वं सदैव युधिष्ठिरः ।&lt;br&gt;&#xA;इति सुचरितैर् बिभ्रद् रूपं चिरन्तनभूभृतां&lt;br&gt;&#xA;कथम् असि न मान्धाता देव त्रिलोकविधाय्य् अपि ॥१४३६॥&lt;/p&gt;&#xA;&lt;p&gt;वीर्यमित्रस्य । (स्व् २५०२, सु।र। १४१७)&lt;/p&gt;&#xA;&lt;p&gt;त्वं चेन् नाथ कलानिधिः शशधरस् तत् तोयनाथा वयं&lt;br&gt;&#xA;मर्यादानिधिर् अम्भसां पतिर् अथ त्वं चेद् वयं वारिदाः ।&lt;br&gt;&#xA;सर्वाशापरिपूरको जलधरस् त्वं चेद् वयं भूरुहः&lt;br&gt;&#xA;सन्मार्गस्थितिविश्रुतस् त्वम् इति चेच् छाखी वयं चाध्वगाः ॥१४३७॥&lt;/p&gt;&#xA;&lt;p&gt;कस्यचित् । (सु।र। १३९२)&lt;/p&gt;&#xA;&lt;p&gt;लभ्यन्ते यदि वाञ्छितानि यमुनाभागीरथीसङ्गमे&lt;br&gt;&#xA;देव प्रेयजनस् तवैव भवतो भर्तव्यतां वाञ्छति ।&lt;br&gt;&#xA;नन्व् एतन्मरणान् न किं नु मरणं कायान् मनोविच्युति&lt;br&gt;&#xA;दीर्घं जीव मनस् त्वदङ्घ्रिकमले कायोऽत्र नः केवलम् ॥१४३८॥&lt;/p&gt;</description>
    </item>
    <item>
      <title>०१५ देशाश्रयः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/015_deshAshrayaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/015_deshAshrayaH/</guid>
      <description>&lt;p&gt;भूपालाः शशिभास्करान्वयभुवः के नाम नासादिता&lt;br&gt;&#xA;भर्तारं पुनर् एकम् एव हि भुवस् त्वाम् एव मन्यामहे ।&lt;br&gt;&#xA;येनाङ्गं परिमृद्य कुन्तलम् अपाकृष्य व्युदस्यायतं&lt;br&gt;&#xA;चोलं प्राप्य च मध्यदेशम् अचिरात् काञ्च्यां करः पातितः ॥१४४१॥&lt;/p&gt;&#xA;&lt;p&gt;विद्यायाः ।&lt;/p&gt;&#xA;&lt;p&gt;हेलानिर्जितकामरूप सहसा कृत्वाकुलान् कुन्तलांश्&lt;br&gt;&#xA;चोलध्वंसनम् अङ्गमर्दनम् अपि द्राग् एव सम्पाद्यते ।&lt;br&gt;&#xA;निर्जित्यैव च मध्यदेशम् अचिरात् काञ्च्यां करः पातितो&lt;br&gt;&#xA;नित्वैवं वशतां प्रियेण भवताभीकेन भूर् भुज्यते ॥१४४२॥&lt;/p&gt;&#xA;&lt;p&gt;शब्दार्णवस्य ।&lt;/p&gt;&#xA;&lt;p&gt;देव त्वं किल कुन्तलग्रहरुचिः काञ्चीम् अपासारयन्&lt;br&gt;&#xA;क्षिप्तः क्षिप्तकरग्रहः प्रहणनं प्रारब्धम् अङ्गेष्व् अपि ।&lt;br&gt;&#xA;इत्य् आकूतजुषस् तव स्तवकृता वैतालिकेनोदिते&lt;br&gt;&#xA;लज्जन्ते प्रमदाः परस्परम् अभिप्रेक्ष्यारयो बिभ्यति ॥१४४३॥&lt;/p&gt;</description>
    </item>
    <item>
      <title>०१६ दानम्</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/016_dAnam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/016_dAnam/</guid>
      <description>&lt;p&gt;कतिषु न कृता सेवा के वा न वाग्विभवैः स्तुतास्&lt;br&gt;&#xA;तृणम् अपि गुणप्रीतः प्रादान् न कोऽपि विपश्चिताम् ।&lt;br&gt;&#xA;अयम् इह परं दुःखज्वालाकलापम् अखण्डयत्&lt;br&gt;&#xA;कनकपयसां धारादण्डैर् अकाण्डघनाघनः ॥१४४६॥&lt;/p&gt;&#xA;&lt;p&gt;सिल्हनस्य ।&lt;/p&gt;&#xA;&lt;p&gt;पूर्णोऽग्रे कलसो विलासवनिता स्मेरानना कन्यका&lt;br&gt;&#xA;दानक्लिन्नकपोलपद्धतिर् इभो गौरद्युतिर् गौर् वृषः ।&lt;br&gt;&#xA;क्षीरिक्ष्मारुहि वायसो मधुरवाग्वामा शिवेति ध्रुवं&lt;br&gt;&#xA;त्वां प्रत्युच्चलतां नरेन्द्रतिलक प्रादुर्भवन्त्य् अर्थिनाम् ॥१४४७॥&lt;/p&gt;&#xA;&lt;p&gt;परमेश्वरस्य । (सु।र। १४४९)&lt;/p&gt;&#xA;&lt;p&gt;विस्तीर्णः परिपन्थिकण्टकशतास्तीर्णो दुरध्वान्तरः&lt;br&gt;&#xA;क्रूरश्वापदकोटिसङ्कटशिला शैलाटवी लङ्घिता ।&lt;br&gt;&#xA;प्राप्ता त्वत्कटकोपकण्टतटिनी दत्तो निवापाञ्जलिर्&lt;br&gt;&#xA;दारिद्र्याय नकारमूकनृपते दुष्टोऽसि तुष्टा वयम् ॥१४४८॥&lt;/p&gt;</description>
    </item>
    <item>
      <title>०१७ दरिद्रभरणम्</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/017_daridrabharaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/017_daridrabharaNam/</guid>
      <description>&lt;p&gt;येषां वेशमसु कम्बुकर्परचलत्तर्कुध्वनिर् दुःश्रवः&lt;br&gt;&#xA;प्राग् आसीन् नरनाथ सम्प्रति पुनस् तेषां तवानुग्रहात् ।&lt;br&gt;&#xA;षड्जादिक्रमरङ्गदङ्गुलिचलत्पाणिस्खलत्कङ्कण&lt;br&gt;&#xA;श्रेणीनिस्वनमांसलः कलगिरां वीणारवः श्रूयते ॥१४५१॥&lt;/p&gt;&#xA;&lt;p&gt;भासोकस्य । (सु।र। १३९४, कस्यचित्)&lt;/p&gt;&#xA;&lt;p&gt;कर्पासास्थिप्रचयनिचिता निर्धनश्रोत्रियाणां&lt;br&gt;&#xA;येषां वात्याप्रविततकुटीप्राङ्गणान्ता बभूवुः ।&lt;br&gt;&#xA;तत्सौधानां परिसरभुवि त्वत्प्रसादाद् इदानीं&lt;br&gt;&#xA;क्रीडायुद्धच्छिदुरयुवतीहारमुक्ताः पतन्ति ॥१४५२॥&lt;/p&gt;&#xA;&lt;p&gt;शुभाङ्कस्य । (सु।र। १३९०)&lt;/p&gt;&#xA;&lt;p&gt;बालास् तालमहीरुहो घनदलस्निग्धा गृहप्राङ्गणे&lt;br&gt;&#xA;सूक्ष्मेभ्यस् तव सन्दिशन्ति सुचिरं जीव प्रसन्ने त्वयि ।&lt;br&gt;&#xA;कर्णालङ्कृतकेन कोमलदलं मुञ्चन्ति नो निर्दया&lt;br&gt;&#xA;निःस्वश्रोत्रियवल्लभाः श्रुतियुगे हैमस्फुरत्कुण्डलाः ॥१४५३॥&lt;/p&gt;&#xA;&lt;p&gt;उमापतेः ।&lt;/p&gt;&#xA;&lt;p&gt;उच्छिद्राणि दिगम्बरस्य वसनान्य् अर्धाङ्गिनास्वामिनो&lt;br&gt;&#xA;रत्नालङ्कृतिभिर् विशोषितवपुःशोभाशतं सुभ्रुवः ।&lt;br&gt;&#xA;पौराढ्याश् च पुरीः श्मशानवसतेर् भिक्षाभुजोऽप्य् अक्षमा&lt;br&gt;&#xA;लक्ष्मीं न व्यतनोद् दरिद्रभरणेष्व् अज्ञो हि सेनान्वयः ॥१४५४॥&lt;/p&gt;</description>
    </item>
    <item>
      <title>०१८ अतिदानम्</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/018_atidAnam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/018_atidAnam/</guid>
      <description>&lt;p&gt;कूजत्कोकिलकाकलीश्रुतिसुखी निद्राति कल्पद्रुमस्&lt;br&gt;&#xA;तृप्ता बालतृणेन कामसुरभी रोमन्थम् अभ्यस्यति ।&lt;br&gt;&#xA;दातुं नाथ सदा समीहितफलं लग्नोऽसि नेत्रेऽर्थिनां&lt;br&gt;&#xA;बद्धस् तर्हि चिराय रोहणगिरेष् टङ्कव्रणेर् अङ्कुरः ॥१४५६॥&lt;/p&gt;&#xA;&lt;p&gt;कामदेवस्य ।&lt;/p&gt;&#xA;&lt;p&gt;अर्थिभ्रंशबहूभवत्फलभरव्याजेन कुब्जायितः&lt;br&gt;&#xA;सत्यस्मिन्न् अतिदानभाजि कथम् अप्य् आस्तां स कल्पद्रुमः ।&lt;br&gt;&#xA;आस्ते निर्व्ययरत्नसम्पदुदयोदग्रः कथं याचक&lt;br&gt;&#xA;श्रेणीवर्जनदुर्यशोनिविडितव्रीडस् तु रत्नाचलः ॥१४५७॥&lt;/p&gt;&#xA;&lt;p&gt;श्रीहर्षस्य । (न्च् १२।६७, स्व् २५१७)&lt;/p&gt;&#xA;&lt;p&gt;जाने विक्रमवर्धन त्वयि धनं विश्राणयत्य् अर्थिनां&lt;br&gt;&#xA;भावी शोण इवोपलैर् उपचितो रत्नैर् अगाधोऽम्बुधिः ।&lt;br&gt;&#xA;उत्पश्यामि च रोहणैर् मणिभरैर् बाष्पायमाणोदरः&lt;br&gt;&#xA;पाकोत्पीडितदाडिमीफलदृशां कैश्चिद् दिनैर् यास्यति ॥१४५८॥&lt;/p&gt;</description>
    </item>
    <item>
      <title>०१९ विक्रमः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/019_vikramaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/019_vikramaH/</guid>
      <description>&lt;p&gt;देवे निर्भरसाहसैकरसिके निःशङ्कवीरेऽधुना&lt;br&gt;&#xA;निःसीमप्रसरे निरङ्कुशमतौ ज्ञाने मनाङ् निर्दये ।&lt;br&gt;&#xA;निःसम्पत्ति निरायुधं निरशनं निर्भूमि निःसैनिकं&lt;br&gt;&#xA;निस्तेजश् च निराश्रयं च निखिलं तद्राजकं वर्तते ॥१४६१॥&lt;/p&gt;&#xA;&lt;p&gt;वसुकल्पस्य ।&lt;/p&gt;&#xA;&lt;p&gt;मत्पर्यन्तवसुन्धराविजयिने मुक्तादिरत्नं मया&lt;br&gt;&#xA;त्तव्यं ढौकितम् एव सोऽहम् अधुना जातोऽस्मि निष्किञ्चनः ।&lt;br&gt;&#xA;इत्य् उल्लासितबाहुवीचिर् उदयान् मार्तण्डबिम्बच्छलात्&lt;br&gt;&#xA;प्रातस् तप्तकुठारम् एष वहते देव त्वदग्रेऽम्बुधिः ॥१४६२॥&lt;/p&gt;&#xA;&lt;p&gt;कस्यापि । (सु।र। १३९७)&lt;/p&gt;&#xA;&lt;p&gt;शास्त्रैः शत्रुशिरोधितक्षणकलातीक्ष्णोज्ज्वलैः किन्तराम्&lt;br&gt;&#xA;अद्यापि क्षितिपाललक्षणधरौ क्लिश्नासि कान्तौ करौ ।&lt;br&gt;&#xA;तादृक्क्रूरकटाक्षवीक्षणमिलन्मौर्वीकम् उर्वीतले&lt;br&gt;&#xA;सोढा कस् तव देव कोपकुटिलं भ्रूकार्मुकं भूपतिः ॥१४६३॥&lt;/p&gt;&#xA;&lt;p&gt;करञ्जयोगेश्वरस्य ।&lt;/p&gt;&#xA;&lt;p&gt;यद्य् अङ्केषु कराः शतं प्रतिकरं यद्य् अङ्गुलीनां शतं&lt;br&gt;&#xA;प्रत्येकं यदि पर्वसन्धिषु भवन्त्य् एतासु रेखाः शतम् ।&lt;br&gt;&#xA;शक्यन्ते निपुणैस् तदा गणयितुं येन स्वदोर्विक्रमैर्&lt;br&gt;&#xA;उत्खाताः कति रोपिताः कति कति व्यापादिताः क्ष्माभुजः ॥१४६४॥&lt;/p&gt;</description>
    </item>
    <item>
      <title>०२० पौरुषम्</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/020_pauruSham/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/020_pauruSham/</guid>
      <description>&lt;p&gt;समाजे सम्राजां सदसि विदुषां धाम्नि धनिनां&lt;br&gt;&#xA;निकाये नीचानाम् अपि च रमणीनां परिषदि ।&lt;br&gt;&#xA;कथञ्चिद् यत्र स्मः क्षणम् इतथयस् तत्र शृणुमः&lt;br&gt;&#xA;स्फुरद्रोमोद्भेदाः सुभग भवतः पौरुषकथाः ॥१४६६॥&lt;/p&gt;&#xA;&lt;p&gt;छित्तपस्य ।&lt;/p&gt;&#xA;&lt;p&gt;दैवेन त्वदरेस् तवापि सदृशी प्रायः पराजेष्यते&lt;br&gt;&#xA;नान्येनेति किल द्वयोर् अपि लिपिर् न्यस्ताः ललाटे ध्रुवम् ।&lt;br&gt;&#xA;भूयान् अर्थकृतस् तु सम्प्रति तयोर् भेदोऽयम् उन्मीलति&lt;br&gt;&#xA;स्थाने पौरुषम् आश्रयन्ति कृतिनो दैवे निरस्यादरम् ॥१४६७॥&lt;/p&gt;&#xA;&lt;p&gt;लङ्गदत्तस्य ।&lt;/p&gt;&#xA;&lt;p&gt;वाहू द्वाव् इदम् एकम् एव भुवनं कस् तत्र वीरो रसः&lt;br&gt;&#xA;साम्राज्यस्य च पूर्वपूरुषभुजक्षुण्णस्य किं न प्रियम् ।&lt;br&gt;&#xA;इत्य् ऊर्जस्वलपौरुषस्य पुरुषप्रायं जगत् पश्यतो&lt;br&gt;&#xA;यस्यात्मापि न मानिनो बहुमतः कुत्रेतरे क्षत्रियाः ॥१४६८॥&lt;/p&gt;</description>
    </item>
    <item>
      <title>०२१ शौर्यम्</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/021_shauryam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/021_shauryam/</guid>
      <description>&lt;p&gt;व्यायामोचितबाहुसाहसवशाद् एकोऽपि कोपोत्कटं&lt;br&gt;&#xA;वक्षस्य् उत्कटसोढसायकभरो भिन्दन् बहून् विद्विषः ।&lt;br&gt;&#xA;त्वं यस्माद् अयशस् त एव समिति त्रस्तो न शस्त्रक्षतैस्&lt;br&gt;&#xA;तेनैवायशसः परिग्रहम् अमी मुक्तायुधाः कुर्वते ॥१४७१॥&lt;/p&gt;&#xA;&lt;p&gt;कमलगुप्तस्य ।&lt;/p&gt;&#xA;&lt;p&gt;अयं सेनोत्तंसः करकृतकृपाणो रणभुवि&lt;br&gt;&#xA;द्विषद्भूमीपालाः किम् अपसरत प्राणकृपणाः ।&lt;br&gt;&#xA;किम् अभ्यर्थ्यः पृथ्वीधरकुहरवासोऽद्य भवतां&lt;br&gt;&#xA;न किं हृद्या विद्याधरनगरनीलोत्पलदृशः ॥१४७२॥&lt;/p&gt;&#xA;&lt;p&gt;कस्यचित् ।&lt;/p&gt;&#xA;&lt;p&gt;कः शैलान् गिलति क्षमां चलयति क्षाराम्बुधौ धावति&lt;br&gt;&#xA;को वा चुम्बति सूर्यबिम्बम् अनलज्वालां समालिङ्गति ।&lt;br&gt;&#xA;लीलोल्लासितकृत्तमस्तकम् इव व्यालोलजिह्वालतं&lt;br&gt;&#xA;कस् त्वां काञ्चनभृङ्गसङ्गरजयश्रीघोषणाघोषणाः ॥१४७३॥&lt;/p&gt;&#xA;&lt;p&gt;करञ्जधनञ्जयस्य ।&lt;/p&gt;&#xA;&lt;p&gt;देव त्वत्तत्प्रतापज्वलनकवलिताः सर्वतो दह्यमानैर्&lt;br&gt;&#xA;अङ्गैर् युक्तं यद् एते हिमगिरिशिखरोत्सङ्गम् ईयुर् नरेन्द्राः ।&lt;br&gt;&#xA;किं तु त्वच्छौर्यलीलाम् अनुहरति पुरः सिंहयूनां निकाये&lt;br&gt;&#xA;तत्राप्य् आतङ्कभाजः क्व ननु विधिहताः स्थैर्यम् आसादयन्ति ॥१४७४॥&lt;/p&gt;</description>
    </item>
    <item>
      <title>०२२ प्रतापः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/022_pratApaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/022_pratApaH/</guid>
      <description>&lt;p&gt;कूर्मः पादोऽस्य यष्टिर् भुजगपतिर् असौ भाजनं भूतधात्री&lt;br&gt;&#xA;तैलोत्पूराः समुद्राः कनकगिरिर् अयं वृत्तवर्तिप्ररोहः ।&lt;br&gt;&#xA;अर्चिश् चण्डांशुरोचिर् गगनमलिनिमा कज्जलं दह्यमाना&lt;br&gt;&#xA;शत्रुश्रेणी पतङ्गा ज्वलति रघुपते त्वत्प्रतापप्रदीपः ॥१४७६॥&lt;/p&gt;&#xA;&lt;p&gt;श्रीहनूमतः । (शा।प। १२४८, सू।मु। ९७।४७, सु।र। १४५७)&lt;/p&gt;&#xA;&lt;p&gt;तादृग्दीर्घविरिञ्चिवासरविधौ जानामि यत्कर्तृतां&lt;br&gt;&#xA;शङ्के यत्प्रतिबिम्बम् अम्बुधिपयः पूरोदरे बाडवः ।&lt;br&gt;&#xA;तत्तादृक्प्रतिपक्षराजकयशस् ताराः पराभावुकः&lt;br&gt;&#xA;कासाम् अस्य न स प्रतापतपनः पारं गिरां गाहते ॥१४७७॥&lt;/p&gt;&#xA;&lt;p&gt;कविपण्डितश्रीहर्षस्य । (न्च् १२।११, स्व् २५२७, सू।मु। ९७।४८)&lt;/p&gt;&#xA;&lt;p&gt;निष्पिष्टप्रतिराज राजति सजातीयत्रयं तेजसाम्&lt;br&gt;&#xA;और्वश् चाग्निरिरम्मदश् च भवतश् चैष प्रतापानलः ।&lt;br&gt;&#xA;आद्यो माद्यति वारिभिर् जलनिधेर् अम्भोमुचां मध्यमः&lt;br&gt;&#xA;प्रत्यर्थिक्षितिपालयौवनदृशाम् उद्गत्वरैर् अन्तिमः ॥१४७८॥&lt;/p&gt;</description>
    </item>
    <item>
      <title>०२३ तेजः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/023_tejaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/023_tejaH/</guid>
      <description>&lt;p&gt;शुष्यन्त्य् एव पयोधयो न मणयः कुर्युः पदं चेद् अधः&lt;br&gt;&#xA;शुष्यत्य् अण्डम् अपीदम् अम्बुजभुवो मन्त्रा भवेयुर् न चेत् ।&lt;br&gt;&#xA;किं चैते कणशः स्फुटन्ति गिरयो दध्युर् न चेद् औषधीस्&lt;br&gt;&#xA;तेजोभिस् तव देव भूर् अपि भुजच्छायासु विश्राम्यति ॥१४८१॥&lt;/p&gt;&#xA;&lt;p&gt;हरेः ।&lt;/p&gt;&#xA;&lt;p&gt;त्वत्तेजःसविता पितामहपुरीम् अध्यास्त यल्लीलया&lt;br&gt;&#xA;यच् चक्रे भुजेन्द्रसद्मसु तमश् छेदं न तत्राद्भुतम् ।&lt;br&gt;&#xA;चित्रं यत् परिपन्थिपार्थिवमुखाम्भोजान्य् अनुज्जागरी&lt;br&gt;&#xA;कुर्वाणस् त्रिजगद्विलङ्घनपरो नास्ताचलं चुम्बति ॥१४८२॥&lt;/p&gt;&#xA;&lt;p&gt;श्रीकरस्य ।&lt;/p&gt;&#xA;&lt;p&gt;पीत्वा सान्द्रतमं तमस् तिमिरहा देवः प्रसूते यमं&lt;br&gt;&#xA;कालिन्दीं च शनैश्चरं च तिमिराहारानुसाराद् इव ।&lt;br&gt;&#xA;तेजस् त्व् अस्य पुनर् विरोधिवसुधापालाङ्गनाकज्जलान्य्&lt;br&gt;&#xA;आचामद्गुरुगर्भहूणतरुणीगण्डावदातं यशः ॥१४८३॥&lt;/p&gt;</description>
    </item>
    <item>
      <title>०२४ हस्ती</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/024_hastI/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/024_hastI/</guid>
      <description>&lt;p&gt;भूर्भूदाररदाङ्कुरेण जलधेर् अन्तः पुरवोद्धृता&lt;br&gt;&#xA;प्राग् एवाभ्रम् उ वल्लभस्य दशनैर् भिन्नो हिमानीगिरिः ।&lt;br&gt;&#xA;इत्थं देव निजोष्मणा तव गजः क्षुण्णं वपुर् वीजयन्&lt;br&gt;&#xA;कर्णाभ्यां करयन्त्रमुक्तमथुस्यन्दैर् अयं सिञ्चति ॥१४८६॥&lt;/p&gt;&#xA;&lt;p&gt;भट्टशालीयपीताम्बरस्य ।&lt;/p&gt;&#xA;&lt;p&gt;एतद् देव यशस्करं नरपतेर् यत् तस्करे निग्रहो&lt;br&gt;&#xA;दीर्घं जीव यथापराधमधुरं दण्डं जगत्य् आवहन् ।&lt;br&gt;&#xA;येनायं परिपन्थिपार्थिववधूसिन्दूरचौरस् त्वया&lt;br&gt;&#xA;बद्धश् च प्रतिदण्डभैरवकरी क्षिप्तश् च कारागृहे ॥१४८७॥&lt;/p&gt;&#xA;&lt;p&gt;शुङ्गोकस्य ।&lt;/p&gt;&#xA;&lt;p&gt;उग्रावग्राहमग्ना कुशधुवनधुताधोरणास्फालिताङ्गैः&lt;br&gt;&#xA;प्रत्यग्रोद्दण्डशुण्डोड्डमरणसमरत्रस्तदिङ्नागचक्रैः ।&lt;br&gt;&#xA;आलोक्यालोक्य शैलान् उरुचरणरणच्छृङ्खलाघट्टयद्भिर्&lt;br&gt;&#xA;यस्याशाभित्तिजेतुर् मदकलकरिभिः क्वापि न प्रापि रङ्गः ॥१४८८॥&lt;/p&gt;&#xA;&lt;p&gt;महानिधिकुमारस्य ।&lt;/p&gt;&#xA;&lt;p&gt;अयम् अयम् असाव् आकर्ण्यारात् प्रतिद्विपडिण्डिमं&lt;br&gt;&#xA;मदकलुषिते नेत्रे मार्जन्न् उदस्तकरार्गलः ।&lt;br&gt;&#xA;अगणितसृणिः क्रोधस्तब्धायतश्रुतिपल्लवः&lt;br&gt;&#xA;प्रविशति नृपस्यान्तःकक्षां जवाद् अरिम् उद्गरः ॥१४८९॥&lt;/p&gt;</description>
    </item>
    <item>
      <title>०२५ अश्वः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/025_ashvaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/025_ashvaH/</guid>
      <description>&lt;p&gt;आकर्षन्न् इव गां वमन्न् इव खुरान् पश्चार्धम् उज्झन्न् इव&lt;br&gt;&#xA;स्वीकुर्वन्न् इव खं पिबन्न् इव दिशश् छायाम् अमर्षन्न् इव ।&lt;br&gt;&#xA;साङ्गारप्रकरां स्पृशन्न् इव धरां वातं सम् अश्नन्न् इव&lt;br&gt;&#xA;श्रीमन्नाथ स वाजिराट् तव कथं मादृग्गिरां गोचरः ॥१४९१॥&lt;/p&gt;&#xA;&lt;p&gt;छित्तपस्य । (स्व् २४१९, शा।प। ५८३)&lt;/p&gt;&#xA;&lt;p&gt;कियत् पदं विष्णुपदं मम क्रमे&lt;br&gt;&#xA;धरा वराकी च पयोधिरोधिता ।&lt;br&gt;&#xA;इतीव हेलाविनतोरुकन्धरः&lt;br&gt;&#xA;करोत्य् अयं मण्डलिकारयं हयः ॥१४९२॥&lt;/p&gt;&#xA;&lt;p&gt;हरिदत्तस्य । (सू।मु। १०२।१)&lt;/p&gt;&#xA;&lt;p&gt;प्रयातुम् अस्माकम् इयं कियत् पदं&lt;br&gt;&#xA;धरा तदम्भोधिर् अपि स्थलायताम् ।&lt;br&gt;&#xA;इतीव वाहैर् निजवेगदर्पितैः&lt;br&gt;&#xA;पयोधिरोधक्षमम् अद्भुतं रजः ॥१४९३॥&lt;/p&gt;</description>
    </item>
    <item>
      <title>०२६ नौका</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/026_naukA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/026_naukA/</guid>
      <description>&lt;p&gt;भृङ्गैर् नाविकसन्निभैः परिगतं शुद्धान्तवामभ्रुवां&lt;br&gt;&#xA;कर्णभ्रष्टम् अवेक्ष्य केतकदलं वापीजले सन्तरत् ।&lt;br&gt;&#xA;श्रीमत्साहसमल्लवीर भवतो नौसार्थम् अन्तः स्मरन्न्&lt;br&gt;&#xA;उत्त्रस्तोऽद्य पुनः करोति सलिलक्रीडां न गौडाधिपः ॥१४९६॥&lt;/p&gt;&#xA;&lt;p&gt;वसुकल्पस्य ।&lt;/p&gt;&#xA;&lt;p&gt;जितपवनजवाभिर् नौभिर् आस्कन्द्य सद्यस्&lt;br&gt;&#xA;त्रिदिवम् अपि विजेतुं नाक्षमः क्षत्रियोऽयम् ।&lt;br&gt;&#xA;यदि न शिरसि भर्गः स्वर्गिणां भागधेयैर्&lt;br&gt;&#xA;दधदमरधुनीं स्याद् अन्तरालेऽन्तरायः ॥१४९७॥&lt;/p&gt;&#xA;&lt;p&gt;शुङ्गोकस्य ।&lt;/p&gt;&#xA;&lt;p&gt;नौकाभिनीतजलकेलिषु केनिपात&lt;br&gt;&#xA;पातोच्छलत्सलिलशीकरसञ्चयेन ।&lt;br&gt;&#xA;देव त्वया विरचितो नभसि प्रगल्भ&lt;br&gt;&#xA;वाचालवीचिवलितः प्रचलः पयोधिः ॥१४९८॥&lt;/p&gt;&#xA;&lt;p&gt;हरिवंशस्य ।&lt;/p&gt;&#xA;&lt;p&gt;नखाङ्कं नारीणाम् अनिललुलितं केतकदलं&lt;br&gt;&#xA;कलाम् इन्दोः पत्रं परिणतिविशीर्णजलरुहाम् ।&lt;br&gt;&#xA;निरीक्षन्ते यस्य द्रुतमिलितनौकाटकघटा&lt;br&gt;&#xA;हठाकृष्टिभ्रष्टाश् चकितम् इव काशीजनपदाः ॥१४९९॥&lt;/p&gt;</description>
    </item>
    <item>
      <title>०२७ सेना</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/027_senA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/027_senA/</guid>
      <description>&lt;p&gt;भूर्भूपालचमूपदेउ गगनं सेनारजोराजिउं&lt;br&gt;&#xA;श्रान्तद्वेइकलेवरेउ मरुतो नौकातलेव् अब्धयः ।&lt;br&gt;&#xA;तेजस् तेजसि लीनम् अस्तु भवतः किन्त्व् अन्यद् आचक्ष्महे&lt;br&gt;&#xA;सृष्टिः स्रष्टुर् इहास्तम् एष्यति महाभूतैर् विना पञ्चभिः ॥१५०१॥&lt;/p&gt;&#xA;&lt;p&gt;श्रीकण्ठस्य ।&lt;/p&gt;&#xA;&lt;p&gt;नित्यं निस्तृणपल्लवे पथि निरालम्बे व्रजन् वाजिभिः&lt;br&gt;&#xA;खिन्नखिन्नतुरङ्गकरुणाकृष्टो विवस्वानयन् ।&lt;br&gt;&#xA;यायाद् अप्य् अवतीर्य निर्जरपथाद् एषा समन्तान् न चेद्&lt;br&gt;&#xA;अद्य त्वद्गजतागलन् मदजलैर् जम्बालिनी मेदिनी ॥१५०२॥&lt;/p&gt;&#xA;&lt;p&gt;करञ्जयोगेश्वरस्य ।&lt;/p&gt;&#xA;&lt;p&gt;त्वत्सैन्यग्लपितस्य पन्नगपतेर् अच्छिन्नधाराक्रमं&lt;br&gt;&#xA;विस्फारायतशालिनि प्रतिफणं फेनाम्भसि भ्रश्यति ।&lt;br&gt;&#xA;देव क्ष्मावलयप्रभो फणिकुलैः प्रत्यग्रम् एकोत्तर&lt;br&gt;&#xA;स्थूलस्तम्भसहस्रधारितम् इव क्ष्माचक्रम् आलोक्यते ॥१५०३॥&lt;/p&gt;&#xA;&lt;p&gt;वसुकल्पस्य । (सु।र। १४२५)&lt;/p&gt;</description>
    </item>
    <item>
      <title>०२८ खड्गः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/028_khaDgaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/028_khaDgaH/</guid>
      <description>&lt;p&gt;देव त्वं मलयाचलोऽसि भवतः श्रीखण्डशाखी भुसस्&lt;br&gt;&#xA;तस्मिन् कालभुजङ्गमो निवसति स्फूर्जत्कृपाणच्छलात् ।&lt;br&gt;&#xA;एष स्वाङ्गम् अनर्गलं रिपुतरुस्कन्धेषु सङ्घट्टयन्&lt;br&gt;&#xA;दीर्घं व्योमविसारिनिर्मलयशो निर्मोकम् उन्मुञ्चति ॥१५०६॥&lt;/p&gt;&#xA;&lt;p&gt;छित्तपस्य । (सू।मु। ९७।३३)&lt;/p&gt;&#xA;&lt;p&gt;तुल्या बाणकृपाणयोर् अनुगतिः क्षीणाननओ न क्वचित्&lt;br&gt;&#xA;कोषं मे हरति प्रयच्छति सदा लक्षं रणे पत्रिणे ।&lt;br&gt;&#xA;इत्थं देव कुनायकत्वम् असकृद् बुद्ध्वैव युद्धेष्व् असिः&lt;br&gt;&#xA;कृत्वा सन्धिम् उपोढवेपथुर् अतिक्रोधाद् विवेश द्विषः ॥१५०७॥&lt;/p&gt;&#xA;&lt;p&gt;लङ्गदत्तस्य । (सू।मु। ९७।५१)&lt;/p&gt;&#xA;&lt;p&gt;द्वाभ्याम् एव जितं द्वयोः परम् अमून्य् अङ्गानि भूमिभर&lt;br&gt;&#xA;श्लाघ्यश्रीणि गृणन्ति सम्प्रति भवत्स्व् अङ्गस्य कूर्मस्य च ।&lt;br&gt;&#xA;यत् कम्पे क्षितिपालशत्रुवसुधाचक्रं समुत्कम्पते&lt;br&gt;&#xA;निर्व्याजं निपतन्ति च क्षितिभृतां विष्वक्शिरःश्रेणयः ॥१५०८॥&lt;/p&gt;</description>
    </item>
    <item>
      <title>०२९ आश्चर्यखड्गः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/029_AshcharyakhaDgaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/029_AshcharyakhaDgaH/</guid>
      <description>&lt;p&gt;देवः स्वस्तुतिर् अस्तु नाम हृदि नः सर्वे च सन्त्वागमास्&lt;br&gt;&#xA;तीर्थं न क्वचिद् ईदृग् अत्र भवति त्वत्खड्गधारा यथा ।&lt;br&gt;&#xA;याम् एकः स्वशरीरशुद्धिरसिको मूर्ध्ना प्रतीच्छन्न् अरिर्&lt;br&gt;&#xA;द्वैविध्याद् अनु पञ्चतां तद् अनु च त्रैदश्यम् आप क्षणात् ॥१५११॥&lt;/p&gt;&#xA;&lt;p&gt;रथाङ्गस्य । (सू।मु। ९७।६८, सु।र। १३९६)&lt;/p&gt;&#xA;&lt;p&gt;शाखाः पञ्च तवोद्गता भुजतरोस् ताभिस् तथैकं धृतं&lt;br&gt;&#xA;सम्भूयैव किलासिपत्रम् अभवत् तत्रापि चित्रान्तरम् ।&lt;br&gt;&#xA;विश्वव्यापियशःप्रसूनम् अखिलव्यापच्छिदे श्रीफलं&lt;br&gt;&#xA;छायां किं कथयामि यत्र निखिलं विश्राम्यति क्ष्मातलम् ॥१५१२॥&lt;/p&gt;&#xA;&lt;p&gt;लङ्गदत्तस्य ।&lt;/p&gt;&#xA;&lt;p&gt;अपनय महामोहं राजन्न् अनेन तवासिना&lt;br&gt;&#xA;कथय कुहकाश्चर्यं क्वेदं कथं क्व च शिक्षितम् ।&lt;br&gt;&#xA;यद् अरिरुधिरं पायं पायं कुसुम्भरसारुणं&lt;br&gt;&#xA;झटिति वमति क्षीराम्भोधिप्रवाहसितं यशः ॥१५१३॥&lt;/p&gt;</description>
    </item>
    <item>
      <title>०३० कुपितखड्गः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/030_kupitakhaDgaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/030_kupitakhaDgaH/</guid>
      <description>&lt;p&gt;पर्यङ्को राजलक्ष्म्या हरितमणिमयः पौर्षाब्धेस् तरङ्गो&lt;br&gt;&#xA;भग्नप्रत्यर्थिवंशोल्बणविजयकरिस् त्यानदानाम्बुपट्टः ।&lt;br&gt;&#xA;सङ्ग्रामत्रासताम्यन्नरपतिसुयशोराजहंसाम्बुवाहः&lt;br&gt;&#xA;खड्गः क्ष्मासौ विदल्लः समिति विजयते मालवाखण्डलस्य ॥१५१६॥&lt;/p&gt;&#xA;&lt;p&gt;कस्यचित् ।&lt;/p&gt;&#xA;&lt;p&gt;वीरश्रीवेणिबन्धो भुजभुजगफणा शत्रुषु भ्रूपताका&lt;br&gt;&#xA;देवस्य प्रेतभर्तुः स्फुरदुरुपृतनाद्विपिनी वीचिदण्डः ।&lt;br&gt;&#xA;क्रोधाग्नेर् धूमवर्तिः सुरयुवतिदृशां शृङ्खलादाम दीर्घं&lt;br&gt;&#xA;लक्ष्मीलीलाकटाक्षः पर्तिसमरम् अभूद् यस्य जैत्रः कृपाणः ॥१५१७॥&lt;/p&gt;&#xA;&lt;p&gt;राजशेखरस्य । (बा।रा। ३।४८)&lt;/p&gt;&#xA;&lt;p&gt;दृप्यत्प्रत्यर्थिपृथ्वीपतिविततयशःकौमुदीकृष्णपक्षो&lt;br&gt;&#xA;लक्ष्मीसञ्चारदूतः सुरनरनगरारम्भनिर्विघ्नयष्टिः ।&lt;br&gt;&#xA;सङ्ग्रामाम्भोधिमाद्यद्भुजगफणा तल्पकल्पान्तकृष्ट&lt;br&gt;&#xA;खड्गस् ते देवजीयाद् अयम् उदितमहीमण्डलाखण्डलस्य ॥१५१८॥&lt;/p&gt;&#xA;&lt;p&gt;शान्त्याकरस्य ।&lt;/p&gt;&#xA;&lt;p&gt;अस्यासिर् भुजगः स्वकोशसुषिराकृष्टः स्फुरत्कृष्णिमा&lt;br&gt;&#xA;कम्पोन्मीलदरालनीलरसनः केषां भिये न द्विषाम् ।&lt;br&gt;&#xA;सङ्ग्रामेषु निजाङ्गुलीमयमहासिद्धौषधीवीरुधः&lt;br&gt;&#xA;पर्वास्ये विनिवेश्य जाङ्गुलिकता यैर् नाम नालम्बिता ॥१५१९॥&lt;/p&gt;</description>
    </item>
    <item>
      <title>०३१ चापः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/031_chApaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/031_chApaH/</guid>
      <description>&lt;p&gt;ज्यां बिभ्रद्भुजगो भुजङ्गमयुवा चापस् तवास्मिन् पुनः&lt;br&gt;&#xA;शेते कुण्डलिते विपक्षकषणो नाराचनारायणः ।&lt;br&gt;&#xA;बिभ्राणा हृदयेन यं क्षणम् अपि क्षोणीभुजो भेजिरे&lt;br&gt;&#xA;भित्त्वाम्भोरुहबन्धुबिम्बम् अचिराद् आनन्दसान्द्रं महः ॥१५२१॥&lt;/p&gt;&#xA;&lt;p&gt;आचार्यगोपीकस्य ।&lt;/p&gt;&#xA;&lt;p&gt;यः पृष्ठं युधि दर्शयत्य् अरिभटश्रेणीषु यो वक्रताम्&lt;br&gt;&#xA;अस्मिन्न् एव बिभर्ति यश् च किरति क्रूरध्वनिं निष्ठुरः ।&lt;br&gt;&#xA;दोषं तस्य तथाविधस्य भजतश् चापस्य गृह्णन् गुणं&lt;br&gt;&#xA;विख्यातः स्फुटम् एक एष नृपतिः सीमा गुणग्राहिणाम् ॥१५२२॥&lt;/p&gt;&#xA;&lt;p&gt;कविपण्डितश्रीहर्षस्य । (न्च् १२।९७, स्व् २५०८)&lt;/p&gt;&#xA;&lt;p&gt;भुजेऽपसर्पत्य् अपि दक्षिणे गुणं&lt;br&gt;&#xA;सहेषुणादाय पुरः प्रसर्पिणे ।&lt;br&gt;&#xA;धनुःपरीरम्भम् इवास्य सम्मदान्&lt;br&gt;&#xA;महाहवे यच्छति वामबाहवे ॥१५२३॥&lt;/p&gt;</description>
    </item>
    <item>
      <title>०३२ प्रयाणम्</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/032_prayANam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/032_prayANam/</guid>
      <description>&lt;p&gt;नृपतिमुकुटरत्नं त्वत्प्रयाणप्रशस्तिं&lt;br&gt;&#xA;प्रबलभरनिमज्जद्भूधराक्रान्तभोगः ।&lt;br&gt;&#xA;लिखति दशनटङ्कैर् उत्पतद्भिः पतद्भिर्&lt;br&gt;&#xA;जरठकमठभर्तुः कर्परे सर्पराजः ॥१५२६॥&lt;/p&gt;&#xA;&lt;p&gt;त्रिपुरारिपालस्य ।&lt;/p&gt;&#xA;&lt;p&gt;दिग्यात्रासु तदीयसैनिकभरक्षुब्धाब्धिकोलाहल&lt;br&gt;&#xA;त्रस्तश्रीपरिरम्भमीलितदृशो देवस्य कंसद्विषः ।&lt;br&gt;&#xA;सस्वेदालसपाणिपल्लवगलत्कौमोदकीम् आदराद्&lt;br&gt;&#xA;उद्गम्यानमत्फणः फणभृतां भर्ता बिभर्ति क्षितिम् ॥१५२७॥&lt;/p&gt;&#xA;&lt;p&gt;तस्यैव ।&lt;/p&gt;&#xA;&lt;p&gt;राजन् दुःसहदोःप्रतापदलिताशेषक्षितीशस्य ते&lt;br&gt;&#xA;वेलालोकनकौतुकेन भवतः कोऽयं प्रयाणे रसः ।&lt;br&gt;&#xA;यद्दन्तीन्द्रचमूमहाभरनमन्नेमिः क्रमाद् एकतो&lt;br&gt;&#xA;भूर् अन्यत्र समुन्नता फणिपतेर् मौलौ न वर्तिष्यते ॥१५२८॥&lt;/p&gt;&#xA;&lt;p&gt;गदाधरनाथस्य ।&lt;/p&gt;&#xA;&lt;p&gt;ते दिक्पालविलासिनीकुचतटे कस्तूरिकाकान्तयो&lt;br&gt;&#xA;वैरिस्त्रीवदनेषु साञ्जनगलन्नेत्राम्बुमैत्रीधराः ।&lt;br&gt;&#xA;स्वर्गङ्गाकमलेषु भृङ्गरुचयो यस्य प्रयाणे बभुर्&lt;br&gt;&#xA;निर्धूताः पवनेन मत्तकरिणां दानाम्भसां बिन्दवः ॥१५२९॥&lt;/p&gt;&#xA;&lt;p&gt;विश्वेश्वरस्य ।&lt;/p&gt;&#xA;&lt;p&gt;अम्भः कर्दमताम् उपैति सहसा पङ्कद्रवः पांशुतां&lt;br&gt;&#xA;पांशुर् वारणकर्णतालपवनैर् दिक्प्रान्तनीहारताम् ।&lt;br&gt;&#xA;निम्नत्वं गिरयः समं विषमतां शून्यं जनस्थानतां&lt;br&gt;&#xA;निर्याते त्वयि राज्यपाल भवति त्यक्तस्वभावं जगत् ॥१५३०॥&lt;/p&gt;</description>
    </item>
    <item>
      <title>०३३ भोगावली</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/033_bhogAvalI/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/033_bhogAvalI/</guid>
      <description>&lt;p&gt;राजन्न् उद्दामनिद्राभरविवशभुजावल्लरीणाम् इदानीं&lt;br&gt;&#xA;विश्राम्यन्तु त्वदन्तःपुरहरिणदृशां चामरभ्रामणानि ।&lt;br&gt;&#xA;सेवन्ते देवम् एते तुहिनकणभृतः सौधजालान्तराल&lt;br&gt;&#xA;प्राप्ताः प्रत्यग्रजाग्रन्नलिनवनरजोग्राहिणो गन्धवाहाः ॥१५३१॥&lt;/p&gt;&#xA;&lt;p&gt;उमापतिधरस्य ।&lt;/p&gt;&#xA;&lt;p&gt;भिन्दानः सुन्दरीणां पतिषु रुषमयं हर्म्यपारावतानां&lt;br&gt;&#xA;वाचालत्वं दधानः कवितृषु च गुणं प्रातिभं सन्दधानः ।&lt;br&gt;&#xA;प्रातस् त्यस् तूर्यघोषः स्थगयति गगनं मांसलः पांशुतल्पाद्&lt;br&gt;&#xA;अस्वल्पाद् उत्थितानां नरवर करिणां शृङ्खलशिञ्जितेन ॥१५३२॥&lt;/p&gt;&#xA;&lt;p&gt;राजशेखरस्य । (वि।शा।भ। १।१२, स्व् २२२३, शा।प। ३७२२)&lt;/p&gt;&#xA;&lt;p&gt;निद्राजिह्मदृशः सखीष्व् अपि सवैलक्ष्या नखाङ्कव्रण&lt;br&gt;&#xA;व्यादष्टांशुखलेखया प्रतिपदं सीत्कारिवक्त्रेन्दवः ।&lt;br&gt;&#xA;त्वत्सेवासमुपागतक्षितिभुजां निर्यान्ति लीलागृहाद्&lt;br&gt;&#xA;एताः प्रौढरतिश्रमप्रशिथिलैर् अङ्गैः कुरङ्गीदृशः ॥१५३३॥&lt;/p&gt;&#xA;&lt;p&gt;धोयीकस्य ।&lt;/p&gt;&#xA;&lt;p&gt;अम्लानस्तवकन्ति कुन्तलभरे सीमन्तसीमास्विमाः&lt;br&gt;&#xA;सिन्दूरन्ति कपोलभित्तिषु मिलन्मैरेयरागन्ति च ।&lt;br&gt;&#xA;प्रौढेर्ष्याद्युतिविश्रमन्ति नयनोपान्ते कुरङ्गीदृशः&lt;br&gt;&#xA;बिम्बोष्ठे क्षितिपाल बालतरणेर् लाक्षारसन्ति त्विषः ॥१५३४॥&lt;/p&gt;</description>
    </item>
    <item>
      <title>०३४ तूर्यध्वनिः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/034_tUryadhvaniH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/034_tUryadhvaniH/</guid>
      <description>&lt;p&gt;हेरम्बध्वनिडम्बरप्रतिनिधिः क्रीडन्नृपञ्चानन&lt;br&gt;&#xA;क्ष्वेडोत्पीडसुहृन्नदीपतिनदद्वेलोमिगर्जासखः ।&lt;br&gt;&#xA;संवर्ताम्बुदवृन्दमन्दरसितस्पर्धी तवायं मृधे&lt;br&gt;&#xA;शत्रुश्रोत्रदरीषु मूर्च्छति चमूभेरीरवो भैरवः ॥१५३६॥&lt;/p&gt;&#xA;&lt;p&gt;हरेः ।&lt;/p&gt;&#xA;&lt;p&gt;देव त्वद्विजयप्रयाणसमये ढक्का हताः सैनिकैर्&lt;br&gt;&#xA;मन्द्रं दध्वनुरद्रिकुक्षिषु जरत्पारीन्द्रनिद्राद्रुहः ।&lt;br&gt;&#xA;तन्वाना मलयाद्रिषु प्रतिरवं ध्यानक्षतिं योगिषु&lt;br&gt;&#xA;क्रोधं दिक्करिषु प्रकम्पम् अरिषु त्रासं रवेर् वाजिषु ॥१५३७॥&lt;/p&gt;&#xA;&lt;p&gt;कस्यचित् ।&lt;/p&gt;&#xA;&lt;p&gt;गुञ्जत्क्रौञ्चनिकुञ्जकुञ्जरघटाविस्तीर्णकर्णज्वराः&lt;br&gt;&#xA;प्राक्प्रत्यग्धरणीन्द्रकन्दरजरत्पारीन्द्रनिद्राद्रुहः ।&lt;br&gt;&#xA;लङ्काङ्क त्रिककुत्प्रतिध्वनिघनाः पर्यन्तयात्राजये&lt;br&gt;&#xA;यस्य भ्रेमुरमन्दमन्दररवैर् आशारुधो घोषणाः ॥१५३८॥&lt;/p&gt;&#xA;&lt;p&gt;जयदेवस्य । (सु।र। १५६७)&lt;/p&gt;&#xA;&lt;p&gt;यस्याविर्भूतभीतिप्रतिभटपृतनागर्भिणीभ्रूणभार&lt;br&gt;&#xA;भ्रंशभ्रेशाभिभूत्यै प्लवनम् इव भजन्न् अम्भसाम्भोनिधीनाम् ।&lt;br&gt;&#xA;सम्भारं सम्भ्रमस्य त्रिभुवनम् अभितो भूभृतां बिभ्रद् उच्चैः&lt;br&gt;&#xA;संरम्भोज्जृम्भणाय प्रतिरणम् अभवद् भूरिभेरीनिनादः ॥१५३९॥&lt;/p&gt;</description>
    </item>
    <item>
      <title>०३५ धूलिः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/035_dhUliH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/035_dhUliH/</guid>
      <description>&lt;p&gt;यस्योद्योगे बलानां दिशि दिशि वलताम् उज्जिहानै रजोभिर्&lt;br&gt;&#xA;जम्बालिन्य् अम्बरस्य स्रवदमरधुनीवारिपूरेण मार्गे ।&lt;br&gt;&#xA;संसीदच्चक्रशल्याकुलतरणिकरोत् पीडिताश्वीयदत्त&lt;br&gt;&#xA;द्वित्रावस्कन्दमन्दः कथम् अपि चलति स्यन्दनो भानवीयः ॥१५४१॥&lt;/p&gt;&#xA;&lt;p&gt;बाणस्य । (सु।र। १५६५)&lt;/p&gt;&#xA;&lt;p&gt;सप्तद्वीपकुटुम्बभूतलभुवो निष्पीतसप्ताब्धयस्&lt;br&gt;&#xA;तन्मार्गेण च सप्तपन्नगफणारत्नावलोकच्छिदः ।&lt;br&gt;&#xA;क्रीडा दिग्विजये च सप्तजगतीभाजो यद् अक्षौहिणी&lt;br&gt;&#xA;जन्माः प्रसरन्ति सप्तपवनस्कन्धस्पृशो धूलयः ॥१५४२॥&lt;/p&gt;&#xA;&lt;p&gt;मुरारेः ।&lt;/p&gt;&#xA;&lt;p&gt;यस्याशाविजयप्रवृत्तपृतनाचक्रे परिक्रामति&lt;br&gt;&#xA;क्षुण्णक्ष्मातलधूलिसङ्कुलम् अभून् मर्त्यस्थलाभं ।&lt;br&gt;&#xA;एतस्याम् अदसीयसम्प्लवपरिक्षीणाम्भसि प्रावृषि&lt;br&gt;&#xA;प्रायः सम्भवति स्म भूपरिसरे भूयान् इवावग्रहः ॥१५४३॥&lt;/p&gt;&#xA;&lt;p&gt;तिलचन्द्रस्य ।&lt;/p&gt;&#xA;&lt;p&gt;अब्धौ मज्जन्ति मीना इव फणिन इव क्षौणिरन्ध्रं विशन्ति&lt;br&gt;&#xA;क्रामन्त्य् अद्रीन् विहङ्गा इव कपय इव क्वाप्य् अरण्ये चरन्ति ।&lt;br&gt;&#xA;देव क्ष्मापालशक्र प्रसरदनुपमत्वच्चमूचक्रवाह&lt;br&gt;&#xA;व्यूहव्याधूतधूलीपटलहतदृशः कान्दिशीकाः क्षितीशाः ॥१५४४॥&lt;/p&gt;</description>
    </item>
    <item>
      <title>०३६ अश्वधूलिः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/036_ashvadhUliH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/036_ashvadhUliH/</guid>
      <description>&lt;p&gt;यात्रा नेहसि यस्य दिग्विजयिनः काम्बोजवाहावली&lt;br&gt;&#xA;विङ्खोल्लेल्खविसर्पिणि क्षितिरजःपूरे वियच् चुम्बति ।&lt;br&gt;&#xA;भानोर् वाजिभिर् अङ्गकर्षणरसानन्दः समासादितो&lt;br&gt;&#xA;लब्धः किं च नभस्तलामरधुनीपङ्केरुहैर् अन्वयः ॥१५४६॥&lt;/p&gt;&#xA;&lt;p&gt;वसुकल्पस्य । (सु।र। १३८१)&lt;/p&gt;&#xA;&lt;p&gt;देव त्वद्विजये तुरङ्गम् अखुरव्रातक्षतक्ष्मातल&lt;br&gt;&#xA;प्रोद्भूते परितः परागपटले दिक्चक्रम् आक्रमति ।&lt;br&gt;&#xA;अक्ष्णां पङ्क्तिशतानि निन्दति निजं हस्तद्वयं निन्दति&lt;br&gt;&#xA;स्वां निन्दत्य् अनिमेषतां परिपतद्बास्पाम्बुधारो हरिः ॥१५४७॥&lt;/p&gt;&#xA;&lt;p&gt;जयोकस्य ।&lt;/p&gt;&#xA;&lt;p&gt;वाहव्यूहखुराग्रटङ्कविहतिक्षुण्णक्षमाजन्माभिर्&lt;br&gt;&#xA;धूलिभिः पिहिते विहायसि भवत्प्रस्थानकालोत्सवे ।&lt;br&gt;&#xA;दिङ्मोहाकुलसूरसूतविपथभ्राम्यत्तुरङ्गावली&lt;br&gt;&#xA;दीर्घायुः प्रतिवासरं प्रतिदिशं व्यस्तो रविर् भ्राम्यति ॥१५४८॥&lt;/p&gt;&#xA;&lt;p&gt;महोदधेः । (सु।र। १४४७)&lt;/p&gt;&#xA;&lt;p&gt;त्वद्भावावलिटापटङ्कविगलद्भूगोलधूलीभरैर्&lt;br&gt;&#xA;उत्पत्यापतयालुभिः स्थलमये जातेऽद्य नीराम्बुधौ ।&lt;br&gt;&#xA;शङ्के सेतुकथैककर्मठभुजाशौटीरशाखामृगा&lt;br&gt;&#xA;हङ्कारस्तुतिभिर् भविष्यति कथं न व्रीडितो मारुतिः ॥१५४९॥&lt;/p&gt;</description>
    </item>
    <item>
      <title>०३७ सङ्ग्रामधूलिः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/037_sangrAmadhUliH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/037_sangrAmadhUliH/</guid>
      <description>&lt;p&gt;यस्याहवे हयचमूखुरखण्डितोर्वी&lt;br&gt;&#xA;पांशुप्रसारपरिपूर्तिभिया वहन्ति ।&lt;br&gt;&#xA;नेत्राणि नित्यविकचानि मरुत्तरुण्यो&lt;br&gt;&#xA;नीरन्ध्रपाणिपुटयुग्मपिधानवन्ति ॥१५५१॥&lt;/p&gt;&#xA;&lt;p&gt;राजशेखरस्य ।&lt;/p&gt;&#xA;&lt;p&gt;त्वङ्गत्तुरङ्गमुखरोच्छलितै रजोभिर्&lt;br&gt;&#xA;लग्नैर् अजस्रगलदस्रसहस्रनेत्रः ।&lt;br&gt;&#xA;पाणिग्रहे समरभूमिजयश्रियस् ते&lt;br&gt;&#xA;स्वाराड्यं नृपतिनाथ सहस्रधारः ॥१५५२॥&lt;/p&gt;&#xA;&lt;p&gt;पजोकस्य ।&lt;/p&gt;&#xA;&lt;p&gt;त्वङ्गद्वैरिकरीन्द्रकुम्भनिपतन् निस्त्रिंशलेखोल्लसद्&lt;br&gt;&#xA;वह्निज्वालतडित्करम्बिततनुर् व्रध्नत्विषो रुन्धती ।&lt;br&gt;&#xA;राजंस् तर्पितबर्हिणा सरभसैर् आलोकिता चातकैर्&lt;br&gt;&#xA;बलात् त्वद्बलधूलिजालजलदश्रेणी समुत्सर्पति ॥१५५३॥&lt;/p&gt;&#xA;&lt;p&gt;सुरभेः ।&lt;/p&gt;&#xA;&lt;p&gt;एतत्कृत्तोत्तमाङ्गप्रतिसुभटनटारब्धनाट्याद्भुतानां&lt;br&gt;&#xA;कष्टं द्रष्टैव नाभूद् भुवि समरसमालोकिलोकास्पदेऽपि ।&lt;br&gt;&#xA;अश्वैर् अस्वैरवेगैः कृतखुरखुरलीमङ्क्षुविक्षुद्यमान&lt;br&gt;&#xA;क्ष्मापृष्ठोत्तिष्ठदन्धङ्करणरणधुराधूलिधारान्धकारात् ॥१५५४॥&lt;/p&gt;&#xA;&lt;p&gt;कविपण्डितश्रीहर्षस्य । (न्च् १२।१००)&lt;/p&gt;&#xA;&lt;p&gt;मातङ्गाभोदवीथीविकसितमहसि प्रौढसेनापराग&lt;br&gt;&#xA;ध्वान्तोद्गारे गरीयस्य् उपनयति मुहुर् विश्वदिङ्मोहमुद्राम् ।&lt;br&gt;&#xA;कीरित्र् वेलावनेषु भ्रमति भुजम् अथालम्बते वीरलक्ष्मीर्&lt;br&gt;&#xA;देव त्वत्खड्गधारासरणिपरिसरे वैरिणो निष्पतन्ति ॥१५५५॥&lt;/p&gt;</description>
    </item>
    <item>
      <title>०३८ युद्धम्</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/038_yuddham/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/038_yuddham/</guid>
      <description>&lt;p&gt;राजन् वाजिपदातिकुञ्जरशिरश्छिन्नं रणे यत् त्वया&lt;br&gt;&#xA;नृत्यद्योधकबन्धकण्ठमिलितं तेनारिवीरव्रजः ।&lt;br&gt;&#xA;हेरम्बीयति किन्नरीयति शिरोराहूयतीति क्षणं&lt;br&gt;&#xA;निर्माणं तव बङ्गनायक कथापाण्डित्यम् उन्मीलति ॥१५५६॥&lt;/p&gt;&#xA;&lt;p&gt;उदयादित्यस्य ।&lt;/p&gt;&#xA;&lt;p&gt;सङ्ग्रामाङ्गणसङ्गतेन भवता चापे समारोपिते&lt;br&gt;&#xA;देवाकर्णय येन येन सहसा यद्यत्समासादितम् ।&lt;br&gt;&#xA;कोदण्डेन शराः शरैर् अशिरस् तेनापि भूमण्डलं&lt;br&gt;&#xA;तेन त्वं भवता च कीर्तिर् अनघा कीर्त्या च लोकत्रयम् ॥१५५७॥&lt;/p&gt;&#xA;&lt;p&gt;कर्कराजस्य । (स।क।आ। १।११५, सु।र। १४०७)&lt;/p&gt;&#xA;&lt;p&gt;शत्रूणां कालरात्रौ समिति समुदिते बाणवर्षान्धकारे&lt;br&gt;&#xA;प्राग्भारे खड्गधारां सरितम् इव समुत्तीर्य मग्नारिवंशाम् ।&lt;br&gt;&#xA;अन्योन्याघातमत्तद्विरदघनघटादन्तविद्युच्छटाभिः&lt;br&gt;&#xA;पश्यन्तीयं समन्ताद् अभिसरति मुदा सांयुगीनं जयश्रीः ॥१५५८॥&lt;/p&gt;</description>
    </item>
    <item>
      <title>०३९ युद्धस्थली</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/039_yuddhasthalI/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/039_yuddhasthalI/</guid>
      <description>&lt;p&gt;देव त्वद्भुजयोर् बलं न गदितुं वाचा वयं शक्नुमः&lt;br&gt;&#xA;कुर्वाणा हृदयेऽपि तत्पुलकिताः प्रत्यङ्गम् एते वयम् ।&lt;br&gt;&#xA;शक्ता सैव पुनस् तवासिपतनच्छिन्नद्विषत्कन्धरा&lt;br&gt;&#xA;रन्ध्रोद्वान्तसमीरभैरवरवा युद्धस्थली जल्पितुम् ॥१५६१॥&lt;/p&gt;&#xA;&lt;p&gt;छित्तपस्य ।&lt;/p&gt;&#xA;&lt;p&gt;रक्तस्रोतोवहायास् त्वरितम् अवतरन् स्नानतृष्णालुर् एको&lt;br&gt;&#xA;वीर त्वद्वैर्सेनाघनपिशितवसापङ्कमग्नैकजङ्घः ।&lt;br&gt;&#xA;साक्रन्दक्वाणम् आसीत् प्रसरदपसरत्पाणिभिः कृष्टमुक्तस्&lt;br&gt;&#xA;तीरस्थैर् उत्तितीर्षुः परिहसितपरैस् तृप्तिभिः प्रेतवृद्धः ॥१५६२॥&lt;/p&gt;&#xA;&lt;p&gt;नीलस्य ।&lt;/p&gt;&#xA;&lt;p&gt;श्लाघन्ते नहि तानि यस्य भुजयोर् अद्यापि युद्धस्थली&lt;br&gt;&#xA;सीमान्ते रिपुकीकसोत्थितकुशव्याजेन रोमाञ्चिताः ।&lt;br&gt;&#xA;पूर्वाभ्यासगताभिर् अङ्कपलभुग्दंष्ट्रावलीचर्वणान्&lt;br&gt;&#xA;निर्मांसास्थितयोच्चरत्कटकटस्पष्टाक्षरश्रेणयः ॥१५६३॥&lt;/p&gt;&#xA;&lt;p&gt;गोतिथीयदिवाकरस्य ।&lt;/p&gt;&#xA;&lt;p&gt;निर्यन्नाराचधाराचयखचितपतन्मत्तमातङ्गजातं&lt;br&gt;&#xA;जातं यस्यारिसेनारुधिरजलनिधावन्तरीपभ्रमाय ।&lt;br&gt;&#xA;सुप्ता यस्मिन् रतान्ते सह च सहचरैर् नालवन्नागनासा&lt;br&gt;&#xA;रन्ध्रद्वन्द्वैकपात्रे रुधिरमधुरसं प्रेतकान्ताः ॥१५६४॥&lt;/p&gt;</description>
    </item>
    <item>
      <title>०४० दिग्विजयः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/040_digvijayaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/040_digvijayaH/</guid>
      <description>&lt;p&gt;क्षिप्तः क्षीरगृहे न दुग्धजलधिः कोषे न हेमाचलो&lt;br&gt;&#xA;दिक्पालाः अपि पालिपालनविधाव आनीय नारोपिताः ।&lt;br&gt;&#xA;नो वा दिक्करिणः क्वणन् मधुलिहः पर्यायपर्याणन&lt;br&gt;&#xA;क्रीडायां विनियोजिता वद कृतं किं किं त्वया दिग्जये ॥१५६६॥&lt;/p&gt;&#xA;&lt;p&gt;कस्यचित् । (सु।र। १४४६, दक्षस्य)&lt;/p&gt;&#xA;&lt;p&gt;देवे दिग्विजयोद्यते धृतधनुविद्वेषिसीमन्तिनी&lt;br&gt;&#xA;वैधव्यव्रतदायिनी प्रतिदिशं रोषाद् उपक्रामति ।&lt;br&gt;&#xA;किं ब्रूमोऽन्यद् इतोऽधिकं रतिर् अतित्रासान् न पौष्पं करे&lt;br&gt;&#xA;भर्तुर् भर्तुर् मदान् मदान्धमधुपीनीलीनिचोलं धनुः ॥१५६७॥&lt;/p&gt;&#xA;&lt;p&gt;नारायणदत्तस्य ।&lt;/p&gt;&#xA;&lt;p&gt;तत्तद्विक्रमदोहदेन विलसद्दोर्दण्डदम्भोलिना&lt;br&gt;&#xA;विद्वेषिव्ययकर्मठेन दिशता निर्वीरम् उर्वीतलम् ।&lt;br&gt;&#xA;किं ब्रूमश् चतुरब्धिसीमभुवनं राजन् वदातन्वता&lt;br&gt;&#xA;येनाभूर् विजिगीषुणा विदधिरे दिक्पालशेषा दिशः ॥१५६८॥&lt;/p&gt;</description>
    </item>
    <item>
      <title>०४१ रिपुः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/041_ripuH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/041_ripuH/</guid>
      <description>&lt;p&gt;यान्त्य् एके परपुष्टतां बलिभुजो भ्राम्यन्ति केचिन् महीं&lt;br&gt;&#xA;केचिद् बिभ्रति लावकत्वम् अपरे जाता वने वर्तकाः ।&lt;br&gt;&#xA;केचित् खञ्जनकीभवन्ति सततोन्माथप्रमाथैर् अहो&lt;br&gt;&#xA;तिर्यक्ताम् अपि लम्भितैस् त्वदरिभिर् लब्धा न पक्षोन्नतिः ॥१५७१॥&lt;/p&gt;&#xA;&lt;p&gt;कस्यचित् । (स्व् २५८२)&lt;/p&gt;&#xA;&lt;p&gt;निर्भीकभ्रान्तभोगिन्य् अनलसमशके मांसलध्वान्तराशाव्&lt;br&gt;&#xA;आसारक्लिन्नकुड्ये वृषभनिकषणाव् अर्जितद्वारदारौ ।&lt;br&gt;&#xA;प्रत्यग्रोदीर्णगर्भे गलति वनगिरिग्रामदेवीगृहान्ते&lt;br&gt;&#xA;सन्त्रस्ताः शत्रवस् ते कथम् अपि रजनीं प्रावृषि प्रेरयन्ति ॥१५७२॥&lt;/p&gt;&#xA;&lt;p&gt;योगेश्वरस्य ।&lt;/p&gt;&#xA;&lt;p&gt;पद्ब्याम् ऊरुयुगं विभज्य भुजयोर् मध्यं निपीड्योरसा&lt;br&gt;&#xA;पार्श्वेषु प्रसभं प्रहृत्य नखरैर् दन्तैर् विलुप्याधरम् ।&lt;br&gt;&#xA;संसुप्तान् अवबोध्य युष्मदहितान् भूयोऽपि भुङ्क्ते वने&lt;br&gt;&#xA;किं कान्ता सुरतैषिणी नहि नहि व्याघ्री करालानना ॥१५७३॥&lt;/p&gt;</description>
    </item>
    <item>
      <title>०४२ रिपुसम्भ्रमः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/042_ripusambhramaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/042_ripusambhramaH/</guid>
      <description>&lt;p&gt;कोषान् गेहेषु मुञ्चन् पथि करितुरगं बान्धवान् अर्घमार्गे&lt;br&gt;&#xA;दुर्गेष्व् अन्तःपुराणि प्रतिवलचक्रिताः पर्वतेभ्यो निवृत्ताः ।&lt;br&gt;&#xA;यस्योद्योगे भ्रमन्तः समसमयस्मारम्भगम्भीरभेरी&lt;br&gt;&#xA;भाङ्गाराकीर्णकर्णज्वरभरतरलप्रेक्षिताशाः क्षितीशाः ॥१५७६॥&lt;/p&gt;&#xA;&lt;p&gt;विश्वेश्वरस्य ।&lt;/p&gt;&#xA;&lt;p&gt;श्रुत्वा यं सहसागतं निजपुरात् त्रासेन निर्गच्छतां&lt;br&gt;&#xA;शत्रूणाम् अवरोधनैर् जललवप्रस्यन्दतिम्यत्पुटाः ।&lt;br&gt;&#xA;शुभ्रे सद्मनि पल्लविन्य् उपवने वाप्यां नवाम्भोरुहि&lt;br&gt;&#xA;क्रीडाद्रौ च सशाद्वले विवलितग्रीवैर् विमुक्ता दृशः ॥१५७७॥&lt;/p&gt;&#xA;&lt;p&gt;धनपतेः । (स।क।आ। १।८३)&lt;/p&gt;&#xA;&lt;p&gt;मुग्धे किं शुकपञ्जरेण रसिके किं सारकान्वेषणैः&lt;br&gt;&#xA;सुस्थे मुञ्चसि किं न चित्रफलकं किं वीणया रागिणि ।&lt;br&gt;&#xA;नायं भूषणसङ्ग्रहस्य समयो लीलावति त्वर्यताम्&lt;br&gt;&#xA;इत्य् आसन् पुरविद्रवे भवदरिस्त्रीणां वयस्यागिरः ॥१५७८॥&lt;/p&gt;</description>
    </item>
    <item>
      <title>०४३ अरिवधूः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/043_arivadhUH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/043_arivadhUH/</guid>
      <description>&lt;p&gt;कान्तारेषु करावलम्बिशिशवः पादैः स्रवल्लोहितैर्&lt;br&gt;&#xA;अर्चन्त्यः पदवीं विलोचनजलैर् आवेदयन्त्यः शुचम् ।&lt;br&gt;&#xA;दृष्टाः पान्थजनैर् विवृत्य सकृपं हाशब्दगर्भैर् मुखैर्&lt;br&gt;&#xA;यन्त्य् अह्ना सकलेन योजनतुरीयांशं तवारिस्त्रियः ॥१५८१॥&lt;/p&gt;&#xA;&lt;p&gt;पुरुषोत्तमस्य ।&lt;/p&gt;&#xA;&lt;p&gt;पारेकन्दरम् इङ्गुदीवनम् इतो नीवारकेदारिका&lt;br&gt;&#xA;स्वच्छन्दं सरसस् तटे कमलिनीवृन्दाढ्यमन्दानिलः ।&lt;br&gt;&#xA;स्वच्छं निर्झरवारिवारणरदोत्खातास् ततो भूरुहा&lt;br&gt;&#xA;इत्थं व्याधवधूर् विबोध्य नयति त्वद्वैरिवीराङ्गनाः ॥१५८२॥&lt;/p&gt;&#xA;&lt;p&gt;विभाकरस्य ।&lt;/p&gt;&#xA;&lt;p&gt;घ्रातं तालफलाशया स्तनयुगं बिम्बभ्रमेणाधरो&lt;br&gt;&#xA;दष्टं पाकविदीर्णदाडिमधिया लीढाः स्फुरन्तो रदाः ।&lt;br&gt;&#xA;भ्राम्यन्ती श्रमनिःसहानुविपिनं यद्वैरिसीमन्तिनी&lt;br&gt;&#xA;निद्राणा मुहुर् आहता म्हुर् अधिक्षिप्ता च शाखामृगैः ॥१५८३॥&lt;/p&gt;&#xA;&lt;p&gt;धनञ्जयस्य ।&lt;/p&gt;&#xA;&lt;p&gt;कुरु तरुषु गृहास्थां तल्पबुद्धिं तृणेषु&lt;br&gt;&#xA;त्वचि निवसनवाञ्छाम् अन्नतृष्णां फलेषु ।&lt;br&gt;&#xA;इति विनयति देव प्रेयसीं त्वद्रिपूणाम्&lt;br&gt;&#xA;अभिनववनवासोद्वेगमुग्धां किराती ॥१५८४॥&lt;/p&gt;</description>
    </item>
    <item>
      <title>०४४ अरिवधूबाष्पः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/044_arivadhUbAShpaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/044_arivadhUbAShpaH/</guid>
      <description>&lt;p&gt;हा चित्राङ्गि कुरङ्गि … … … … … हा राजहंसप्रिये&lt;br&gt;&#xA;हा चूतद्रुम हा प्रियङ्गुलतिके त्यक्ताः स्थ हा धिक् कथम् ।&lt;br&gt;&#xA;इत्थं त्वत्परिपन्थिपार्थिवपुरन्ध्रीणां वनप्रस्थितौ&lt;br&gt;&#xA;धाराधौतिकपोलयोर् नयनयोर् अस्रं न विश्राम्यति ॥१५८६॥&lt;/p&gt;&#xA;&lt;p&gt;गदाधरनाथस्य ।&lt;/p&gt;&#xA;&lt;p&gt;सन्दिष्टं मरुभूमिभूरुहचयैर् भूयाद् भवान् भूपतिर्&lt;br&gt;&#xA;निर्जेता नवखण्डमण्डलभुवो यत् त्वत्प्रसादाद् वयम् ।&lt;br&gt;&#xA;प्रत्यासन्नविपन्नहूणतरुणीनेत्रप्रणालीगलद्&lt;br&gt;&#xA;बाष्पाम्भःप्लवपूरपिच्छिलतलाः श्रीमुञ्ज मोदामहे ॥१५८७॥&lt;/p&gt;&#xA;&lt;p&gt;कस्यचित् । (सु।र। १३९८)&lt;/p&gt;&#xA;&lt;p&gt;एतद् भीतारिनारी गिरिबिलविगलद्वासरा निःसरन्ती&lt;br&gt;&#xA;स्वक्रीडाहंसमोहग्रहिलशिशुभृशप्रार्थि तोन्निद्रचन्द्रा ।&lt;br&gt;&#xA;आक्रन्दद् भूरि यत् तन् नयनजलमिलच्चन्द्रहंसानुबिम्ब&lt;br&gt;&#xA;प्रत्यासत्तिप्रहृष्यत्तनयविहसितैर् आश्वसीन् न्यश्वसीच् च ॥१५८८॥&lt;/p&gt;&#xA;&lt;p&gt;कविपण्डितश्रीहर्षस्य । (न्च् १२।२८)&lt;/p&gt;</description>
    </item>
    <item>
      <title>०४५ अरिपुरम्</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/045_aripuram/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/045_aripuram/</guid>
      <description>&lt;p&gt;अधाक्षीन् नो लङ्काम् अयम् अयम् उदन्वन्तम् अतरद्&lt;br&gt;&#xA;विशल्यां सौमित्रैर् अयम् उपनिनायौषधिवराम् ।&lt;br&gt;&#xA;इति स्मारं स्मारं त्वदरिनगरीभित्तिलिखितं&lt;br&gt;&#xA;हनूमन्तं दन्तैर् दशति कुपितो राक्षसगणः ॥१५९१॥&lt;/p&gt;&#xA;&lt;p&gt;परिमलस्य । (शा।प। १२६७)&lt;/p&gt;&#xA;&lt;p&gt;लूतातन्तुपटावनद्धशिरसो वेल्लल्लतासन्ततेर्&lt;br&gt;&#xA;अन्योन्यं मिलनाच् चिरस्पृहम् इव व्यासक्तकण्ठग्रहाः ।&lt;br&gt;&#xA;क्रीडानिर्वृतघूत्कृतिरवैः साक्रन्दबद्धारवं&lt;br&gt;&#xA;क्रन्दन्ति त्वदरातिराजनगरीरथ्याभुवो वीरुधः ॥१५९२॥&lt;/p&gt;&#xA;&lt;p&gt;युवराजस्य ।&lt;/p&gt;&#xA;&lt;p&gt;वर्षासम्भृतपीतिमानमनवं स्तब्धाङ्घ्रिहस्तद्वयं&lt;br&gt;&#xA;भेकं मूर्ध्नि निगृह्य कज्जलरजःश्यामं भुजङ्गं स्थितम् ।&lt;br&gt;&#xA;मुग्धाव्याधवधूस् तवारिनगरे शून्ये चिरात् सम्प्रति&lt;br&gt;&#xA;स्वर्णोपस्कृतमुष्टिसायकधिया साकूतम् आकर्षति ॥१५९३॥&lt;/p&gt;&#xA;&lt;p&gt;छित्तपस्य । (सु।र। १४०१)&lt;/p&gt;&#xA;&lt;p&gt;लीलाचूततमालकेशरतरुस्कन्धे प्रवृद्धालय&lt;br&gt;&#xA;स्वेच्छोन्मदकर्करेटुरटितैर् भीमं बहिः काननम् ।&lt;br&gt;&#xA;अन्तर्वेश्मविलोलचर्मचटकापक्ष्माञ्चलोद्वीजन&lt;br&gt;&#xA;क्रीडासुप्तपिशाचदम्पतिपुरं राजन् भवद्विद्विषाम् ॥१५९४॥&lt;/p&gt;</description>
    </item>
    <item>
      <title>०४६ अरिगृहम्</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/046_arigRham/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/046_arigRham/</guid>
      <description>&lt;p&gt;द्वारं खड्गिभिर् आवृतं बहिर् अपि प्रसिव्न्नगण्डैर् गजैर्&lt;br&gt;&#xA;अन्तः कञ्चुकिभिः स्फूरन् मणिधरैर् अध्यासिता भूमयः ।&lt;br&gt;&#xA;आक्रान्तं महिषीभिर् एव शयनं त्वद्विद्विषां मन्दिरे&lt;br&gt;&#xA;राजन् सैव चिरन्तनप्रणयिनीशून्येऽपि राज्यस्थितिः ॥१५९६॥&lt;/p&gt;&#xA;&lt;p&gt;योगेश्वरस्य । (सु।र। १४०३, स्व् २५६९, सू।मु। ९७।७८, कुवल्, प्। १६१)&lt;/p&gt;&#xA;&lt;p&gt;वन्यो हस्ती स्फटिकघटिते भित्तभोगेषु बिम्बं&lt;br&gt;&#xA;दृष्ट्वा रुष्टः प्रतिगज इति त्वद्द्विषां मन्दिरेषु ।&lt;br&gt;&#xA;दन्ताघाताकुलितदशनस् तत् पुनर् वीक्षमाणो&lt;br&gt;&#xA;मन्दं मन्दं स्पृशति करिणीशङ्कया साहसाङ्कः ॥१५९७॥&lt;/p&gt;&#xA;&lt;p&gt;वेतालस्य ।&lt;/p&gt;&#xA;&lt;p&gt;रन्ध्रे सन्न्यस्तदृष्टिः क्षितिनिहिततनुः क्रीडसंलीनपुच्छः&lt;br&gt;&#xA;प्रत्याशायोजितात्मा ग्रहणपरिणतः स्तब्धकर्णो विशङ्कः ।&lt;br&gt;&#xA;सङ्कोचाबद्धदेहो नियमितचरणः प्रस्फुरच्छ्मश्रुजालः&lt;br&gt;&#xA;शून्ये राजन् विडालस् तव रिपुभवने मूषिकान् उच्छिनत्ति ॥१५९८॥&lt;/p&gt;</description>
    </item>
    <item>
      <title>०४७ यशः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/047_yashaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/047_yashaH/</guid>
      <description>&lt;p&gt;मूलं फणाः फणिपतेर् गगनं च मध्यः&lt;br&gt;&#xA;शाखा दिशो जलधिमण्डलम् आलवालम् ।&lt;br&gt;&#xA;त्रैलोक्यनाथ तव देव यशोद्रुमस्य&lt;br&gt;&#xA;तारागणाः सुमनसः फलम् इन्दुबिम्बम् ॥१६०१॥&lt;/p&gt;&#xA;&lt;p&gt;श्रीहनूमतः ।&lt;/p&gt;&#xA;&lt;p&gt;मातुः स्वेदमयं ततान पृथुकः क्रोडेन धात्र्याम् असौ&lt;br&gt;&#xA;रागाढ्यस् तरुणः पुरन्दरपुरस्त्रीन्यस्तकण्ठग्रहः ।&lt;br&gt;&#xA;ज्यायान् अप्य् अभिनत्पितामहपदं नित्याविनीतस् तनू&lt;br&gt;&#xA;जन्मा ते यशसां गणस् तदुचितव्रीडोऽसि तत्कीर्तने ॥१६०२॥&lt;/p&gt;&#xA;&lt;p&gt;छित्तपस्य । (सू।मु। ९७।३९)&lt;/p&gt;&#xA;&lt;p&gt;बद्धो नैष न लङ्घितो न मथितः पीतो न वा बाडव&lt;br&gt;&#xA;व्यग्रो नापि यशोमयो यदुपतेर् अम्लायमानोऽम्बुधिः ।&lt;br&gt;&#xA;अब्धींल् लब्धपराभवानधरयन्न् अर्वाग् अथोऽर्वीभृतः&lt;br&gt;&#xA;कुर्वन् गर्वविलङ्घितावधिर् अधि ब्रह्माण्डम् आरोहति ॥१६०३॥&lt;/p&gt;</description>
    </item>
    <item>
      <title>०४८ सवीर्ययशः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/048_savIryayashaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/048_savIryayashaH/</guid>
      <description>&lt;p&gt;न तच् चित्रं चित्ते विततकरवालोग्ररसनो&lt;br&gt;&#xA;महीभारं सोढुं भुजभुजगराजः प्रभवति ।&lt;br&gt;&#xA;यद् उद्भूतेनेदं नवविसलतातन्तुशुचिना&lt;br&gt;&#xA;यशोन्रिमोकेण स्थगितम् अवनीमण्डलम् अभूत् ॥१६०६॥&lt;/p&gt;&#xA;&lt;p&gt;सङ्घश्रियः । (सु।र। १०१३)&lt;/p&gt;&#xA;&lt;p&gt;श्रीमन्पातालकुक्षिम्भरिभरितसुरस्थानम् अम्भोधिरोधो&lt;br&gt;&#xA;रोधि क्ष्माशोधि शुद्धं प्रसरति यद् इदं त्वद्यशस् तत् किम् आहुः ।&lt;br&gt;&#xA;तद् ब्रूमस् त्वत्प्रतापानलमिलनकृतक्वाथसम्भारदूर&lt;br&gt;&#xA;स्फारोत्तालोऽयम् अभ्रंलिहलहरिभरो वर्धते दुग्धसिन्धुः ॥१६०७॥&lt;/p&gt;&#xA;&lt;p&gt;श्रीकण्ठस्य ।&lt;/p&gt;&#xA;&lt;p&gt;चन्द्राभैर् भवतो यशोभिर् अमलैर् विस्तारितायां दिशि&lt;br&gt;&#xA;ज्योत्स्नायां तव वैरिवर्गवदने विश्रान्तम् अन्धं तमः ।&lt;br&gt;&#xA;किं च भ्रूतिलकान्तपातमिलितश्रीभारसंवर्धित&lt;br&gt;&#xA;प्रेमाणि प्रहसन्ति बन्धुकुमुदान्य् आमोदवन्ति स्फुटम् ॥१६०८॥&lt;/p&gt;&#xA;&lt;p&gt;गोसोकस्य ।&lt;/p&gt;&#xA;&lt;p&gt;दृष्टं सङ्गरसाक्षिभिर् निगदितं वैतालिकश्रेणिभिर्&lt;br&gt;&#xA;न्यस्तं चेतसि खञ्जनैः सुकविभिः काव्येषु सञ्चारितम् ।&lt;br&gt;&#xA;उत्कीर्णं कुशलैः प्रशस्तिषु सदा गीतं च नाकेषदां&lt;br&gt;&#xA;दानैर् निर्जितवैरिवीर भवतश् चन्द्रावदातं यशः ॥१६०९॥&lt;/p&gt;</description>
    </item>
    <item>
      <title>०४९ प्रशस्तयशः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/049_prashastayashaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/049_prashastayashaH/</guid>
      <description>&lt;p&gt;आक्षिप्ता चामरश्रीः प्रसभम् अपहृतः पौण्डरीको विलासः&lt;br&gt;&#xA;प्रच्छन्नो वीरकम्बुः समजनि विहितः कण्ठभाराय हारः ।&lt;br&gt;&#xA;लुप्तो हासप्रकाशः कम् अपि परिभवं प्रापितः पुष्पराशिश्&lt;br&gt;&#xA;चन्द्राभैर् यद्यशोभिः प्रतिधरणिभुजां निह्नुता किं च कीर्तिः ॥१६११॥&lt;/p&gt;&#xA;&lt;p&gt;श्रीमत्केशवसेनदेवस्य ।&lt;/p&gt;&#xA;&lt;p&gt;अम्भोधिक्षिप्तमुक्तारुचिहरिचरणोद्गीर्णगङ्गाम्बुतुल्यं&lt;br&gt;&#xA;कालिन्दीफेनकान्तिस्फुरितफणधरोन्मुक्तनिर्मोकरोचिः ।&lt;br&gt;&#xA;कर्णाटीकुन्तलान्तर्विगलितसुमनोदामरम्यं समन्ताच्&lt;br&gt;&#xA;छ्रीखण्डालेपलक्ष्मीम् उपनयति यशो यस्य खड्गप्रसूतम् ॥१६१२॥&lt;/p&gt;&#xA;&lt;p&gt;जलचन्द्रस्य ।&lt;/p&gt;&#xA;&lt;p&gt;भूचक्रं कियद् एतद् आवृतम् अभूद् यद् वामनस्याङ्घ्रिणा&lt;br&gt;&#xA;नागानां कियद् आस्पदं यदुरसा लङ्घन्ति गूढाङ्घ्रयः ।&lt;br&gt;&#xA;एकाहाद् यद् अनूरुर् अञ्चति कियन् मात्रं तद् अप्य् अम्बरं&lt;br&gt;&#xA;यस्येतीव यशो ह्रिया त्रिभुवनं व्याप्यापि नो तृप्यति ॥१६१३॥&lt;/p&gt;</description>
    </item>
    <item>
      <title>०५० कीर्तिः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/050_kIrtiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/050_kIrtiH/</guid>
      <description>&lt;p&gt;का त्वं, कुन्तलमल्लकीर्तिर्, अहह क्वासि स्थिता, न क्वचित्&lt;br&gt;&#xA;सख्यस् तास् तव कुत्र कुत्र वद वाग् लक्ष्मीस् रुचः सम्प्रति ।&lt;br&gt;&#xA;वाग् याता चतुराननस्य वदनं लक्ष्मीर् मुरारेर् उरः&lt;br&gt;&#xA;कान्तिर् मण्डलम् ऐन्दवं मम पुनर् नाद्यापि विश्रामभूः ॥१६१६॥&lt;/p&gt;&#xA;&lt;p&gt;छित्तपस्य । (सु।र। १००५)&lt;/p&gt;&#xA;&lt;p&gt;रामः सैन्यसमन्वितः कृतशिलासेतुर् यद् अम्भोनिधेः&lt;br&gt;&#xA;पारं लङ्घितवान् पुरा तद् अधुना नाश्चर्यम् उत्पादयेत् ।&lt;br&gt;&#xA;एकाकिन्य् अपि सेतुबन्धरहितान् सप्तापि वारां निधीन्&lt;br&gt;&#xA;हेलाभिस् तव देव कीर्तिवनिता यस्मात् समुल्लङ्घति ॥१६१७॥&lt;/p&gt;&#xA;&lt;p&gt;तस्यैव । (सु।र। १०१२)&lt;/p&gt;&#xA;&lt;p&gt;किं वृत्तान्तैः परगृहगतैः किन्तु नाहं समरथस्&lt;br&gt;&#xA;तूष्णीं स्थातुं प्रकृतिमुखरो दाक्षिणात्यस्वभावः ।&lt;br&gt;&#xA;देशे देशे विपणिषु तथा चत्वरे पानगोष्ठ्याम्&lt;br&gt;&#xA;उन्मत्तेव भ्रमति भवतो वल्लभा हन्त कीर्तिः ॥१६१८॥&lt;/p&gt;</description>
    </item>
    <item>
      <title>०५१ सवीर्यकीर्तिः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/051_savIryakIrtiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/051_savIryakIrtiH/</guid>
      <description>&lt;p&gt;वीरक्षीरसमुद्रसान्द्रलहरीलावण्यलक्ष्मीमुसस्&lt;br&gt;&#xA;त्वत्कीर्तेस् तुलनां कलङ्कमलिनो धत्ते कथं चन्द्रमाः ।&lt;br&gt;&#xA;स्याद् एवं त्वदरातिसौधशिखरप्रोद्भूतशष्पाङ्कुर&lt;br&gt;&#xA;ग्रासव्यग्रमनाः पतेद् यदि पुनस् तस्याङ्कशायी मृगः ॥१६२१॥&lt;/p&gt;&#xA;&lt;p&gt;शाक्यरक्षितस्य । (सू।मु। ९७।३०)&lt;/p&gt;&#xA;&lt;p&gt;निःसृत्याहवसागराद् अथ पुनः संसृत्य पृथ्वीतलं&lt;br&gt;&#xA;कृत्वाधो हिमशैलम् ईश्वरशिरःशीतांशुलेखाम् अपि ।&lt;br&gt;&#xA;गङ्गेव स्मृतजन्मभूमिर् अमरैः साश्चर्यम् आलोकिता&lt;br&gt;&#xA;कीर्तिस् ते प्रतिलोमलङ्घितवियद्ब्रह्माण्डम् आरोहति ॥१६२२॥&lt;/p&gt;&#xA;&lt;p&gt;वाक्पतेः । (सू।मु। ९७।४४)&lt;/p&gt;&#xA;&lt;p&gt;आसीद् उप्तं यद् एतद् रणभुवि भवता वैरिमातङ्गकुम्भान्&lt;br&gt;&#xA;मुक्ताबीजं विमुक्तं त्रिजगति जनयामास कीर्तिद्रुमं ते ।&lt;br&gt;&#xA;शेषो मूलं प्रकाण्डं हिमगिरिर् उदधिर् दुग्धपूरालवालं&lt;br&gt;&#xA;ज्योत्स्ना शाखाप्रतानः कुसुमम् उडुचया यस्य चन्द्रः फलं च ॥१६२३॥&lt;/p&gt;</description>
    </item>
    <item>
      <title>०५२ प्रशस्तकीर्तिः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/052_prashastakIrtiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/052_prashastakIrtiH/</guid>
      <description>&lt;p&gt;अन्तःसन्तोषबाष्पैः स्थगयति नयनं न श्रुतिभ्रंशभीरुर्&lt;br&gt;&#xA;नाङ्गेनानस्तिरोमा रचयति पुलकश्रेणिम् आनन्दकन्दाम् ।&lt;br&gt;&#xA;न क्षोणीभङ्गभीरुः कलयति च शिरःकम्पनं तन् न विद्मः&lt;br&gt;&#xA;शृण्वन्न् एतस्य कीर्तीः कथम् उरगपतिः प्रीतिम् आविष्करोति ॥१६२६॥&lt;/p&gt;&#xA;&lt;p&gt;कविपण्डितश्रीहर्षस्य । (न्च् १२।३९, सू।मु। ९७।२४)&lt;/p&gt;&#xA;&lt;p&gt;क्षीरोदन्वान् अलीकः कपटमयतनुस् त्र्यम्बकस्याट्टहासो&lt;br&gt;&#xA;मिथ्यानीहारसम्पत्त्रिभुवनविवरे कृत्रिमा पौर्णमासी ।&lt;br&gt;&#xA;संवृत्ताम्भोदवृन्दस्फुरदूरुकरकासारसन्देहदायी&lt;br&gt;&#xA;दायादः कुन्दभासां दिशि विदिशि बभौ यस्य कीर्तिप्रतानः ॥१६२७॥&lt;/p&gt;&#xA;&lt;p&gt;वसुकल्पस्य ।&lt;/p&gt;&#xA;&lt;p&gt;कैलासे निह्नुतश्रीः परिफितवपुः पार्वणः श्वेतभानुः&lt;br&gt;&#xA;शेषः प्रच्छन्नवेशः कलयति न रुचिं जाह्नवीवारिवेणिः ।&lt;br&gt;&#xA;पीतः क्षीराम्बुराशिः प्रसभम् अपहृतः कुञ्जरो देवभर्तुर्&lt;br&gt;&#xA;यत्कीर्तीनां विवर्तैर् अजनि स भगवान् एकदन्तोऽप्य् अदन्तः ॥१६२८॥&lt;/p&gt;</description>
    </item>
    <item>
      <title>०५३ कीर्तिगीतिः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/053_kIrtigItiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/053_kIrtigItiH/</guid>
      <description>&lt;p&gt;लीलालोलकराङ्गुलीहतिरणद्वीणागुणप्रोच्चरद्&lt;br&gt;&#xA;गान्धारध्वनिसंवदन्मृदुकलास्निग्धस्वरोद्गारिभिः ।&lt;br&gt;&#xA;लोलन्मौलिक्भिर् अर्धमीलितलसन्नेत्रैर् बलद्भूलतैर्&lt;br&gt;&#xA;गीयन्ते गगनेचरैः सुरपतेर् अग्रे भवत्कीर्तयः ॥१६३१॥&lt;/p&gt;&#xA;&lt;p&gt;सुरभेः ।&lt;/p&gt;&#xA;&lt;p&gt;भोगीन्द्रः प्रमदोत्तरङ्गमुरगीसङ्गीतगोष्ठीषु ते&lt;br&gt;&#xA;कीर्तिं देव शृणोतु विंशतिशती यच् चक्षुषां वर्तते ।&lt;br&gt;&#xA;रक्ताभिः सुरसुन्दरीभिर् अभितो गीतां तु कर्णद्वयी&lt;br&gt;&#xA;दुःस्थः श्रोष्यति नाम किं स हि सहस्राक्षो न चक्षुःश्रवाः ॥१६३२॥&lt;/p&gt;&#xA;&lt;p&gt;मुरारेः । (अर् ७।७९; स्व् २६३८)&lt;/p&gt;&#xA;&lt;p&gt;गीयन्ते यदि पन्नगीभिर् अनिशं त्वत्कीर्तयस् तद् वयं&lt;br&gt;&#xA;तुष्टा एव परं तु चेतसि चमत्कारोऽयम् आरोहति ।&lt;br&gt;&#xA;तासां तादृशभावभङ्गिवलना संस्थानसन्दर्शिनि&lt;br&gt;&#xA;व्यालेन्द्रे रसधूतमूर्धनि महीचक्रं पुनर् भ्रङ्क्ष्यते ॥१६३३॥&lt;/p&gt;</description>
    </item>
    <item>
      <title>०५४ उच्चावचचाटुः</title>
      <link>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/054_uchchAvachachATuH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/sridharadasa-sadukti-karnamRtam/3_chATupravAhaH/054_uchchAvachachATuH/</guid>
      <description>&lt;p&gt;अभ्युद्धृता वसुमती दलितं रिपूरः&lt;br&gt;&#xA;क्रीडीकृता बलवता बलिराजलक्ष्मीः ।&lt;br&gt;&#xA;एकत्र जन्मनि कृतं तदनेन यूना&lt;br&gt;&#xA;जन्मत्रये यद् अकरोत् पुरुषः पुराणः ॥१६३६॥&lt;/p&gt;&#xA;&lt;p&gt;श्रीहनूमतः । (स।क।आ। १।९८, व् ४७१, सू।मु। ९७।५)&lt;/p&gt;&#xA;&lt;p&gt;कर्णं चक्षुर् अजीगणत् तव पितुस् तातः पिता ते पुनः&lt;br&gt;&#xA;शक्त्याधारकुमारम् अप्य् अजगणत् तं कातरत्वेन सः ।&lt;br&gt;&#xA;देवोऽगान् महिषीति पश्यति जगत् त्व् एवं विवेक्तुं पुनः&lt;br&gt;&#xA;प्रागल्भ्यं प्रथयन्ति वस् तद् अपि च प्रज्ञाधनाः साधवः ॥१६३७॥&lt;/p&gt;&#xA;&lt;p&gt;विद्यापतेः ।&lt;/p&gt;&#xA;&lt;p&gt;प्रभुर् असि वयं मालाकारव्रतव्यवसायिनो&lt;br&gt;&#xA;वचनकुसुमं तेनास्माभिस् तवादरढौकितम् ।&lt;br&gt;&#xA;यदि तद्गुणं कण्ठे मा धास् तथोरसि मा कृथा&lt;br&gt;&#xA;नवम् इति कियत् कर्णौ धेहि क्षणं फलतु श्रमः ॥१६३८॥&lt;/p&gt;</description>
    </item>
  </channel>
</rss>
