+++
title = "०२५ कविः"

+++


त्रैलोक्यम् उदरे विष्णोस् तादृग् एव व्यवस्थितम् ।  
तादृग् अन्यादृग् अप्य् अस्ति हृदये तु महाकवेः ॥२१२१॥  


वसुकल्पस्य ।  


यन् नेत्रैस् त्रिभिर् ईक्षते न गिरिशो नाष्टाभिर् अप्य् अब्जभूः  
सक्न्दो द्वादशभिस् तथा न मघवा चक्षुःसहस्रेण यत् ।  
सम्भूयापि जगत्त्रयस्य नयनैर् द्रष्टुं न यत् पार्यते   
प्रत्याहृत्य दृशौ समाहितधियः पश्यन्ति तत्पण्डिताः ॥२१२२॥  


शालिकनाथस्य । (सु।र। १२४९)  


उदन्वच्छिन्ना भूः स च निधिरपां योजनशतं  
सदा पान्थः पूषा गगनपरिमाणं कलयति ।  
इति प्रायो भावाः स्फुरदवधिमुद्रामुकुलिताः  
सतां प्रज्ञोन्मेषः पुनर् अयम् असीमा विजयते ॥२१२३॥  


राजशेखरस्य । (बा।रा। १।८, स्व् ३२२, सा।द। उन्देर् ७।४, सु।र। १२२३)  


निधानं विद्यानां कुलगृहम् अपारस्य यशसः  
कला सम्पद्रत्नव्रततिविटपानां सुरतरुः ।  
शुचि क्षौणीन्द्राणां सुचरितकथादर्पणतलं  
प्रकृत्या गम्भीरः कविर् इति हि शब्दो विजयते ॥२१२४॥  


कस्यचित् ।  


॥२१२५॥ नास्त्य् अत्र श्लोकः ।  


