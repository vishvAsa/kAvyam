---
title: दुर्वासनाप्रतिकारादशकम् विद्यारण्यविरचितम्

---
  
दुर्वासनाप्रतिकारादशकम्   


<details open><summary>विश्वास-प्रस्तुतिः</summary>

प्रातर् वैदिक-कर्मतस् तद् अनु सद्-वेदान्त-सच्चिन्तया  
पश्चाद् भारत--मोक्ष-धर्म-कथया वासिष्ठ-रामायणात् ।   
सायं भागवतार्थ-तत्त्व-कथया रात्रौ निदिध्यासनात्  
कालो **गच्छतु** नः शरीर-भरणं प्रारब्ध-कण्ठार्पितम् ॥ १॥
</details>

<details><summary>मूलम्</summary>

प्रातर्वैदिककर्मतस्तदनु सद्वेदान्तसच्चिन्तया  
पश्चाद्भारतमोक्षधर्मकथया वासिष्ठरामायणात् ।  var  धर्ममननात्  
सायं भागवतार्थतत्त्वकथया रात्रौ निदिध्यासनात्  var  दिव्यकथया  
कालो गच्छतु नः शरीरभरणं प्रारब्धकण्ठार्पितम् ॥ १॥
</details>



<details open><summary>विश्वास-प्रस्तुतिः</summary>

अ-ज्ञानं **त्यज** हे मनो मम सदा ब्रह्मात्म-सद्-भावनात्  
सङ्कल्पान् अखिलानपि **त्यज** जगन्-मिथ्यात्व-सम्भावनात् ।  
कामं साधन-साधनाश्रम-परिध्यानाद्+++(=??)+++ अजस्रं **त्यज**  
क्रोधं तु क्षमया सदा **जहि** बलाल् लोभं तु सन्तोषतः ॥ २॥
</details>

<details><summary>मूलम्</summary>

अज्ञानं त्यज हे मनो मम सदा ब्रह्मात्मसद्भावनात्  
var  मनोऽपि च सदा ब्रह्मात्मसम्भावनात्  
सङ्कल्पानखिलानपि त्यज जगन्मिथ्यात्वसम्भावनात् ।  
कामं साधनसाधनाश्रमपरिध्यानादजस्रं त्यज  
क्रोधं तु क्षमया सदा जहि बलाल्लोभं तु सन्तोषतः ॥ २॥
</details>


<details open><summary>विश्वास-प्रस्तुतिः</summary>

जिह्वोपस्थसुखभ्रमं त्यज मनः पर्यन्तदुःखेक्षणात्  
पारुष्यं मृदुभाषणात्त्यज वृथालापश्रमं मौनतः ।  
दुस्सङ्गं त्यज साधुसङ्गमबलाद्गर्वं तु भङ्गेक्षणात्  
निन्दादुःखमनिन्द्यदेवमुनिभिर्निन्दाकथासंस्कृतेः ॥ ३॥
</details>

<details><summary>मूलम्</summary>

जिह्वोपस्थसुखभ्रमं त्यज मनः पर्यन्तदुःखेक्षणात्  
पारुष्यं मृदुभाषणात्त्यज वृथालापश्रमं मौनतः ।  
दुस्सङ्गं त्यज साधुसङ्गमबलाद्गर्वं तु भङ्गेक्षणात्  
निन्दादुःखमनिन्द्यदेवमुनिभिर्निन्दाकथासंस्कृतेः ॥ ३॥
</details>


<details open><summary>विश्वास-प्रस्तुतिः</summary>

**निद्रां** सात्त्विक-वस्तु-सेवनतया, **स्वप्नं** सदा जागरात्  
रोगान् जीर्ण-मिताशनाद्, दैन्यं महा-धैर्यतः ।+++(5)+++  
अर्थानर्थ-परिग्रहं **त्यज** वृथा संसर्ग-सन्त्यागतः  
स्त्रीवाञ्छां **त्यज** दोष-दर्शन-बलाद्, दुःखं सुखात्मेक्षणात् ॥ ४॥
</details>

<details><summary>मूलम्</summary>

निद्रां सात्त्विकवस्तुसेवनतया स्वप्नं सदा जागरात्  var  सेवकतया  
रोगान् जीर्णमिताशनाद्दैन्यं महाधैर्यतः ।  
अर्थानर्थपरिग्रहं त्यज वृथा संसर्गसन्त्यागतः  
स्त्रीवाञ्छां त्यज दोषदर्शनबलाद्दुःखं सुखात्मेक्षणात् ॥ ४॥
</details>


<details open><summary>विश्वास-प्रस्तुतिः</summary>

दारासक्तिम् अन्-आदरात्, सुत-धनासक्तिं त्व् अनित्यत्वतः  
स्नेहं मोह-विसर्जनात्, करुणया नैष्ठुर्यम् अन्तस् **त्यज** ।  
औदासीन्य-समाश्रयात् **त्यज** सुह्रुन्-मित्रारि-दुर्वासनाः  
सर्वानर्थ-करान् दशेन्द्रिय-रिपून् एकान्त-वासाज् जहि ॥ ५॥
</details>

<details><summary>मूलम्</summary>

दारासक्तिमनादरात्सुतधनासक्तिं त्वनित्यत्वतः  
स्नेहं मोहविसर्जनात्करुणया नैष्ठुर्यमन्तस्त्यज ।  
औदासीन्यसमाश्रयात्त्यज सुह्रुन्मित्रारिदुर्वासनाः  
सर्वानर्थकरान् दशेन्द्रियरिपूनेकान्तवासाज् जहि ॥ ५॥
</details>


<details open><summary>विश्वास-प्रस्तुतिः</summary>

आलस्यं त्वरया, श्रमं श्रम-धिया, तन्द्रीं समुत्थानतः  
भेदं भ्रान्त्य्-अ-भेद-दर्शन-बलात्, तां मिथ्यात्वतः सत्यताम् ।  
मर्मोक्तिं निज-मर्म-कर्म-कथया, क्रोधं स्व-साम्येक्षणात्  
आक्रोशं कुशलोक्तिततश् च, मनश् छिन्द्यप्रमादो+++(=??)+++ भयम् ॥ ६॥
</details>

<details><summary>मूलम्</summary>

आलस्यं त्वरया श्रमं श्रमधिया तन्द्रीं समुत्थानतः  
भेदं भ्रान्त्यभेददर्शनबलात्तां मिथ्यात्वतः सत्यताम् ।  
मर्मोक्तिं निजमर्मकर्मकथया क्रोधं स्वसाम्येक्षणात्  
आक्रोशं कुशलोक्तितश् च मनश्छिन्द्यप्रमादो भयम् ॥ ६॥
</details>


<details open><summary>विश्वास-प्रस्तुतिः</summary>

भूतार्थ-स्मरणं वृथा-भ्रम-धिया, प्राप्तं तु हानेक्षणात्+++(5)+++  
भाव्य्-अर्थ-व्यसनं सदा **त्यज** मनः-प्रारब्ध-चोद्येक्षणात् ।  
शिष्टाशिष्ट-जन-क्रियास् **त्यज** वृथा-कष्टानुसन्धानतः  
स्नेहाद् द्वेष-मतिं सदा **त्यज** जनं भस्मांस् तथा संस्मृतेः ॥ ७॥
</details>

<details><summary>मूलम्</summary>

भूतार्थस्मरणं वृथा भ्रम धिया प्राप्तं तु हानेक्षणात्  
भव्यर्थव्यसनं सदा त्यज मनः प्रारब्धचोद्येक्षणात् ।  
शिष्टाशिष्टजनक्रियास्त्यज वृथाकष्टानुसन्धानतः  
स्नेहाद्द्वेषमतिं सदा त्यज जनं भस्मांस्तथा संस्मृतेः ॥ ७॥
</details>


<details open><summary>विश्वास-प्रस्तुतिः</summary>

अध्यात्मादि-भवं सदा **त्यज** मनस्-तापं स्वभावेक्षणात्  
वैषम्यं सम-भावतः, पर-कथा-विक्षेपम् अक्षोभतः ।  
धिक्-कारादिभव तु दुःखम् अनिशं तद्-योग्यता-भावनात्,  
तज्-ज्ञातज्-ज्ञ--शिशून् **क्षमस्व** कृपया कर्म-क्षया-ताडनम्+++(=??)+++ ॥ ८॥
</details>

<details><summary>मूलम्</summary>

अध्यात्मादिभवं सदा त्यज मनस्तापं स्वभावेक्षणात्  
वैषम्यं समभावतः परकथाविक्षेपमक्षोभतः ।  
धिक्कारादिभवन्तु दुःखमनिशं तद्योग्यता भावनात्  
तज्ज्ञातज्ज्ञ शिशून्क्षमस्व कृपया कर्मक्षयाताडनम् ॥ ८॥
</details>

<details open><summary>विश्वास-प्रस्तुतिः</summary>

आयुर् **गच्छति** पेटिकाम् इव जलं **सन्त्यज्य** देहं जवात्  
गच्छन्तीन्द्रिय-शक्तयोऽपि कुलटा यद्वन् नरं निर्धनम् ।+++(5)+++  
प्रज्ञा **गच्छति** दावदाहसमये नीडं मृगी-पक्षिवत्  
**ज्ञात्वा** स-त्वरम् **आश्रय** मात्म-पदवीं+++(=??)+++, देहं वृथा मा कृथाः ॥ ९॥  
</details>

<details><summary>मूलम्</summary>

आयुर्गच्छति पेटिकामिव जलं सन्त्यज्यदेहं जवात्  var  पेटिकाजलमिव त्यक्तैव देहं  
गच्छन्तीन्द्रियशक्तयोऽपि कुलटा यद्वन्नरं निर्धनम् ।  
प्रज्ञां गच्छति धावदाहसमये नीडं मृगीपक्षिवत्  
 var  प्रज्ञा गच्छति दावदाहसमये श्रेणी मृगीणामिव  
ज्ञात्वा सत्वरमाश्रयमात्मपदवीं देहं वृथा मा कृथाः ॥ ९॥  
</details>



<details open><summary>विश्वास-प्रस्तुतिः</summary>

धैर्यैरावत--शान्ति-धेनु--दमना--मन्दार-वृक्षं सदा  
मैत्र्य्-आद्य्-अप्सरसं विवेक-तुरगं सन्तोष--चिन्ता-मणिम् ।  
आत्म-ज्ञान-महाऽमृतं सम-रसं वैराग्य-चन्द्रोदयम्  
वेदान्तार्णवम् **आश्रयन्न्** अनुदिनं **सेवस्व** मुक्ति-श्रियम् ॥ १०॥
</details>

<details><summary>मूलम्</summary>

धैर्यैरावतशान्तिधेनुदमना मन्दारवृक्षं सदा  
मैत्र्याद्यप्सरसं विवेकतुरगं सन्तोषचिन्तामणिम् ।  
आत्मज्ञानमहामृतं समरसं वैराग्यचन्द्रोदयम्  var  नैराश्यचन्द्रोदयम्  
वेदान्तार्णवमाश्रयन्ननुदिनं सेवस्व मुक्तिश्रियम् ॥ १०॥
</details>

<details open><summary>विश्वास-प्रस्तुतिः</summary>

प्रसादाद् दक्षिणामूर्तेः  
श‍ृत्य्-आचार्य-प्रसादतः ।  
दुर्वासना-प्रतीकार-  
दशकं रचितं मया ॥  
</details>

<details><summary>मूलम्</summary>

प्रसादाद्दक्षिणामूर्तेः श‍ृत्याचार्य प्रसादतः ।  
दुर्वासनाप्रतीकारदशकं रचितं मया ॥  
</details>


॥ इति श्रीविद्यारण्यमुनिकृतं दुर्वासनाप्रतिकारदशकं सम्पूर्णम्॥  
