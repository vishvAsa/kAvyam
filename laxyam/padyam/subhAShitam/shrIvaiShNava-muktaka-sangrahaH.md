+++
title = "श्रीवैष्णव-मुक्तक-सङ्ग्रहः"

+++
॥ अनेकविषयमुक्तश्लोकाः ॥  


<details open><summary>विश्वास-प्रस्तुतिः</summary>

यस्य प्रसाद-कलया बधिरः शृणोति  
पङ्गुः प्रधावति, जवेन च वक्ति मूकः ।  
अन्धः प्रपश्यति, सुतं लभते च वन्ध्या  
तं देवम् एव वरदं शरणं गतोऽस्मि ॥१ ॥
</details>

<details><summary>मूलम्</summary>

यस्य प्रसादकलया बधिरः शृणोति  
पङ्गुः प्रधावति जवेन च वक्ति मूकः ।  
अन्धः प्रपश्यति सुतं लभते च वन्ध्या  
तं देवमेव वरदं शरणं गतोऽस्मि ॥१ ॥
</details>


<details open><summary>विश्वास-प्रस्तुतिः</summary>

आशैलाद् अद्रि-कन्या-चरण-किसलय-न्यास-धन्योपकण्ठात्  
आ-रक्षो-नीत-सीता-मुख-कमल-समुल्लास-हेतोश् च सेतोः।  
आ च प्राच्य-प्रतीच्य-क्षिति-धर-युगलाच् चन्द्र-सूर्यावतंसात्  
मीमांसा-शास्त्र-युग्म--श्रम-विमल-मना मृग्यतां मादृशोऽन्यः ॥२ ॥
</details>

<details><summary>विश्वास-टिप्पनी</summary>

यामुनप्रौढोक्ती राजसभायां वादारम्भ इति श्रूयते। 
</details>


<details><summary>मूलम्</summary>

आशैलादद्रिकन्याचरणकिसलयन्यासधन्योपकण्ठात्  
आरक्षोनीतसीतामुखकमलसमुल्लासहेतोश्च सेतोः।  
आचप्राच्यप्रतीच्यक्षितिधरयुगलाच्चन्द्रसूर्यावतंसात्  
मीमांसाशास्त्रयुग्मश्रमविमलमना मृग्यतां मादृशोऽन्यः ॥२ ॥
</details>


<details open><summary>विश्वास-प्रस्तुतिः</summary>

न वयं कवयस् तु केवलं  
न वयं केवल-तन्त्रपारगाः।  
अपि तु प्रतिवादि-वारण-  
प्रकटाटोप-विपाटन-क्षमाः॥ ३॥
</details>

<details><summary>विश्वास-टिप्पनी</summary>

यामुनप्रौढोक्ती राजसभायां वादारम्भ इति श्रूयते।
</details>

<details><summary>मूलम्</summary>

न वयं कवयस्तु केवलं  
न वयं केवलतन्त्रपारगाः।  
अपि तु प्रतिवादिवारण  
प्रकटाटोपविपाटनक्षमाः॥ ३॥
</details>


<details open><summary>विश्वास-प्रस्तुतिः</summary>

वन्दे गोविन्द-तातौ, मुनिम् अथ मनवै लक्ष्मणार्यं महान्तं  
ध्यायेयं यामुनार्यं मम हृदि तनवै, रामम् एवाभियायाम्।  
पद्माक्षं प्रेक्षिषीय, प्रथमम् अपि मुनिं नाथम् ईडे, शठारिं  
स्तौमि, प्रेक्षेय लक्ष्मीं, शरणम् अशरणः श्रीधरं संश्रयेयम् ॥ ४॥
</details>

<details><summary>मूलम्</summary>

वन्दे गोविन्दतातौ मुनिमथ मनवै लक्ष्मणार्यं महान्तं  
ध्यायेयं यामुनार्यं मम हृदि तनवैराममेवाभियायाम्।  
पद्माक्षं प्रेक्षिषीय प्रथममपि मुनि नाथमीडे शठारि  
स्तौमि प्रेक्षेय लक्ष्मीं शरणमशरणः श्रीधरं संश्रयेयम् ॥ ४॥
</details>


<details open><summary>विश्वास-प्रस्तुतिः</summary>

त्वं मेऽहं मे कुतस् तत् तद् अपि कुत इदं वेदमूलप्रमाणात्  
एत च्चानादिसिद्धादनुभवविभवात् सोऽपि साक्रोश एव ।  
क्वाक्रोशः कस्य गीतादिषु मम विदितः कोऽत्र साक्षी सुधीः स्यात्  
हन्त! त्वत्पक्षपाती स इति नृकलहे मृग्यमध्यस्थवत्त्वम् ॥ ५॥
</details>

<details><summary>मूलम्</summary>

त्वं मेऽहं मे कुतस्तत् तदपि कुत इदं वेदमूलप्रमाणात्  
एत च्चानादिसिद्धादनुभवविभवात् सोऽपि साक्रोश एव ।  
क्वाक्रोशः कस्य गीतादिषु मम विदितः कोऽत्र साक्षी सुधीः स्यात्  
हन्त! त्वत्पक्षपाती स इति नृकलहे मृग्यमध्यस्थवत्त्वम् ॥ ५॥
</details>


<details open><summary>विश्वास-प्रस्तुतिः</summary>

अविद्यातो देवे परिबृढतया वा विदितया स्वभक्तेः  
भूम्ना वा जगति गतिमन्यामविदुषाम् ।  
गतिर्गम्यश्चासौ हरि रिति जितन्ताह्वयमनो:  
रहस्यं व्याजहे स खलु भगवान् शौनकमुनिः ॥६ ॥
</details>

<details><summary>मूलम्</summary>

अविद्यातो देवे परिबृढतया वा विदितया स्वभक्तेः  
भूम्ना वा जगति गतिमन्यामविदुषाम् ।  
गतिर्गम्यश्चासौ हरि रिति जितन्ताह्वयमनो:  
रहस्यं व्याजहे स खलु भगवान् शौनकमुनिः ॥६ ॥
</details>


<details open><summary>विश्वास-प्रस्तुतिः</summary>

पुरा सूत्रै या॑सः श्रुतिशतशिशेऽर्थं ग्रथितवान्  
विववे तं श्राव्यं वकुलधरतामेत्य स पुनः ।  
उभावेतौ ग्रन्थौ घटयितु मलं युक्तिभि-  
रसौ पुनर्जज्ञे रामावरज इति स ब्रह्ममुकुरः॥७ ॥
</details>

<details><summary>मूलम्</summary>

पुरा सूत्रै या॑सः श्रुतिशतशिशेऽर्थं ग्रथितवान्  
विववे तं श्राव्यं वकुलधरतामेत्य स पुनः ।  
उभावेतौ ग्रन्थौ घटयितु मलं युक्तिभि-  
रसौ पुनर्जज्ञे रामावरज इति स ब्रह्ममुकुरः॥७ ॥
</details>


<details open><summary>विश्वास-प्रस्तुतिः</summary>

अर्वाञ्चो यत्पदसरसिजद्वन्द्व माश्रित्य पूर्वे  
मूर्जा यस्यान्वय मुपगता देशिका मुक्ति मापुः ।  
सोऽयं रामानुजमुनि रपि स्वीयमुक्तिं करस्थां  
यत्सम्बन्धा दमनुत कथं वर्ण्यते कूरनाथः ॥८ ॥
</details>

<details><summary>मूलम्</summary>

अर्वाञ्चो यत्पदसरसिजद्वन्द्व माश्रित्य पूर्वे  
मूर्जा यस्यान्वय मुपगता देशिका मुक्ति मापुः ।  
सोऽयं रामानुजमुनि रपि स्वीयमुक्तिं करस्थां  
यत्सम्बन्धा दमनुत कथं वर्ण्यते कूरनाथः ॥८ ॥
</details>


<details open><summary>विश्वास-प्रस्तुतिः</summary>

श्रीमद्वारवरं महद्धि बलिपीठाग्नं फणीन्द्रह्रदं  
गोपीनां रमणं वराहवपुषं श्रीभट्टनाथं मुनिम् ।  
श्रीमन्तं शठवैरिणं कलिरिपुं श्रीभक्तिसारं मुनि  
पूर्ण लक्ष्मणयोगिनं मुनिवरा नाद्या नथ द्वारपौ ॥ ९ ॥
</details>

<details><summary>मूलम्</summary>

श्रीमद्वारवरं महद्धि बलिपीठाग्नं फणीन्द्रह्रदं  
गोपीनां रमणं वराहवपुषं श्रीभट्टनाथं मुनिम् ।  
श्रीमन्तं शठवैरिणं कलिरिपुं श्रीभक्तिसारं मुनि  
पूर्ण लक्ष्मणयोगिनं मुनिवरा नाद्या नथ द्वारपौ ॥ ९ ॥
</details>


<details open><summary>विश्वास-प्रस्तुतिः</summary>

श्रीमन्मज्जनमण्डपं सरसिजां हेतीशभोगीश्वरी  
रामं नीलमणिं महानसवर तायं नृसिंहं प्रभुम् ।  
सेनान्यं करिभूधरं तदुपरि श्रीपुण्यकोट्यां हरिं  
तन्मध्ये वरदं रमासहचरं वन्दे तदीयैर्वृतम् ॥१० ॥
</details>

<details><summary>मूलम्</summary>

श्रीमन्मज्जनमण्डपं सरसिजां हेतीशभोगीश्वरी  
रामं नीलमणिं महानसवर तायं नृसिंहं प्रभुम् ।  
सेनान्यं करिभूधरं तदुपरि श्रीपुण्यकोट्यां हरिं  
तन्मध्ये वरदं रमासहचरं वन्दे तदीयैर्वृतम् ॥१० ॥
</details>


<details open><summary>विश्वास-प्रस्तुतिः</summary>

काषायशोभि कमनीयशिखानिवेशं  
दण्डत्रयोज्ज्वलकरं विमलोपवीतम्।  
उद्यद्दिनेशनिभमुल्लसदूर्ध्वपुण्ड्रं  
रूपं तवास्तु यतिराज! दृशो ममाग्रे ॥११ ॥
</details>

<details><summary>मूलम्</summary>

काषायशोभि कमनीयशिखानिवेशं  
दण्डत्रयोज्ज्वलकरं विमलोपवीतम्।  
उद्यद्दिनेशनिभमुल्लसदूर्ध्वपुण्ड्रं  
रूपं तवास्तु यतिराज! दृशो ममाग्रे ॥११ ॥
</details>


<details open><summary>विश्वास-प्रस्तुतिः</summary>

एतानि तानि भुवनत्रयपावनानि  
संसाररोग शकलीकरणौषधानि ।  
जिह्वातले मम लिखानि यथा शिलायां  
रामानुजेति चतुराण्यमृताक्षराणि ॥१२ ॥
</details>

<details><summary>मूलम्</summary>

एतानि तानि भुवनत्रयपावनानि  
संसाररोग शकलीकरणौषधानि ।  
जिह्वातले मम लिखानि यथा शिलायां  
रामानुजेति चतुराण्यमृताक्षराणि ॥१२ ॥
</details>


<details open><summary>विश्वास-प्रस्तुतिः</summary>

नमः प्रणवशोभितं नवकषायखण्डाम्बरं  
त्रिदण्डपरिमण्डितं त्रिविधतत्त्वनिर्वाहकम्।  
दयाञ्चितदृगञ्चलं दलितवादि वाग्वैभवं  
शमादिगुणसागरं शरणमेमि रामानुजम् ॥ १३ ॥
</details>

<details><summary>मूलम्</summary>

नमः प्रणवशोभितं नवकषायखण्डाम्बरं  
त्रिदण्डपरिमण्डितं त्रिविधतत्त्वनिर्वाहकम्।  
दयाञ्चितदृगञ्चलं दलितवादि वाग्वैभवं  
शमादिगुणसागरं शरणमेमि रामानुजम् ॥ १३ ॥
</details>


<details open><summary>विश्वास-प्रस्तुतिः</summary>

न चेद् रामानुजेत्येषा चतुरा चतुरक्षरी।  
कामवस्थां प्रपद्यन्ते जन्तवो हन्त! मादृशः॥  
पुण्याम्भोजविकासाय पापध्वान्तक्षयाय च  
श्रीमानाविरभूद्भूमौ रामानुजदिवाकरः॥१४ ॥
</details>

<details><summary>मूलम्</summary>

न चेद् रामानुजेत्येषा चतुरा चतुरक्षरी।  
कामवस्थां प्रपद्यन्ते जन्तवो हन्त! मादृशः॥  
पुण्याम्भोजविकासाय पापध्वान्तक्षयाय च  
श्रीमानाविरभूद्भूमौ रामानुजदिवाकरः॥१४ ॥
</details>


<details open><summary>विश्वास-प्रस्तुतिः</summary>

तृणीकृतविरिञ्चादिनिरङ्कुशविभूतयः।  
रामानुजपदाम्भोजसमाश्रयणशालिनः॥  
सत्यं सत्यं पुनस्सत्यं यतिराजो जगद्गुरुः।  
स एव सर्वलोकानामुद्धर्ता नास्ति संशयः॥१५ ॥
</details>

<details><summary>मूलम्</summary>

तृणीकृतविरिञ्चादिनिरङ्कुशविभूतयः।  
रामानुजपदाम्भोजसमाश्रयणशालिनः॥  
सत्यं सत्यं पुनस्सत्यं यतिराजो जगद्गुरुः।  
स एव सर्वलोकानामुद्धर्ता नास्ति संशयः॥१५ ॥
</details>


<details open><summary>विश्वास-प्रस्तुतिः</summary>

देवाधीशनृसिंहपाण्डवमहादूतप्रवालप्रभान्  
श्रीवैकुण्ठपतिं त्रिविक्रमहरिं नीरेशमेघेश्वरौ ।  
नीलव्योमविभुं महोरगहरिं ज्योत्स्नेन्दुवक्त्रं हरिं  
चोरेशं कृतचिन्तभक्तहृदयावासं मुकुन्दाह्वयम् ॥ १६ ॥
</details>

<details><summary>मूलम्</summary>

देवाधीशनृसिंहपाण्डवमहादूतप्रवालप्रभान्  
श्रीवैकुण्ठपतिं त्रिविक्रमहरिं नीरेशमेघेश्वरौ ।  
नीलव्योमविभुं महोरगहरिं ज्योत्स्नेन्दुवक्त्रं हरिं  
चोरेशं कृतचिन्तभक्तहृदयावासं मुकुन्दाह्वयम् ॥ १६ ॥
</details>


<details open><summary>विश्वास-प्रस्तुतिः</summary>

कामावासपतिं नृकेसरिवरं दीपप्रकाशप्रभुं  
श्रीयुक्ताष्टभुजास्पदेशमनघं श्रीमद्यथोक्तक्रियम् ।  
इत्यष्टादशदिव्यमङ्गलवपुर्देवान् सरोयोगिना  
साकं निस्तुलकाञ्च्यभिख्यनगरीनाथान् नमामस्सदा॥१७ ॥
</details>

<details><summary>मूलम्</summary>

कामावासपतिं नृकेसरिवरं दीपप्रकाशप्रभुं  
श्रीयुक्ताष्टभुजास्पदेशमनघं श्रीमद्यथोक्तक्रियम् ।  
इत्यष्टादशदिव्यमङ्गलवपुर्देवान् सरोयोगिना  
साकं निस्तुलकाञ्च्यभिख्यनगरीनाथान् नमामस्सदा॥१७ ॥
</details>

॥ इति अनेकविषयमुक्तश्लोकाः ॥