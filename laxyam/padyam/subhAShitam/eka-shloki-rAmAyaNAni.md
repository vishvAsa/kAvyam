+++
title = "एक-श्लोकि-रामायणानि"
unicode_script = "devanagari"
+++

One-verse Ramayanas
September 21, 2022 Kushagra Aniket 0 Comments 12:50 am

एकश्लोकिरामायणसङ्ग्रहः-

## रामकर्णामृतम्
प्रसिद्धः-

<details open><summary>विश्वास-प्रस्तुतिः</summary>

आदौ राम-तपोवनादि-गमनं हत्वा मृगं काञ्चनं  
वैदेही-हरणं जटायु-मरणं सुग्रीव-सम्भाषणम्।  
वालेर् निर्दलनं समुद्र-तरणं लङ्का-पुरी-दाहनं  
पश्चाद् रावण--कुम्भ-कर्ण--हननम् एतद् +धि रामायणम्॥१
</details>

<details><summary>मूलम्</summary>

आदौ रामतपोवनादिगमनं हत्वा मृगं काञ्चनं  
वैदेहीहरणं जटायुमरणं सुग्रीवसम्भाषणम्।  
वालेर्निर्दलनं समुद्रतरणं लङ्कापुरीदाहनं  
पश्चाद्रावणकुम्भकर्णहननमेतद्धि रामायणम्॥१
</details>  
 

## श्रीमच्छङ्कराचार्य-प्रणीत आत्मबोधः
<details open><summary>विश्वास-प्रस्तुतिः</summary>

तीर्त्वा मोहार्णवं हत्वा  
राग-द्वेषादि-राक्षसान्।  
योगी शान्ति-समायुक्त  
आत्मारामो विराजते॥२
</details>

<details><summary>मूलम्</summary>

तीर्त्वा मोहार्णवं हत्वा रागद्वेषादिराक्षसान्।  
योगी शान्तिसमायुक्त आत्मारामो विराजते॥२
</details>  

## श्रीनित्यानन्दमिश्रः
<details open><summary>विश्वास-प्रस्तुतिः</summary>

देवान् सान्त्वयते, भुवि प्रभवते, शैवं धनुर् भञ्जते,  
सीताम् उद्वहते, जनान् रमयते, पित्रे वनं गच्छते।  
साधून् मोचयते, कपीन् सुखयते, लङ्केश्वरं संघ्नते,  
भक्तान् नन्दयते, दशोद्यम-कृते रामाय तस्मै नमः॥३
</details>

<details><summary>मूलम्</summary>

देवान् सान्त्वयते भुवि प्रभवते शैवं धनुर्भञ्जते  
सीतामुद्वहते जनान् रमयते पित्रे वनं गच्छते।  
साधून्मोचयते कपीन् सुखयते लङ्केश्वरं संघ्नते  
भक्तान्नन्दयते दशोद्यमकृते रामाय तस्मै नमः॥३
</details>  

## राधावल्लभत्रिपाठी
<details open><summary>विश्वास-प्रस्तुतिः</summary>

रामो दाशरथिर् जगाम विपिनं, सत्यं पितू रक्षयन्,  
भार्याम् अस्य जहार राक्षसपती, रामेण चासौ हतः।  
वृत्तं वस्तुत एदद् एव कविभिर् नाना-प्रबन्धैर् मुहुर्  
विस्तारं गमितं तथा **प्रगुणितं जातं च रामायणम्**॥४
</details>

<details><summary>मूलम्</summary>

रामो दाशरथिर्जगाम विपिनं सत्यं पितू रक्षयन्  
भार्यामस्य जहार राक्षसपती रामेण चासौ हतः।  
वृत्तं वस्तुत एददेव कविभिर्नानाप्रबन्धैर्मुहु-  
र्विस्तारं गमितं तथा प्रगुणितं जातं च रामायणम्॥४
</details>  

## कुशाग्रानिकेतः
<details open><summary>विश्वास-प्रस्तुतिः</summary>

प्रादुर्भावो मुरारेर् दश-रथ-सदने चाप-भङ्गो विवाहो  
वैदेह्याश् चाऽप-हारो विजन-वन-तले वानराधीश-मैत्री।  
वालेर् नाशः प्रदाहो दश-वदन-पुरः सेतु-बन्धः समुद्रे  
रक्षो-ध्वंसश् च सङ्ख्ये, नृप-जनक-सुता-सङ्गमो राज्यलाभः॥६
</details>

<details><summary>मूलम्</summary>

प्रादुर्भावो मुरारेर्दशरथसदने चापभङ्गो विवाहो  
वैदेह्याश्चापहारो विजनवनतले वानराधीशमैत्री।  
वालेर्नाशः प्रदाहो दशवदनपुरः सेतुबन्धः समुद्रे  
रक्षोध्वंसश्च सङ्ख्ये नृपजनकसुतासङ्गमो राज्यलाभः॥६
</details>  

<details open><summary>विश्वास-प्रस्तुतिः</summary>

आदौ कोशल-धाम्नि मन्थर-मतिर् धर्म-च्युता मन्थरा  
कैकेयी कपटोन्मुखा रघुपतिर् दत्ताटवीशासनः।  
पौलस्त्येन हृता ततो जनक-जा, निद्रां गते स्वानुजे,  
रक्षो-वंश-विमर्दनं च विहितं सूत्रेण ते शारदे॥५ 

+++(सरस्वतीस्तोत्रात् तस्य)+++
</details>

<details><summary>मूलम्</summary>

आदौ कोशलधाम्नि मन्थरमतिर् धर्मच्युता मन्थरा  
कैकेयी कपटोन्मुखा रघुपतिर् दत्ताटवीशासनः।  
पौलस्त्येन हृता ततो जनकजा निद्रां गते स्वानुजे  
रक्षोवंशविमर्दनं च विहितं सूत्रेण ते शारदे॥५
</details>  

