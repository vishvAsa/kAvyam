<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;06 नवरसप्रकरणम् on काव्ये विश्वासटिप्पन्यः</title>
    <link>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/</link>
    <description>Recent content in &#43;06 नवरसप्रकरणम् on काव्ये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/index.xml" rel="self" type="application/rss+xml" />
    <item>
      <title>०२ वीररसनिर्देशः</title>
      <link>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/02_vIrarasanirdeshaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/02_vIrarasanirdeshaH/</guid>
      <description>&lt;p&gt;भर्तुः पिण्डानृणकरो यशःक्रयमहापणः।&lt;br&gt;&#xA;सुराङ्गनास्वयंग्राहो रम्यः कालोऽयमागतः॥ 1 ॥&lt;br&gt;&#xA;प्रायेण सुकरं दानं प्रायेण सुकरं तपः।&lt;br&gt;&#xA;प्राणानपेक्षी व्यापारः पुनर्वीरस्य दुष्करः॥ 2 ॥&lt;br&gt;&#xA;मा भैष्ट नैते निस्त्रिंशा नीलोत्पलदलत्विषः।&lt;br&gt;&#xA;एते वीरावलोकिन्या लक्ष्म्या नवनवभ्रमाः॥ 3 ॥&lt;br&gt;&#xA;खड्गास्तिष्ठन्तु मत्तेभकुम्भकूटाट्टहासिनः।&lt;br&gt;&#xA;एकदोर्दण्डशेषेऽपि कः सहेत पराभवम्॥ 4 ॥&lt;br&gt;&#xA;हतेऽभिमन्यौ क्रुद्धेन तत्र पार्थेन संयुगे।&lt;br&gt;&#xA;अक्षौहिणीः सप्त हत्वा हतो राजा जयद्रथः॥ 5 ॥&lt;br&gt;&#xA;लोहितायति चादित्ये त्वरमाणो धनंजयः।&lt;br&gt;&#xA;पञ्चविंशतिसाहस्रान्निजघान महारथान्॥ 6 ॥&lt;br&gt;&#xA;रथेभ्यो गजवाजिभ्यः सङ्ग्रामे वीरसङ्कराः।&lt;br&gt;&#xA;पतिताः पात्यमानाश्च दृश्यन्तेऽर्जुनताडिताः॥ 7 ॥&lt;br&gt;&#xA;पूर्णे शतसहस्रे द्वे पदातीनां नरोत्तमः।&lt;br&gt;&#xA;प्रजज्वाल रणे भीष्मो विधूम इव पावकः॥ 8 ॥&lt;br&gt;&#xA;आकर्णपलितः श्यामो वयसा शीतिपञ्चकः।&lt;br&gt;&#xA;रणे पर्यचरद्द्रोणो वृद्धः षोडशवर्षवत्॥ 9 ॥&lt;br&gt;&#xA;लक्ष्मणो लघुसन्धानो दूरपाती च राघवः।&lt;br&gt;&#xA;कर्णो दृढप्रहारी च पार्थस्यैते त्रयो गुणाः॥ 10 ॥&lt;br&gt;&#xA;न कालस्य न शक्रस्य न विष्णोर्वित्तदस्य च।&lt;br&gt;&#xA;श्रूयन्ते तानि कर्माणि यानि युद्धे हनूमतः॥ 11 ॥&lt;br&gt;&#xA;सप्तषष्टि हताः कोट्यो वानराणां तरस्विनाम्।&lt;br&gt;&#xA;पश्चिमेनाह्नःशेषेण मेघनादेन सायकैः॥ 12 ॥&lt;br&gt;&#xA;धृतधनुषि शौर्यशालिनि शैला न नमन्ति यत्तदाश्चर्यम्।&lt;br&gt;&#xA;रिपुसंज्ञकेषु गणना कैव वराकेषु काकेषु॥ 13 ॥&lt;br&gt;&#xA;जीवन्नेव मृतोऽसौ यस्य जनो वीक्ष्य वदनमन्योन्यम्।&lt;br&gt;&#xA;कृतमुखभङ्गो दूरात्करोति निर्देशमङ्गुल्या॥ 14 ॥&lt;br&gt;&#xA;रविमणिरपि निश्चेष्टः पादैस्तिग्मद्युतेर्मनाक्पृष्टः।&lt;br&gt;&#xA;ज्वलतितरामिति को वा मन्युं सोढुं क्षमो मानी॥ 15 ॥&lt;br&gt;&#xA;छिन्नेऽपि शस्त्रभिन्नेऽप्यापत्पतितेऽपि निर्विशेषेऽपि।&lt;br&gt;&#xA;हनुमति कृतप्रतिज्ञे दैवमदैवं यमोऽप्ययमः॥ 16 ॥&lt;br&gt;&#xA;लोकः शुभस्तिष्ठतु तावदन्यः पराङ्मुखानां समरेषु पुंसाम्।&lt;br&gt;&#xA;पत्न्योऽपि तेषां न ह्रिया मुखानि पुरः सखीनामपि दर्शयन्ति॥ 17 ॥&lt;br&gt;&#xA;हा तात तातेति सवेदनार्तः क्वणञ्छकृन्मूत्रकफानुलिप्तः।&lt;br&gt;&#xA;वरं मृतः किं भवने किमाजौ सन्दष्टदन्तच्छदभीमवक्त्रः॥ 18 ॥&lt;br&gt;&#xA;संमूर्च्छितं संयुगसम्प्रहारैः पश्यन्ति सुप्तप्रतिबुद्धतुल्यम्।&lt;br&gt;&#xA;आत्मानमङ्गेषु सुराङ्गनानां मन्दाकिनीमारुतवीजिताङ्गम्॥ 19 ॥&lt;br&gt;&#xA;कश्चिद्द्विषत्खड्गहृतोत्तमाङ्गः सद्यो विमानप्रभुतामुपेत्य।&lt;br&gt;&#xA;वामाङ्गसंसक्तसुराङ्गनः स्वं नृत्यत्कबन्धं समरे ददर्श॥ 20 ॥&lt;br&gt;&#xA;ते क्षत्त्रियाः कुण्डलिनो युवानः परस्परं सायकविक्षताङ्गाः।&lt;br&gt;&#xA;कुम्भेषु लग्नाः सुषुपुर्गजानां कुचेषु लग्ना इव कामिनीनाम्॥ 21 ॥&lt;br&gt;&#xA;भूरेणुदिग्धान्नवपारिजातमालारजोवासितबाहुमध्याः।&lt;br&gt;&#xA;गाढं शिवाभिः परिरभ्यमाणाः सुराङ्गनाश्लिष्टभुजान्तरालाः॥ 22 ॥&lt;br&gt;&#xA;सलीलयातानि न भर्तुरभ्रमोर्न चित्रमुच्चैःश्रवसः पदक्रमम्।&lt;br&gt;&#xA;अनुद्रुतः संयति येन केवलं बलस्य शत्रुः प्रशशंस शीघ्रताम्॥ 23 ॥&lt;br&gt;&#xA;कोऽप्येष खण्डितशिरा विकसन्मुखश्रीः प्रारब्धताण्डवविधिः सुरकामिनीभिः।&lt;br&gt;&#xA;आलोक्यते निजकराभिनयानुरूपव्यापारितेक्षणनिवेदितसत्त्वसारः॥ 24 ॥&lt;br&gt;&#xA;स्त्रीषु प्रवीरजननी जननी तवैव देवी स्वयं भगवती गिरिजापि यस्य।&lt;br&gt;&#xA;त्वद्दोर्वशीकृतविशाखमुखावलोकव्रीडाविदीर्णहृदया स्पृहयाम्बभूव॥ 25 ॥&lt;br&gt;&#xA;शस्त्रीकृतस्तरुवरः कपिपुङ्गवेन लङ्केशवक्षसि मृणालमृदुः पपात।&lt;br&gt;&#xA;तत्र स्थितैश्च कुसुमैः कुसुमेषुरेनं सीतावियोगविधुरं दृढमाजघान॥ 26 ॥&lt;br&gt;&#xA;दृष्टिस्तृणीकृतजगत्त्रयसत्वसारा धीरोद्धता नमयतीव गतिर्धरित्रीम्।&lt;br&gt;&#xA;कौमारकेऽपि गिरिवद्गुरुतां दधानो वीरो रसः किमयमेत्युत दर्प एषः॥ 27 ॥&lt;br&gt;&#xA;अप्राकृतस्य चरितातिशयैश्च दृष्टैरत्यद्भुतैरपहृतस्य ततापि नास्था।&lt;br&gt;&#xA;कोऽप्येष वीरशिशुकाकृतिरप्रमेयमाहात्म्यसारसमुदायमयः पदार्थः॥ 28 ॥&lt;br&gt;&#xA;समरविहरदस्माद्भल्लनिष्पातभिन्नप्रतिनरपतिभिन्नाद्भास्वता बिम्बमध्यात्।&lt;br&gt;&#xA;वयमहह धरायां पातयामः पताकावसनपवनलोलं वारि दिव्यापगायाः॥ 29 ॥&lt;br&gt;&#xA;वयस्याः क्रोष्टारः प्रतिशृणुत बद्धोऽञ्जलिरयं किमप्याकाङ्क्षामः क्षरति न तथा वीरचरितम्।&lt;br&gt;&#xA;मृतानामस्माकं भवति परवश्यं वपुरिदं भवद्भिः कर्तव्यं नहि नहि पराचीनचरणम्॥ 30 ॥&lt;br&gt;&#xA;कपोले जानक्याः करिकलभदन्तद्युतिमुषि स्मरस्मेरं गण्डोड्डमरपुलकं जटाजूटग्रन्थिं द्रढयसि रघूणां परिवृढः॥ 31 ॥&lt;br&gt;&#xA;महासेनो यस्य प्रमदयमदंष्ट्रासहचरैः शरैर्मुक्तो जीवन्द्विरिव शरजन्मा समभवत्।&lt;br&gt;&#xA;इमां च क्षत्राणां भुजवनमहादुर्गविषमामयं वीरो धीमानजयदुदविंशान्वसुमतीम्॥ 32 ॥&lt;br&gt;&#xA;पुरोजन्मा नाद्य प्रभृति मम रामः स्वयमहं न पुत्रः पौत्रो वा रघुकुलभुवां च क्षितिभुजाम्।&lt;br&gt;&#xA;अधीरं धीरं वा कलयतु जनो मामयमयं मया बद्धो दुष्टद्विजदमनदीक्षापरिकरः॥ 33 ॥&lt;br&gt;&#xA;चापाचार्यस्त्रिपुरविजयी कार्तवीर्यो विजेयः शस्त्रव्यस्तः सदनमुदधिर्भूरियं &lt;sup id=&#34;fnref:1&#34;&gt;&lt;a href=&#34;#fn:1&#34; class=&#34;footnote-ref&#34; role=&#34;doc-noteref&#34;&gt;1&lt;/a&gt;&lt;/sup&gt;हन्तकारः।&lt;br&gt;&#xA;अस्त्वेवैतत्किमु कृतवतो रेणुकाकण्ठबाधां बद्धस्पर्धस्तव परशुना लज्जते चन्द्रहासः॥ 34 ॥&lt;/p&gt;</description>
    </item>
    <item>
      <title>०३ करुणारसनिर्देशः</title>
      <link>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/03_karuNArasanirdeshaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/03_karuNArasanirdeshaH/</guid>
      <description>&lt;p&gt;अस्याः कुसुमशय्यापि कोमलाङ्ग्या रुजाकरी।&lt;br&gt;&#xA;साधिशेते कथं देवी ज्वलान्तीमधुना चिताम्॥ 1 ॥&lt;br&gt;&#xA;साक्षान्मघवतः पौत्रः पुत्रो गाण्डीवधन्वनः।&lt;br&gt;&#xA;स्वस्रीयो वासुदेवस्य तं गृध्राः पर्युपासते॥ 2 ॥&lt;br&gt;&#xA;असहायः सहायार्थी मामनुध्यातवान्ध्रुवम्।&lt;br&gt;&#xA;पीड्यमानः शरैस्तीक्ष्णैर्द्रोणद्रौणिकृपादिभिः॥ 3 ॥&lt;br&gt;&#xA;मितं ददाति हि पिता मितं भ्राता मितं सुतः।&lt;br&gt;&#xA;अमितस्य हि दातारं भर्तारं का न शोचति॥ 4 ॥&lt;br&gt;&#xA;अथ बद्धजटे रामे सुमन्त्रे गृहमागते।&lt;br&gt;&#xA;त्यक्तो राजा सुतत्यागादविश्वस्तैरिवासुभिः॥ 5 ॥&lt;br&gt;&#xA;देशे देशे कलत्राणि देशे दशे च बान्धवाः।&lt;br&gt;&#xA;तं देशं नैव पश्यामि यत्र भ्राता सहोदरः॥ 6 ॥&lt;br&gt;&#xA;प्रियस्य सुहृदो यत्र मम तत्रैव सम्भवः।&lt;br&gt;&#xA;भूयादमुष्य भूयोऽपि भूयासमनुसञ्चरः॥ 7 ॥&lt;br&gt;&#xA;विकृन्ततीव मर्माणि देहं शोषयतीव मे।&lt;br&gt;&#xA;दहतीवान्तरात्मानं क्रूरः शोकाग्निरुत्थितः॥ 8 ॥&lt;br&gt;&#xA;अविशीर्णकान्तपात्रे नव्यदशे सुमुखि सम्भृतस्नेहे।&lt;br&gt;&#xA;मद्गेहदीपकलिके कथमुपयातासि निर्वाणम्॥ 9 ॥&lt;br&gt;&#xA;वत्स गच्छ मम वाचिकमेतद्रामचन्द्रचरणे कथयेथाः।&lt;br&gt;&#xA;आवयोरिव भवेदनुरागो नावयोरिव विधिः प्रतिकूलः॥ 10 ॥&lt;br&gt;&#xA;शैशवात्प्रभृति योषितां प्रियैः सौहृदादपृथगाशयां प्रियाम्।&lt;br&gt;&#xA;छद्मना परिददामि मृत्यवे सौनिको गृहशकुन्तिकामिव॥ 11 ॥&lt;br&gt;&#xA;शीलानि ते चन्दनशीतलानि श्रुतानि भूमीतलविश्रुतानि।&lt;br&gt;&#xA;तथापि जीर्णौ पितरावतस्मिन् विहाय हा वत्स कथं प्रयासि॥ 12 ॥&lt;br&gt;&#xA;वनी मुनीनामटवी तरूणां दरी गिरीणां तु गवेषितैव।&lt;br&gt;&#xA;अतः परं लक्ष्मण पक्ष्मलाक्षीं प्राणा बहिर्भूय गवेषयन्तु॥ 13 ॥&lt;br&gt;&#xA;अर्थो हि कन्या परकीय एव तामद्य सम्प्रेष्य परिग्रहीतुः।&lt;br&gt;&#xA;जातो ममायं विशदः प्रकामं प्रत्यर्पितन्यास इवान्तरात्मा॥ 14 ॥&lt;br&gt;&#xA;गृहिणीसचिवः सखी मिथः प्रियशिष्या ललिते कलाविधौ।&lt;br&gt;&#xA;करुणाविमुखेन मृत्युना हरता त्वां वद किं न मे हृतम्॥ 15 ॥&lt;br&gt;&#xA;अपहस्तितबान्धवे त्वया विहितं साहसमस्य तृष्णया।&lt;br&gt;&#xA;तदिहानपराधिनि प्रिये सखि कोऽयं करुणोज्झितक्रमः॥ 16 ॥&lt;br&gt;&#xA;विपिने क्व जटानिबन्धनं तव चेदं क्व मनोहरं वपुः।&lt;br&gt;&#xA;अनयोर्घटनाविधेः स्फुटं तनु खड्गेन शिरीषकर्तनम्॥ 17 ॥&lt;br&gt;&#xA;मदेकपुत्रा जननी जरातुरा नवप्रसूतिर्वरटा तपस्विनी।&lt;br&gt;&#xA;गतिस्तयोरेष जनस्तमर्दयन्नहो विधे त्वां करुणा रुणद्धि न॥ 18 ॥&lt;br&gt;&#xA;मदर्थसन्दष्टमृणालमन्थरः प्रियः कियद्दूर इति त्वयोदिते।&lt;br&gt;&#xA;विलोकयन्त्या रुदतोऽथ पक्षिणः प्रिये स कीदृग्भविता तव क्षणः॥ 19 ॥&lt;br&gt;&#xA;इयमियं मयदानवनन्दिनी त्रिदशनाथजितः प्रसवस्थली।&lt;br&gt;&#xA;किमपरं दशकन्धरगेहिनी त्वयि करोति करद्वययोजनम्॥ 20 ॥&lt;br&gt;&#xA;उत्खातदैवतमिवायतनं मुरारेरस्ताचलान्तरितसूर्यमिवान्तरिक्षम्।&lt;br&gt;&#xA;हम्मीरभूभुजि गते सुरवेश्म विश्वं पश्यामि हारमिव नायकरत्नशून्यम्॥ 21 ॥&lt;br&gt;&#xA;आदाय मांसमखिलं स्तनवर्जमङ्गान्मां मुञ्च वागुरिक यामि कुरु प्रसादम्।&lt;br&gt;&#xA;सीदन्ति शष्पकवलग्रहणानभिज्ञा मन्मार्गवीक्षणपराः शिशवो मदीयाः॥ 22 ॥&lt;br&gt;&#xA;सद्यः &lt;sup id=&#34;fnref:1&#34;&gt;&lt;a href=&#34;#fn:1&#34; class=&#34;footnote-ref&#34; role=&#34;doc-noteref&#34;&gt;1&lt;/a&gt;&lt;/sup&gt;पुरीपरिसरेऽपि शिरीष&lt;sup id=&#34;fnref:2&#34;&gt;&lt;a href=&#34;#fn:2&#34; class=&#34;footnote-ref&#34; role=&#34;doc-noteref&#34;&gt;2&lt;/a&gt;&lt;/sup&gt;मृद्वी गत्वा जवात्त्रिचतुराणि पदानि सीता।&lt;br&gt;&#xA;गन्तव्यमस्ति कियदित्यसकृद्ब्रु&lt;sup id=&#34;fnref:3&#34;&gt;&lt;a href=&#34;#fn:3&#34; class=&#34;footnote-ref&#34; role=&#34;doc-noteref&#34;&gt;3&lt;/a&gt;&lt;/sup&gt;वाणा रामाश्रुणः कृतवती प्रथमावतारम्॥ 23 ॥&lt;/p&gt;</description>
    </item>
    <item>
      <title>०४ अद्भुतरसनिर्देशः</title>
      <link>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/04_adbhutarasanirdeshaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/04_adbhutarasanirdeshaH/</guid>
      <description>&lt;p&gt;तस्मिन्युद्धे क्षणेनैव त्वरितो वानरध्वजः।&lt;br&gt;&#xA;सरथं सध्वजं साश्वं भीष्ममन्तर्दधे शरैः॥ 1 ॥&lt;br&gt;&#xA;रत्नभित्तिषु सङ्क्रान्तैः प्रतिबिम्बशतैर्वृतः।&lt;br&gt;&#xA;ज्ञातो लङ्केश्वरः कृच्छ्रादाञ्जनेयेन तत्त्वतः॥ 2 ॥&lt;br&gt;&#xA;चतुर्ष्वपि समुद्रेषु सन्ध्यामन्वास्य तत्क्षणात्।&lt;br&gt;&#xA;कक्षाक्षिप्तं निशान्ते स्वे वाली पौलस्त्यमत्यजत्॥ 3 ॥&lt;br&gt;&#xA;न केनापि श्रुतं दृष्टं वारिणा वारि शुष्यति।&lt;br&gt;&#xA;अहो गोदावरीवारा&lt;sup id=&#34;fnref:1&#34;&gt;&lt;a href=&#34;#fn:1&#34; class=&#34;footnote-ref&#34; role=&#34;doc-noteref&#34;&gt;1&lt;/a&gt;&lt;/sup&gt; भवसिन्धर्विशुष्यति॥ 4 ॥&lt;/p&gt;&#xA;&lt;p&gt;एष वन्ध्यासुतो याति &lt;sup id=&#34;fnref:2&#34;&gt;&lt;a href=&#34;#fn:2&#34; class=&#34;footnote-ref&#34; role=&#34;doc-noteref&#34;&gt;2&lt;/a&gt;&lt;/sup&gt;खपुष्पकृतशेखरः।&lt;br&gt;&#xA;&lt;sup id=&#34;fnref:3&#34;&gt;&lt;a href=&#34;#fn:3&#34; class=&#34;footnote-ref&#34; role=&#34;doc-noteref&#34;&gt;3&lt;/a&gt;&lt;/sup&gt;मृगतृष्णाम्भसि स्नातः &lt;sup id=&#34;fnref:4&#34;&gt;&lt;a href=&#34;#fn:4&#34; class=&#34;footnote-ref&#34; role=&#34;doc-noteref&#34;&gt;4&lt;/a&gt;&lt;/sup&gt;शशशृङ्गधनुर्धरः॥ 5 ॥&lt;/p&gt;&#xA;&lt;p&gt;कस्मै किं कथनीयं कस्य मनः&lt;sup id=&#34;fnref:5&#34;&gt;&lt;a href=&#34;#fn:5&#34; class=&#34;footnote-ref&#34; role=&#34;doc-noteref&#34;&gt;5&lt;/a&gt;&lt;/sup&gt;प्रत्ययो भवति।&lt;br&gt;&#xA;रमयति गोपव&lt;sup id=&#34;fnref:6&#34;&gt;&lt;a href=&#34;#fn:6&#34; class=&#34;footnote-ref&#34; role=&#34;doc-noteref&#34;&gt;6&lt;/a&gt;&lt;/sup&gt;धूटी कुञ्जकुटीरे परं ब्रह्म॥ 6 ॥&lt;/p&gt;&#xA;&lt;p&gt;चित्रं कनकलतायां पल्लव एवामृतं सूते।&lt;br&gt;&#xA;कुसुमसमुद्गमसमयो नो जाने किं परं भावि॥ 7 ॥&lt;br&gt;&#xA;अम्बुजमम्बुनि जातं न हि दृष्टं जातमम्बुजादम्बु।&lt;br&gt;&#xA;अधुना तद्विपरीतं चरणसरोजाद्विनिर्गता गङ्गा॥ 8 ॥&lt;br&gt;&#xA;जाता लता हि शैले जातु लतायां न जायते शैलः।&lt;br&gt;&#xA;अधुना तद्विपरीतं &lt;sup id=&#34;fnref:7&#34;&gt;&lt;a href=&#34;#fn:7&#34; class=&#34;footnote-ref&#34; role=&#34;doc-noteref&#34;&gt;7&lt;/a&gt;&lt;/sup&gt;कनकलतायां गिरिद्वयं&lt;sup id=&#34;fnref:8&#34;&gt;&lt;a href=&#34;#fn:8&#34; class=&#34;footnote-ref&#34; role=&#34;doc-noteref&#34;&gt;8&lt;/a&gt;&lt;/sup&gt; जातम्॥ 9 ॥&lt;/p&gt;</description>
    </item>
    <item>
      <title>०५ हास्यरसनिर्देशः</title>
      <link>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/05_hAsyarasanirdeshaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/05_hAsyarasanirdeshaH/</guid>
      <description>&lt;p&gt;जिह्वायाश्छेदनं नास्ति न तालुपतनाद्भयम्।&lt;br&gt;&#xA;निर्विशेषेण वक्तव्यं निर्लज्जः को न पण्डितः॥ 1 ॥&lt;br&gt;&#xA;परान्नं प्राप्य दुर्बुद्धे मा प्राणेषु दयां कुरु।&lt;br&gt;&#xA;दुर्लभानि परान्नानि प्राणा जन्मनि जन्मनि॥ 2 ॥&lt;br&gt;&#xA;विना मद्यं विना मांसं परस्वहरणं विना।&lt;br&gt;&#xA;विना परापकारेण &lt;sup id=&#34;fnref:1&#34;&gt;&lt;a href=&#34;#fn:1&#34; class=&#34;footnote-ref&#34; role=&#34;doc-noteref&#34;&gt;1&lt;/a&gt;&lt;/sup&gt;दिविरो दिवि रोदिति॥ 3 ॥&lt;/p&gt;&#xA;&lt;p&gt;पूर्वं चेटी ततो वेटी पश्चाद्भवति कुट्टिनी।&lt;br&gt;&#xA;सर्वोपायपरिभ्रष्टा वेश्या भवति तापसी॥ 4 ॥&lt;br&gt;&#xA;यदक्षिभ्रूलतापाङ्गैः स्त्रियः कुर्वन्ति चापलम्।&lt;br&gt;&#xA;जघनेष्वेव तत्सर्वं पतत्यनपराधिषु॥ 5 ॥&lt;br&gt;&#xA;केशलुञ्चनसाम्येऽपि हन्त पश्यैतदन्तरम्।&lt;br&gt;&#xA;उपस्थाः कीटमश्नन्ति घृतभक्तं दिगम्बराः॥ 6 ॥&lt;br&gt;&#xA;सामगायनपूतं मे नोच्छिष्टमधरं कुरु।&lt;br&gt;&#xA;उत्कण्ठितासि चेद्भद्रे वामं कर्णं दशस्व मे॥ 7 ॥&lt;br&gt;&#xA;भस्माङ्गुलिर्बकोड्डायी बालशौची तथा हिही।&lt;br&gt;&#xA;धारावर्ती चक्रवर्ती षडेते पुरषाधमाः॥ 8 ॥&lt;br&gt;&#xA;प्रेषकः प्रैष्यकः काण्डः किमेकः स्तम्भलीनकः।&lt;br&gt;&#xA;योगी तत्कालरोगी च षडेते सेवकाधमाः॥ 9 ॥&lt;br&gt;&#xA;आदौ वेश्या पुनर्दासी पश्चाद्भवति कुट्टिनी।&lt;br&gt;&#xA;सर्वोपायपरिक्षीणा वृद्धा नारी पतिव्रता॥ 10 ॥&lt;br&gt;&#xA;गता केचित्प्रबोधाय स्वयं तं कुम्भकर्णकम्।&lt;br&gt;&#xA;तदधः पवनोत्सर्गादुड्डीय पतिताः क्वचित्॥ 11 ॥&lt;br&gt;&#xA;असारे खलु संसारे सारं श्वशुरमन्दिरम्।&lt;br&gt;&#xA;हरो हिमालये शेते हरिः शेते महोदधौ॥ 12 ॥&lt;br&gt;&#xA;कमले कमला शेते हरः शेते हिमालये।&lt;br&gt;&#xA;क्षीराब्धौ च हरिः शेते मन्ये मत्कुणशङ्कया॥ 13 ॥&lt;br&gt;&#xA;बिलाद्बहिर्बिलस्यान्तःस्थितमार्जारसर्पयोः।&lt;br&gt;&#xA;मध्ये चाखुरिवाभाति पत्नीद्वययुतो नरः॥ 14 ॥&lt;br&gt;&#xA;सदा वक्रः सदा क्रूरः सदा पूजामपेक्षते।&lt;br&gt;&#xA;कन्याराशिस्थितो नित्यं जामाता दशमो ग्रहः॥ 15 ॥&lt;br&gt;&#xA;स्वयं पञ्चमुखः पुत्रौ गजाननषडाननौ।&lt;br&gt;&#xA;दिगम्बरः कथं जीवेदन्नपूर्णा न चेद्गृहे॥ 16 ॥&lt;br&gt;&#xA;उदरद्वयभरणभयादर्धाङ्गाहितदारः।&lt;br&gt;&#xA;यदि नैवं तस्य सुतः कथमद्यापि कुभारः॥ 17 ॥&lt;br&gt;&#xA;अङ्गुलिभङ्गविकल्पनविविधविवादप्रवृत्तपाण्डित्यः।&lt;br&gt;&#xA;जपचपलौष्ठः सजने ध्वानपरो नगररथ्यासु॥ 18 ॥&lt;br&gt;&#xA;मुण्डो जटिलो नग्नश्छत्त्री दण्डी कषायचीरी वा।&lt;br&gt;&#xA;भस्मस्मेरशरीरो दिशि दिशि भोगी विजृम्भते दम्भः॥ 19 ॥&lt;br&gt;&#xA;भृकुटीकुटिलललाटः कण्टकिताङ्गः कटाक्षविकटाक्षः।&lt;br&gt;&#xA;कवलयति पृथुलकवलैस्तण्डुलमचलं द्विजः क्रुद्धः॥ 20 ॥&lt;br&gt;&#xA;क्रयविक्रयकूटतुलालाघवनिक्षेपरक्षणव्याजैः।&lt;br&gt;&#xA;एते हि दिवसचौरा मुष्णन्ति महाजनं वणिजः॥ 21 ॥&lt;br&gt;&#xA;आख्यायिकानुरागी व्रजति सदा पुण्यपुस्तकं श्रोतुम्।&lt;br&gt;&#xA;इष्ट इव कृष्णसर्पैः पलायते दानधर्मेभ्यः॥ 22 ॥&lt;br&gt;&#xA;दत्त्वा दिशि दिशि दृष्टिं याचकचकितोऽवगुण्ठनं कृत्वा।&lt;br&gt;&#xA;चौर इव कुटिलचारी पलायते कुटिलरथ्याभिः॥ 23 ॥&lt;br&gt;&#xA;गणयति गगने गणकश्चन्द्रेण समागमं विशाखायाः।&lt;br&gt;&#xA;विविधभुजह्गक्रीडासक्तां गृहिणीं न जानाति॥ 24 ॥&lt;br&gt;&#xA;कलमाग्रनिर्गतमषीबिन्दुव्याजेन साञ्जनाश्रुकणैः।&lt;br&gt;&#xA;कायस्थलुण्ठ्यमाना रोदिति खिन्नेव राज्यश्रीः॥ 25 ॥&lt;br&gt;&#xA;वाचयति नान्यलिखितं लिखितमनेनापि वाचयति नान्यः।&lt;br&gt;&#xA;अयमपरोऽस्य विशेषः स्वयमपि लिखितं स्वयं न वाचयति॥ 26 ॥&lt;br&gt;&#xA;अर्थो नाम जनानां जीवितमखिलक्रियाकलापश्च।&lt;br&gt;&#xA;तं संहरन्ति धूर्ताश्छगलगला गायना लोके॥ 27 ॥&lt;br&gt;&#xA;तमसि वराकश्चौरो हाहाकारेण याति सन्त्रस्तः।&lt;br&gt;&#xA;गायनचौः कपटो हा हा कृत्वा न याति लक्ष्यं च॥ 28 ॥&lt;br&gt;&#xA;आमन्त्रणजयशब्दैः प्रतिपदहुंकारघर्घरारावैः।&lt;br&gt;&#xA;स्वयमुक्तसाधुवादैरन्तरयति गायनो गीतम्॥ 29 ॥&lt;br&gt;&#xA;मेरुः स्थितोऽतिदूरे मनुष्यभूमिं परां परित्यज्य।&lt;br&gt;&#xA;भीतो भयेन चौर्याद्घोराणां हेमकाराणाम्॥ 30 ॥&lt;br&gt;&#xA;तस्मान् महीपतीनामसम्भवे दस्युचौराणाम्।&lt;br&gt;&#xA;एकः सुवर्णकारो निग्राह्यः सर्वथा नित्यम्॥ 31 ॥&lt;br&gt;&#xA;उपभुक्तखदिरवीटकजनिताधररागभङ्गभयात्।&lt;br&gt;&#xA;पितरि मृतेऽपि हि वेश्या रोदिति हा ताततातेति॥ 32 ॥&lt;br&gt;&#xA;वर्णनदयितः कश्चिद्धनदयितो दानकर्मदयितोऽन्यः।&lt;br&gt;&#xA;रक्षादयितश्चान्यो वेश्यानां नर्मदयितोऽन्यः॥ 33 ॥&lt;br&gt;&#xA;शृणु सखि कौतुकमेकं ग्राम्येण कुकामिना यदद्य कृतम्।&lt;br&gt;&#xA;सुरतसुखमीलिताक्षी मृतेति भीतेन मुक्तास्मि॥ 34 ॥&lt;br&gt;&#xA;श्रमणः श्रावकवध्वाः सुरतविधौ दशति नाधरं दत्तम्।&lt;br&gt;&#xA;मदिराक्षिमांसभक्षणमस्मत्समये निषिद्धमिति॥ 35 ॥&lt;br&gt;&#xA;द्विजराजशेखरो यद्वृषभारूढः सदा सदारस्त्वम्।&lt;br&gt;&#xA;चक्रे हर तद्विधिना पुनरुपनयनं ललाटघटितं ते॥ 36 ॥&lt;br&gt;&#xA;विनापि तातेन विना जनन्या गजाननः शम्भुसुताभिधानः।&lt;br&gt;&#xA;विनैव शास्त्रेण विनैव वेदैर्माध्यन्दिनानामिव पाठकोऽभूत्॥ 37 ॥&lt;br&gt;&#xA;शिक्षितापि सखिभिर्ननु सीता रामचन्द्रचरणौ न ननाम।&lt;br&gt;&#xA;किं भविष्यति मुनीशवधूवद्भालरत्नमिह तद्रजसेति॥ 38 ॥&lt;br&gt;&#xA;अयं &lt;sup id=&#34;fnref:2&#34;&gt;&lt;a href=&#34;#fn:2&#34; class=&#34;footnote-ref&#34; role=&#34;doc-noteref&#34;&gt;2&lt;/a&gt;&lt;/sup&gt;पटो मे पितुरङ्गभूषणं पितामहाद्यैरुपभुक्तयौवनः।&lt;br&gt;&#xA;अलङ्करिष्यत्यथ पुत्रपौत्रकान् मयाधुना पुष्पवदेव धार्यते॥ 39 ॥&lt;/p&gt;</description>
    </item>
    <item>
      <title>०६ भयानकरसनिर्देशः</title>
      <link>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/06_bhayAnakarasanirdeshaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/06_bhayAnakarasanirdeshaH/</guid>
      <description>&lt;p&gt;इदं मघोनः कुलिशं धारासन्निहितानलम्।&lt;br&gt;&#xA;स्मरणं यस्य दैत्यस्त्रीगर्भपाताय केवलम्॥ 1 ॥&lt;br&gt;&#xA;ततः परामर्शविवृद्धमन्योर्भ्रूभङ्गदुष्प्रेक्ष्यमुखस्य तस्य।&lt;br&gt;&#xA;स्फुरन्नुदर्चिः सहसा तृतीयादक्ष्णः कृशानुः किल निष्पपात॥ 2 ॥&lt;br&gt;&#xA;विनिर्गतं मानदमात्ममन्दिराद्भवत्युपश्रुत्य यदृच्छयापि यम्।&lt;br&gt;&#xA;ससम्भ्रमेन्द्रद्रुतपातितार्गला निमीलिताक्षीव भियामरावती॥ 3 ॥&lt;br&gt;&#xA;अशक्नुवन्सोढुमधीरलोचनः सहस्ररश्मेरिव यस्य दर्शनम्।&lt;br&gt;&#xA;प्रविश्य हेमाद्रिगुहागृहान्तरं निनाय बिभ्यद्दिवसानि कौशिकः॥ 4 ॥&lt;br&gt;&#xA;महाप्रलयमारुतक्षुभितपुष्पकरावर्तकप्रचण्डघनगर्जितप्रतिरवानुकारी मुहुः।&lt;br&gt;&#xA;रवः श्रवणभैरवः स्थगितरोदसीकन्दरः कुतोऽद्य समरोदधेरयमभूतपूर्वः पुरः॥ 5 ॥&lt;br&gt;&#xA;किञ्चित्कोपकलाकलापकलनाहुंकारबिभ्रद्भ्रुवोर्विक्षेपादकरोदसौ रघुपतिर्लङ्कापतेः पत्तनम्।&lt;br&gt;&#xA;क्रन्दत्फेरु रटत्करीटु विघटद्दारु स्फुटद्गुग्गुलु प्रोत्क्रीडत्कपि निःश्वसत्फणि रणज्झिल्लि भ्रमद्द्वीपि च॥ 6 ॥&lt;br&gt;&#xA;अद्याप्युन्मदयातुधानतरुणीचञ्चत्करास्फालनव्यावल्गन्नृकपालतालरणितैर्नृत्यत्पिशाचाङ्गनाः।&lt;br&gt;&#xA;उद्गायन्ति यशांसि यस्य विततैर्नादैः प्रचण्डानिलप्रक्षुभ्यत्करिकुम्भकूटकुहरव्यक्तै रणक्षोणयः॥ 7 ॥&lt;br&gt;&#xA;गीर्वाणाः प्रतियन्ति नैव पिदधे कर्णौ सुधर्माधिपः कर्णाकर्णिकयन्ति हन्त निभृतं शंभुस्वयंभूगणाः।&lt;br&gt;&#xA;दूरादेत्य कृतान्तदूतनिवहाः स्वाकारसङ्गोपनैरुद्ग्रीवं कलयन्ति कोणपचमूनाथे शयाने रणे॥ 8 ॥&lt;br&gt;&#xA;निःशङ्कं बहिरम्ब चण्डमनसो नामानुरूपा क्रिया स्वर्वेश्यापदघर्घरस्वनवती न क्वापि रङ्गस्थली।&lt;br&gt;&#xA;किञ्चान्यद्दशकन्धराङ्घ्रियुगले कल्याणभाजि स्फुटं लङ्कायां प्रतिपक्षविक्रमयथाशङ्काकरी भ्राम्यति॥ 9 ॥&lt;br&gt;&#xA;अन्त्राकल्पचलत्पयोधरभरव्याविद्धमेघच्छटासृक्व&lt;sup id=&#34;fnref:1&#34;&gt;&lt;a href=&#34;#fn:1&#34; class=&#34;footnote-ref&#34; role=&#34;doc-noteref&#34;&gt;1&lt;/a&gt;&lt;/sup&gt;स्थामिषगृ&lt;sup id=&#34;fnref:2&#34;&gt;&lt;a href=&#34;#fn:2&#34; class=&#34;footnote-ref&#34; role=&#34;doc-noteref&#34;&gt;2&lt;/a&gt;&lt;/sup&gt;ध्नुगृध्र&lt;sup id=&#34;fnref:3&#34;&gt;&lt;a href=&#34;#fn:3&#34; class=&#34;footnote-ref&#34; role=&#34;doc-noteref&#34;&gt;3&lt;/a&gt;&lt;/sup&gt;गरुदास्फालोच्चलन्मूर्धजा।&lt;br&gt;&#xA;व्यादायाननमट्टहासविकटं दूरेण तारापथात्त्रस्यत्सिद्धपुर&lt;sup id=&#34;fnref:4&#34;&gt;&lt;a href=&#34;#fn:4&#34; class=&#34;footnote-ref&#34; role=&#34;doc-noteref&#34;&gt;4&lt;/a&gt;&lt;/sup&gt;न्ध्रिवृन्दरभसोन्मुक्तादुपक्रामति॥ 10 ॥&lt;/p&gt;</description>
    </item>
    <item>
      <title>०७ बीभत्सरसनिर्देशः</title>
      <link>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/07_bIbhatsarasanirdeshaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/07_bIbhatsarasanirdeshaH/</guid>
      <description>&lt;p&gt;प्रस्वेदमलदिग्धेन वहता मूत्रशोणितम्।&lt;br&gt;&#xA;व्रणेन विकृतेनेदं सर्वमन्धीकृतं जगत्॥ 1 ॥&lt;br&gt;&#xA;विकीर्णहरिचन्दनद्रविणि यत्र लीलालसा निपेतुरतिचञ्चलाश्चतुरकामिनीदृष्टयः।&lt;br&gt;&#xA;तदेतदुपरिभ्रमन्निबिडगृध्रजालं जनैर्लुठत्कृमि कलेवरं पिहितनासिकैर्वीक्ष्यते॥ 2 ॥&lt;br&gt;&#xA;अन्त्रैः कल्पितमङ्गसप्रतिसराः स्त्रीहस्तरक्तोत्पलव्यक्तोत्तंसभृतः पिनह्य शिरसा हृत्पुण्डरीकस्रजः।&lt;br&gt;&#xA;एताः शोणितपङ्ककुङ्कुमजुषः सम्भूय कान्तैः पिबन्त्यस्थिस्नेहसुराः कपालचषकैः प्रीताः पिशाचाङ्गनाः॥ 3 ॥&lt;br&gt;&#xA;उत्कृत्य ज्वलितां शवात्कथमपि प्रेताशनः पैशितीं पेशीमग्निमयीं निगीर्य सहसा दन्दह्यमानोदरः।&lt;br&gt;&#xA;धावत्युत्प्लवते मुहुर्निपतति प्रोत्तिष्ठति प्रेक्षते विष्वक्क्रोशति सम्पिनष्टि जठरं मुष्ट्या चलन्मस्तकः॥ 4 ॥&lt;br&gt;&#xA;अन्त्रप्रोतबृहत्कपालनलकक्रूरक्वणत्कङ्कणप्रायप्रेङ्खितभूरिभूषणरवैराघोषयन्त्यम्बरम्।&lt;br&gt;&#xA;पीतच्छर्दितरक्तकर्दमघनप्राग्भारघोरोल्लसद्व्यालोलस्तनभारभैरववपुर्दर्पोद्धतं धावति॥ 5 ॥&lt;br&gt;&#xA;रक्तं नक्तंचरौघः पिबति वमति च ग्रस्तकुन्तः शकुन्तः क्रव्यं नव्यं गृहीत्वा प्रणदति मुदितो मत्तवेतालबालः।&lt;br&gt;&#xA;क्रीडत्यव्रीडमस्मिन्रुधिरमदवशात्पूतना नूतनाङ्गी योगिन्यो मांसमेदः प्रमुदितमनसः शूरशक्तिं स्तुवन्ति॥ 6 ॥&lt;br&gt;&#xA;&lt;sup id=&#34;fnref:1&#34;&gt;&lt;a href=&#34;#fn:1&#34; class=&#34;footnote-ref&#34; role=&#34;doc-noteref&#34;&gt;1&lt;/a&gt;&lt;/sup&gt;उत्कृत्योत्कृत्य &lt;sup id=&#34;fnref:2&#34;&gt;&lt;a href=&#34;#fn:2&#34; class=&#34;footnote-ref&#34; role=&#34;doc-noteref&#34;&gt;2&lt;/a&gt;&lt;/sup&gt;कृत्तिं प्रथममथ पृथूच्छोफभूयांसि मांसान्यंसस्फि&lt;sup id=&#34;fnref:3&#34;&gt;&lt;a href=&#34;#fn:3&#34; class=&#34;footnote-ref&#34; role=&#34;doc-noteref&#34;&gt;3&lt;/a&gt;&lt;/sup&gt;क्पृष्ठपिण्डाद्यवयवसुलभान्यु&lt;sup id=&#34;fnref:4&#34;&gt;&lt;a href=&#34;#fn:4&#34; class=&#34;footnote-ref&#34; role=&#34;doc-noteref&#34;&gt;4&lt;/a&gt;&lt;/sup&gt;ग्रपूतीनि &lt;sup id=&#34;fnref:5&#34;&gt;&lt;a href=&#34;#fn:5&#34; class=&#34;footnote-ref&#34; role=&#34;doc-noteref&#34;&gt;5&lt;/a&gt;&lt;/sup&gt;जग्ध्वा।&lt;br&gt;&#xA;आत्तस्नाय्वन्त्रनेत्रः प्रकटितदशनः &lt;sup id=&#34;fnref:6&#34;&gt;&lt;a href=&#34;#fn:6&#34; class=&#34;footnote-ref&#34; role=&#34;doc-noteref&#34;&gt;6&lt;/a&gt;&lt;/sup&gt;प्रेतरङ्कः &lt;sup id=&#34;fnref:7&#34;&gt;&lt;a href=&#34;#fn:7&#34; class=&#34;footnote-ref&#34; role=&#34;doc-noteref&#34;&gt;7&lt;/a&gt;&lt;/sup&gt;करङ्कादङ्कस्थादस्थिसंस्थं &lt;sup id=&#34;fnref:8&#34;&gt;&lt;a href=&#34;#fn:8&#34; class=&#34;footnote-ref&#34; role=&#34;doc-noteref&#34;&gt;8&lt;/a&gt;&lt;/sup&gt;स्थपुटगतमपि &lt;sup id=&#34;fnref:9&#34;&gt;&lt;a href=&#34;#fn:9&#34; class=&#34;footnote-ref&#34; role=&#34;doc-noteref&#34;&gt;9&lt;/a&gt;&lt;/sup&gt;क्रव्यमव्यग्रमत्ति॥ 7 ॥&lt;/p&gt;</description>
    </item>
    <item>
      <title>०८ रौद्ररसनिर्देशः</title>
      <link>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/08_raudrarasanirdeshaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/08_raudrarasanirdeshaH/</guid>
      <description>&lt;p&gt;स रोषदष्टाधरलोहिताक्षैर्व्यक्तोर्ध्वरेखा भृकुटीर्वहद्भिः।&lt;br&gt;&#xA;तस्तार गां भल्लनिकृत्तकण्ठैर्हुंकारगर्भैर्द्विषतां शिरोभिः॥ 1 ॥&lt;br&gt;&#xA;पातालतः किमु सुधारसमानयामि निष्पीड्य चन्द्रममृतं किमु वाहरामि।&lt;br&gt;&#xA;उद्यन्तमद्य तपनं किमु वारयामि कीनाशपाशमथवा किमु चूर्णयामि॥ 2 ॥&lt;br&gt;&#xA;चञ्चत्भुजभ्रमितचण्डगदाभिघातसञ्चूर्णितोरुयुगलस्य सुयोधनस्य।&lt;br&gt;&#xA;स्त्यानावनद्धघनशोणितशोणपाणिरुत्तंसयिष्यति कचांस्तव देवि भीमः॥ 3 ॥&lt;br&gt;&#xA;&lt;sup id=&#34;fnref:1&#34;&gt;&lt;a href=&#34;#fn:1&#34; class=&#34;footnote-ref&#34; role=&#34;doc-noteref&#34;&gt;1&lt;/a&gt;&lt;/sup&gt;कृतमनुमतं दृष्टं वा यैरिदं गुरुपातकं मनुजपशुभिर्निर्मर्यादैर्भवद्भिरुदायुधै।&lt;br&gt;&#xA;&lt;sup id=&#34;fnref:2&#34;&gt;&lt;a href=&#34;#fn:2&#34; class=&#34;footnote-ref&#34; role=&#34;doc-noteref&#34;&gt;2&lt;/a&gt;&lt;/sup&gt;नरकरिपुणा सार्धं तेषां सभीमकि&lt;sup id=&#34;fnref:3&#34;&gt;&lt;a href=&#34;#fn:3&#34; class=&#34;footnote-ref&#34; role=&#34;doc-noteref&#34;&gt;3&lt;/a&gt;&lt;/sup&gt;रीटिनामहमयमसृङ्मेदोमांसैः करोमि दिशां बलिम्॥ 4 ॥&lt;/p&gt;&#xA;&lt;p&gt;यत्सत्यव्रतभङ्गभीरुमनसा यत्नेन मन्दीकृतं यद्विस्मर्तुमपीहितं शमवता शन्तिं कुलस्येच्छता।&lt;br&gt;&#xA;तद्द्यूतारणिसम्भृतं नृपसुताकेशाम्बराकर्षणैः क्रोधज्योतिरिदं महत्कुरुवने यौधिष्ठिरं जृम्भते॥ 5 ॥&lt;br&gt;&#xA;येन स्वां विनिहत्य मातरमपि क्षत्रास्रपूरासवास्वादोन्मत्तपरश्वधेन विदधे निःक्षत्रिया मेदिनी।&lt;br&gt;&#xA;यद्बाणव्रणवर्त्मनः शिखरिणः क्रौञ्चस्य हंसच्छलादद्याप्यस्थिकणाः पतन्ति स पुनः क्रुद्धो मुनिर्भार्गवः॥ 6 ॥&lt;br&gt;&#xA;देशः सोऽयमरातिशोणितजलैर्यस्मिन्ह्रदाः पूरिताः क्षत्रादेव तथाविधः परिभवस्तातस्य केशग्रहः।&lt;br&gt;&#xA;तान्येवाहितशस्त्रघस्मरगुरूण्यस्त्राणि भास्वन्ति मे यद्रामेण कृतं तदेव कुरुते द्रोणात्मजः क्रोधनः॥ 7 ॥&lt;br&gt;&#xA;यैः प्राणापहृतिः कृता मम पितुः क्रुद्धैर्युधि क्षत्रियै रामोऽहं रमणीर्विहाय बलवान्निःशेषमेषां हठात्।&lt;br&gt;&#xA;भास्वत्प्रौढकुठारकोटिघनकाकाण्डत्रुटत्कन्धरास्रोतोऽन्तःस्रुतशोणशोणितभरैः कुर्यां क्रुधां निर्वृतिम्॥ 8 ॥&lt;br&gt;&#xA;राज्ञो मानधनस्य कार्मुकभृतो दुर्योधनस्याग्रतः प्रत्यक्षं कुरु बान्धवस्य च तथा कर्णस्य शल्यस्य च।&lt;br&gt;&#xA;पीतं तस्य ममाद्य पाण्डववधूकेशाम्बराकर्षिणः कोष्णं जीवत एव तीक्ष्णकरजक्षुण्णादसृग्वक्षसः॥ 9 ॥&lt;br&gt;&#xA;स्पृष्टा येन शिरोरुहे नृपशुना पाञ्चालराजात्मजा येनास्याः परिधानमप्यपहृतं राज्ञां कुरूणां पुरः।&lt;br&gt;&#xA;यस्योरःस्थलशोणितासवमहं पातुं प्रतिज्ञातवान् सोऽयं मद्भुजपञ्जरे निपतितः संरक्ष्यतां कौरवाः॥ 10 ॥&lt;br&gt;&#xA;रक्तोत्फुल्लविशाललोलनयनः कम्पोत्तराङ्गो मुहुर्मुक्त्वा कर्णमपेतभीर्धृतधनुर्बाणो हरेः पश्यतः।&lt;br&gt;&#xA;आध्मातः कटुकोक्तिभिः स्वमसद्दोर्विक्रमं कीर्तयन्नंसास्फोटपटुर्युधिष्ठिरमसौ हन्तुं प्रविष्टोऽर्जुनः॥ 11 ॥&lt;br&gt;&#xA;त्रैलोक्यत्रा&lt;sup id=&#34;fnref:4&#34;&gt;&lt;a href=&#34;#fn:4&#34; class=&#34;footnote-ref&#34; role=&#34;doc-noteref&#34;&gt;4&lt;/a&gt;&lt;/sup&gt;णशौण्डः &lt;sup id=&#34;fnref:5&#34;&gt;&lt;a href=&#34;#fn:5&#34; class=&#34;footnote-ref&#34; role=&#34;doc-noteref&#34;&gt;5&lt;/a&gt;&lt;/sup&gt;सरसिजवसतेः सम्प्रसूतो भुजाभ्यां सुक्षत्रं नाम वर्णः कुलिशकठिनयोर्यस्य दोष्णो&lt;sup id=&#34;fnref:6&#34;&gt;&lt;a href=&#34;#fn:6&#34; class=&#34;footnote-ref&#34; role=&#34;doc-noteref&#34;&gt;6&lt;/a&gt;&lt;/sup&gt;र्विलीनः।&lt;br&gt;&#xA;ज्वालाजिह्वालकालानलकवलभयभ्रान्तदेवासुराणि व्यातन्वानो जगन्ति ज्वलति &lt;sup id=&#34;fnref:7&#34;&gt;&lt;a href=&#34;#fn:7&#34; class=&#34;footnote-ref&#34; role=&#34;doc-noteref&#34;&gt;7&lt;/a&gt;&lt;/sup&gt;मुनिरयं पार्वतीधर्मपुत्रः॥ 15 ॥&lt;/p&gt;</description>
    </item>
  </channel>
</rss>
