<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;३३ चन्द्रोदयवर्णनम् on काव्ये विश्वासटिप्पन्यः</title>
    <link>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/01_shRngArarasanirdeshaH/33_chandrodayavarNanam/</link>
    <description>Recent content in &#43;३३ चन्द्रोदयवर्णनम् on काव्ये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/01_shRngArarasanirdeshaH/33_chandrodayavarNanam/index.xml" rel="self" type="application/rss+xml" />
    <item>
      <title>०१ चन्द्रकलावर्णनम्</title>
      <link>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/01_shRngArarasanirdeshaH/33_chandrodayavarNanam/01_chandrakalAvarNanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/01_shRngArarasanirdeshaH/33_chandrodayavarNanam/01_chandrakalAvarNanam/</guid>
      <description>&lt;p&gt;अकलङ्कचन्द्रकलया कलिता सा भाति वारुणी तरुणी।&lt;br&gt;&#xA;भालस्थलीव शंभोः सन्ध्याध्यानोपविष्टस्य॥ 123 ॥&lt;/p&gt;</description>
    </item>
    <item>
      <title>०२ ज्योत्स्नावर्णनम्</title>
      <link>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/01_shRngArarasanirdeshaH/33_chandrodayavarNanam/02_jyotsnAvarNanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/01_shRngArarasanirdeshaH/33_chandrodayavarNanam/02_jyotsnAvarNanam/</guid>
      <description>&lt;p&gt;दलविततिभृतां तले तरूणामिह तिलतण्डुलितं मृगाङ्करोचिः।&lt;br&gt;&#xA;मदचपलचकोरचञ्चुकोटीकवलनतुच्छमिवान्तरान्तराभूत्॥ 124 ॥&lt;br&gt;&#xA;आलोक्य चन्द्रमसमभ्युदितं समन्तादुद्वेल्लदूर्मिविचलत्कलशाम्बुराशेः।&lt;br&gt;&#xA;विष्वग्विसारिपरमाणुपरम्परैव ज्योत्स्नात्मना जगदिदं धवलीकरोति॥ 125 ॥&lt;br&gt;&#xA;सितकिरणकपोलीमालिमालोकयन्ती तिमिरविरहतापव्याकुलां व्योमलक्ष्मीम्।&lt;br&gt;&#xA;रजनिरमलताराशीकरैः सिक्तमस्याः परिमलयति गात्रं चन्द्रिकाचन्दनेन॥ 126 ॥&lt;br&gt;&#xA;अपि पिबत चकोराः कृत्स्नमुन्नाम्य कण्ठं क्रमकवलनचञ्चच्चञ्चवश्चन्द्रिकाम्भः।&lt;br&gt;&#xA;विरहविधुरितानां जीवितत्राणहेतोर्भवति हरिमलक्ष्मा येन तेजोदरिद्रः॥ 127 ॥&lt;br&gt;&#xA;सह कुमुदकदम्बैः काममुल्लासयन्तः सह घनतिमिरौघैर्धैर्यमुत्सारयन्तः।&lt;br&gt;&#xA;सह सरसिजखण्डैः स्वान्तमामीलयन्तः प्रतिदिशममृतांशोरंशवः सञ्चरन्ति॥ 128 ॥&lt;br&gt;&#xA;भास्वत्कर्कशशाणचक्रकषणैराकाशकालायसाद्यच्चूर्णं निबिडं निपत्य तम इत्याख्यां जगत्यामगात्।&lt;br&gt;&#xA;यच्चेन्दोश्चलसिद्धपारदमहाबिन्दोः समायोगतो जातं रूप्यरजोमयं वयमिदं ज्योत्स्नां समाचक्ष्महे॥ 129 ॥&lt;br&gt;&#xA;एतत्तर्कय कैरवक्लमहरे शृङ्गारदीक्षागुरौ दिक्कान्तामुकुरे चकोरसुहृदि प्रौढे तुषारत्विषि।&lt;br&gt;&#xA;कर्पूरैः किमपूरि किं मलयजैरालेपि किं पारदैरक्षालि स्फटिकोपलैः किमघटि द्यावापृथिव्योर्वपुः॥ 130 ॥&lt;br&gt;&#xA;उन्मीलन्ति मृणालकोमलरुचो राजीवसंवर्तिकासंवर्तव्रतवृत्तयः कतिपये पीयूषभानोः कराः।&lt;br&gt;&#xA;अप्युस्रैर्धवलीभवत्सु गिरिषु क्षुब्धोऽयमुन्मज्जता विश्वेनेव तमोमयो निधिरपामह्नाय फेनायते॥ 131 ॥&lt;br&gt;&#xA;किं नु ध्वान्तपयोधिरेष कतकक्षोदैरिवेन्दोः करैरत्यच्छोऽयमधश्च पङ्कपटलं छायापदेशादभूत्।&lt;br&gt;&#xA;किं वा तत्करकर्तरीभिरभितो निस्तक्षणादुज्ज्वलं व्योमैवेदमितस्ततश्च पतिताश्छायाच्छलेन त्वचः॥ 132 ॥&lt;br&gt;&#xA;पौलोमीकुचकुम्भकुङ्कुमरजःस्वाजन्यजन्मोद्धताः शीतांशोर्द्युतयः पुरन्दरपुरीसीम्नामुपस्कुर्वते।&lt;br&gt;&#xA;एताभिर्लिहतीभिरन्धतमसान्युद्ग्राथ्नतीभिर्दिशः क्षोणीमास्तृणतीभिरन्तरतमं व्योमेदमोजायते॥ 133 ॥&lt;br&gt;&#xA;नैवायं भगवानुदञ्चति शशी गव्यूतिमात्रीमपि द्यामद्यापि तमस्तु कैरवकुलश्रीचाटुकाराः कराः।&lt;br&gt;&#xA;मथ्नन्ति स्थलसीम्नि शैलगहनोत्सङ्गेषु सम्रुन्धते जीवग्राहमिव क्वचित्क्वचिदपि च्छायासु गृह्णन्ति च॥ 134 ॥&lt;br&gt;&#xA;यन्त्रद्रावितकेतकोदरदलस्रोतश्रियं बिभ्रती येयं मौक्तिकदामगुम्फनविधौ योग्यच्छविः प्रागभूत्।&lt;br&gt;&#xA;उत्सेच्या कलशीभिरञ्जलिपुटैर्ग्राह्या मृणालाङ्कुरैः पातव्या च शिशिन्यमुग्धविभवे सा चन्द्रिका वर्तते॥ 135 ॥&lt;br&gt;&#xA;मुग्धा दुग्धधिया गवां विदधते कुम्भानधो बल्लवाः कर्णे कैरवशङ्कया कुवलयं कुर्वन्ति कान्ता अपि।&lt;br&gt;&#xA;कर्कन्धूफलमुच्चिनोति शबरी मुक्ताफलाकाङ्क्षया सान्द्रा चन्द्रमसो न कस्य कुरुते चित्तभ्रमं चन्द्रिका॥ 136 ॥&lt;br&gt;&#xA;इन्दोरस्य त्रियामायुवतिकुचतटीचन्दनस्थासकस्य व्योमश्रीचामरस्य त्रिपुरहरजटावल्लरीकोरकस्य।&lt;br&gt;&#xA;कन्दर्पक्षोणिपालस्फटिकमणिगृहस्यैतदाखण्डलाशानासामुक्ताफलस्य स्थगयति जगतीं कोऽपि भासां विलासः॥ 137 ॥&lt;br&gt;&#xA;लक्ष्मीक्रीडातडागो रतिधवलगृहं दर्पणो दिग्वधूनां पुष्पं श्यामालतायास्त्रिभुवनजयिनो मन्मथस्यातपत्रम्।&lt;br&gt;&#xA;पिण्डीभूतं हरस्य स्मितममरसरित्पुण्डरीकं मृगाङ्को ज्योत्स्नापीयूषवापी जयति सितवृषस्तारकागोकुलस्य॥ 138 ॥&lt;/p&gt;</description>
    </item>
    <item>
      <title>०३ सकलङ्कचन्द्रवर्णनम्</title>
      <link>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/01_shRngArarasanirdeshaH/33_chandrodayavarNanam/03_sakalankachandravarNanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/01_shRngArarasanirdeshaH/33_chandrodayavarNanam/03_sakalankachandravarNanam/</guid>
      <description>&lt;p&gt;दोषागमनमाशङ्क्य रविरेष तिरोहितः।&lt;br&gt;&#xA;कथमिन्दुः समायाति कुतः शङ्का कलङ्किनः॥ 139 ॥&lt;br&gt;&#xA;यक्षं विरहिणं कञ्चित्त्रासयामास तेजसा।&lt;br&gt;&#xA;यक्ष एव विलोमेन संल्लग्नोऽभूद्विधौ क्षयः॥ 140 ॥&lt;br&gt;&#xA;शिवभालानलोत्थेन धूमयोगेन कालिमा।&lt;br&gt;&#xA;विधौ शुक्लतरे किं वा इति मन्मानसाशयः॥ 141 ॥&lt;br&gt;&#xA;इन्दोरेककलाया रुद्रेणोद्धृत्य मूर्धनि धृतायाः।&lt;br&gt;&#xA;स्थानमिव तुच्छमेतत्कलङ्करूपेण परिणमति॥ 142 ॥&lt;br&gt;&#xA;अस्तं गतवति सवितरि पायसपिण्डं सुधाकरं प्राची।&lt;br&gt;&#xA;विरचयदम्बरकुशभुवि चरति कलङ्कस्तदन्तरे काकः॥ 143 ॥&lt;br&gt;&#xA;कृष्णवर्णहृदयं सितदीप्तिं दुर्धियः किल कलङ्किनमाहुः।&lt;br&gt;&#xA;कृष्णवर्णसमुदीरणमात्रादेव यद्गलति दृश्यकलङ्कः॥ 144 ॥&lt;br&gt;&#xA;आयताग्रसितरश्मिनिबद्धं लाञ्छनच्छविमषीरसदिग्धम्।&lt;br&gt;&#xA;चन्द्रकैतवमरुत्पटचक्रं क्रीडयोत्सृजति किं स्मरबालः॥ 145 ॥&lt;br&gt;&#xA;शम्बरारिरमृतं विषगर्भं चन्द्रबिम्बकपटात्प्रयुनक्ति।&lt;br&gt;&#xA;यद्बहिः सितमथासितमन्तः प्रोषितान्दहति दर्शनमात्रात्॥ 146 ॥&lt;br&gt;&#xA;अयं पुरः पार्वणशर्वरीशः किं दर्पणोऽयं रजनीरमण्याः।&lt;br&gt;&#xA;यतस्तदीयं प्रतिबिम्बमस्मिन् संलक्ष्यते लाञ्छनकैतवेन॥ 147 ॥&lt;br&gt;&#xA;प्रदोषमातङ्गमनङ्गदेवस्तुङ्गं समारुह्य समागतोऽयम्।&lt;br&gt;&#xA;सिन्दूरिते तस्य सुधांशुकुम्भे किमङ्कुशो लक्ष्ममिषेण दत्तः॥ 148 ॥&lt;br&gt;&#xA;मम प्रियां कैरविणीं करेण सन्तापयामास दिनाधिनाथः।&lt;br&gt;&#xA;इतीव दुःखैर्विकलः कलावान् पपौ विषं लक्ष्ममिषेण सद्यः॥ 149 ॥&lt;br&gt;&#xA;कलाधिनाथानयनाय सायं कुमुद्वतीप्रेषित एष भृङ्गः।&lt;br&gt;&#xA;किमिन्दुनालिङ्ग्य सरागमङ्‌के कृतः कलङ्कभ्रममातनोति॥ 150 ॥&lt;br&gt;&#xA;नेदं नभोमण्डलमम्बुराशिर्नैताश्च तारा नवफेनभङ्गाः।&lt;br&gt;&#xA;नायं शशी कुण्डलितः फणीन्द्रो नासौ कलङ्कः शयितो मुरारिः॥ 151 ॥&lt;br&gt;&#xA;मधुव्रतौघः कुपितः स्वकीयमधुप्रपापद्मनिमीलनेन।&lt;br&gt;&#xA;बिम्बं समाक्रम्य बलात्सुधांशोः कलङ्क&lt;sup id=&#34;fnref:1&#34;&gt;&lt;a href=&#34;#fn:1&#34; class=&#34;footnote-ref&#34; role=&#34;doc-noteref&#34;&gt;1&lt;/a&gt;&lt;/sup&gt;मङ्के ध्रुवमातनोति॥ 152 ॥&lt;/p&gt;</description>
    </item>
  </channel>
</rss>
