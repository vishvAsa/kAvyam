+++
title = "२६ जघनम्"
rasas = ["शृङ्गारः"]

+++
तस्याः पद्मपलाशाक्ष्यास्तन्व्यास्तज्जघनं घनम्।  
दृष्टं सखीभिर्याभिस्ताः पुंभावं मनसा ययुः॥ 382 ॥  
अनङ्गरङ्गपीठोऽस्याः शृङ्गारस्वर्णविष्टरः।  
लावण्यसारसङ्घातः सा घना जघनस्थली॥ 383 ॥  
तदीयजघनाभोगगरिमा विस्मयास्पदम्।  
दूरपाती पृषत्कोऽभूद्येनानङ्गस्य साङ्गना॥ 384 ॥  
वपुरनुपमं नाभेरूर्ध्वं विधाय मृगीदृशां [^1]ललितललितैरङ्गन्यासैः पुरा रभसादिव।  
तदनु सहसा खिन्नेनेव[^2] प्रजापतिना भृशं पृथुलपृथुला स्थूलस्थूला कृता जघनस्थली॥ 385 ॥  
  
[^1]: अत्यन्तसुन्दरैः.

[^2]: श्रान्तेनेव.
