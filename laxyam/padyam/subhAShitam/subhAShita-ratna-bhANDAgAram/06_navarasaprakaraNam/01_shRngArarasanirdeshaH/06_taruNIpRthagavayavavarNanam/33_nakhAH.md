+++
title = "३३ नखाः"
types = ["स्त्रीशरीरम्", "नखाः"]
rasas = ["शृङ्गारः"]

+++
तस्याः पादनखश्रेणिः शोभते किल सुभ्रुवः।  
रत्नावलीव लावण्यरत्नाकरसमुद्गता॥ 419 ॥  
तत्पादनखरत्नानां यदलक्तकमार्जनम्।  
इदं श्रीखण्डलेपेन पाण्डुरीकरणं विधोः॥ 420 ॥  
तद्वक्त्रं नेत्रपद्मं प्रकटितमसकृत्स्पर्धितं यन्मयैतज्जातं तस्मात्कृशत्वं ग्रहणमपि ततो जायमानः कलङ्कः।  
तत्सर्वं क्षम्यतां मे पुनरपि न करोम्येवमुक्त्वा तु तस्या गाढं लग्नः शशाङ्कश्चरणनखमणिच्छद्मना पादयुग्मम्॥ 421 ॥  