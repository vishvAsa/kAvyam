+++
title = "०१ अभ्यङ्गारम्भः"
rasas = ["शृङ्गारः"]
types = ["स्त्री-शरीरम्", "स्नानम्"]
+++
अस्याः पीठोपविष्टाया अभ्यङ्गं वितनोत्यसौ।  
लसच्छ्रोणि चलद्वेणि नटद्गुरुपयोधरम्॥ 27 ॥  
आवर्त्य कण्ठं सिचयेन सम्यगाबद्ध्य वक्षोरुहकुम्भयुग्मम्।  
कासौ करालम्बिततैलपात्रा मन्दं समासीदति सुन्दरीं ताम्॥ 28 ॥  
वक्षोजौ निबिडं निरुद्ध्य [^3]सिचयोनाकुञ्च्य मध्यं शनैः कृत्वा चम्पकतैलसेकमबला सम्पीड्य मन्दं शिरः।  
पाणिभ्यां चलकङ्कणोद्यतझणत्कारोत्तराभ्यां करोत्यभ्यङ्गं परिपश्यतः सकुतुकं दोरन्तरं प्रेयसः॥ 29 ॥  


[^3]: वस्त्रप्रान्तेन.
 