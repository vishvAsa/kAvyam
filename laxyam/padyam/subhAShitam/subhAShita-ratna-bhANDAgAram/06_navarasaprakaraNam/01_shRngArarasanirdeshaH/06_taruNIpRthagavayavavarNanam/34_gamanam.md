+++
title = "३४ गमनम्"
rasas = ["शृङ्गारः"]

+++
सलीलमियमायाति कामिनी गजगामिनी।  
उन्नतं हि नखज्योतिः पुष्पैर्भुवमिवार्चती॥ 422 ॥  
मारयन्त्या जनं सर्वं निरागसमिवाज्ञया।  
मातङ्गानां गतिर्यादृक्तादृगासीदसंशयम्॥ 423 ॥  
सा राजहंसैरिव सन्नताङ्गी गतेषु लीलाञ्चितविक्रमेषु।  
व्यनीयत प्रत्युपदेशलुब्धैरादित्सुभिर्नूपुरसिञ्जितानि॥ 424 ॥  
गुरुतरकलनूपुरानुनादं सललितनार्तितवामपादपद्मा।  
इतरदनतिलोलमादधाना पदमथ मन्मथमन्थरं जगाम॥ 425 ॥  