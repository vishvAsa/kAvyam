+++
title = "०९ कपोलौ"

+++
कपोलपालीं तव तन्वि मन्ये लावण्यधन्ये दिशमुत्तराख्याम्।  
विभाति यस्यां [^1]ललितालकायां मनोहरा वैश्र[^2]वणस्य लक्ष्मीः॥ 134 ॥  


[^1]: अलकाः केशाः; [पक्षे] कुबेरनगरी.


[^2]: वैश्रवणस्य कुबेरस्य; [पक्षे] वै इति पदच्छेदः. श्रवणस्य कर्णस्य.
 
स्वर्णच्छवीनामसितेक्षणानां कर्णान्ततो गण्डलतातलानि।  
भृङ्गाः सहेलं यदि नापतिष्यन्कोऽवेदयिष्यन्नवचम्पकानि॥ 135 ॥  
आबध्नन्परिवेषमण्डलमलं वक्त्रेन्दुबिम्बाद्बहिः कुर्वत्पङ्कजजृम्भमाणकलिकाकर्णावतंसक्रियाम्।  
तन्वङ्ग्याः परिनृत्यतीव हसतीवोत्सर्पतीवोल्बणं लावण्यं ललतीव काञ्चनशिलाकान्ते कपोलस्थले॥ 136 ॥  