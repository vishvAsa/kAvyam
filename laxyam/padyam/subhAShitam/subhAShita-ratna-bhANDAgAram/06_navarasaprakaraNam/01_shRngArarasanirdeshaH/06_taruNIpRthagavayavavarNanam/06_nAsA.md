+++
title = "०६ नासा"
topics = ["स्त्री-शरीरम्", "नासा"]
rasas = ["शृङ्गारः"]

+++
पुराणबाणत्यागाय नूतनास्त्रकुतूहलात्।  
तन्नासा भाति कामेन तूणीवाधोमुखीकृता॥ 114 ॥  
दन्तालिदाडिमीबीजभक्षणोत्कण्ठचेतसः।  
मन्ये मारशुकस्येयं नासा चञ्चूर्विराजते॥ 115 ॥  
नासादसीया तिलपुष्पतूणं जगत्त्रयन्यस्तशरत्रयस्य।  
श्वासानिलामोदभरानुमेयां दधद्द्विबाणीं कुसुमायुधस्य॥ 116 ॥  
केचित्तिलस्य कुसुमं शुकचञ्चुमन्ये नासां वदन्ति कथयाम्यहमन्यदेव।  
संरक्षितो निजशरासनसन्निधाने कामेन केतकदलैकमयो निषङ्गः॥ 117 ॥  