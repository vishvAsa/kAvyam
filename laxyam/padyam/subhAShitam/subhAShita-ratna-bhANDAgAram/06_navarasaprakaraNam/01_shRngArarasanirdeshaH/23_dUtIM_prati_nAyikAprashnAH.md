+++
title = "२३ दूतीं प्रति नायिकाप्रश्नाः"
rasas = ["शृङ्गारः"]

+++
  
उल्लापयन्त्या दयितस्य दूतीं विध्वा विभूषां च निवेशयन्त्या।  
प्रसन्नता कापि मुखस्य जज्ञे वेषश्रिया नु प्रियवार्तया नु॥ 1 ॥  
अलमलमघृणस्य तस्य नाम्ना पुनरपि सैव कथा गतः स कालः।  
कथय कथय वा तथापि दूति प्रतिवचनं द्विषतोऽपि माननीयम्॥ 2 ॥  
कथय निपुणे कस्मिन्दृष्टः कथं नु कियच्चिरं किमिव लिखितं किं तेनोक्तं कदा स इहैष्यति।  
इति बहुविधप्रेमालापप्रपञ्चितविस्तराः प्रियतमकथाः स्वल्पेऽप्यर्थे प्रयान्ति न नष्टताम्॥ 3 ॥  
