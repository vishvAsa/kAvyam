+++
title = "+७० वसन्तवर्णनम्"
rasas = ["शृङ्गारः"]

+++
  
मधुपराजिपराजितमानिनीजनमनःसुमनःसुरभिश्रियम्।  
अभृत वारितवारिजविप्लवं स्फुटितताम्रत[^1]ताम्रवनं जगत्॥ 1 ॥  
  
[^1]: विस्तीर्ण.

रणत्कङ्कणानां झणन्नूपुराणां चलत्कुण्डलानां क्वणत्किङ्किणीनाम्।  
वधूनां मुखाम्भोरुहं द्रष्टुकामो रथं मन्थरं चक्रबन्धुश्चकार॥ 2 ॥  
विकसितसहकारभारहारिपरिमलपुञ्जितगुञ्जितद्विरेफः।  
नवकिसलयचारुचामरश्रीर्हरति मुनेरपि मानसं वसन्तः॥ 3 ॥  