<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;७५ शिशिरवर्णनम् on काव्ये विश्वासटिप्पन्यः</title>
    <link>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/01_shRngArarasanirdeshaH/75_shishiravarNanam/</link>
    <description>Recent content in &#43;७५ शिशिरवर्णनम् on काव्ये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/01_shRngArarasanirdeshaH/75_shishiravarNanam/index.xml" rel="self" type="application/rss+xml" />
    <item>
      <title>०१ शिशिरसमयस्वभावाख्यानम्</title>
      <link>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/01_shRngArarasanirdeshaH/75_shishiravarNanam/01_shishirasamayasvabhAvAkhyAn/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/01_shRngArarasanirdeshaH/75_shishiravarNanam/01_shishirasamayasvabhAvAkhyAn/</guid>
      <description>&lt;p&gt;कारणोत्पन्नकोपोऽपि साम्प्रतं प्रमदाजनः।&lt;br&gt;&#xA;निशि शीतापदेशेन गाढमालिङ्गति प्रियम्॥ 2 ॥&lt;br&gt;&#xA;एते समुल्लसद्भासो राजन्ते कुन्दकोरकाः।&lt;br&gt;&#xA;शीतभीता लताकुन्दमाश्रिता इव तारकाः॥ 3 ॥&lt;br&gt;&#xA;अंशुकमिव शीतभयात्संस्त्यानत्वच्छलेन हिमधवलम्।&lt;br&gt;&#xA;अम्भोभिरपि गृहीतं पश्यत शिशिरस्य माहात्म्यम्॥ 4 ॥&lt;br&gt;&#xA;आचुम्ब्य बिम्बाधरमङ्गवल्लीमालिङ्ग्य संस्पृश्य कपोलपालिम्।&lt;br&gt;&#xA;श्रीखण्डमादाय करेण कान्तः सन्त्रासयामास सरोरुहाक्षीम्॥ 5 ॥&lt;br&gt;&#xA;तपनस्तपति स्म मन्दमन्दं ज्वलनोऽपि ज्वलति स्म किञ्चिदेव।&lt;br&gt;&#xA;शरणं शिशिरेऽथ किं च यूनां युवतीनां स्तनयुग्ममात्रमासीत्॥ 6 ॥&lt;br&gt;&#xA;कुसुमयन्फलिनीरलिनीरवैर्मदविकासिभिराहितहुंकृतिः।&lt;br&gt;&#xA;उपवनं निरभर्त्सयत प्रियान् वियुवतीर्युवतीः शिशिरानिलः॥ 7 ॥&lt;br&gt;&#xA;उपचितेषु परेष्वसमर्थतां व्रजति कालवशाद्बलवानपि।&lt;br&gt;&#xA;तपसि मन्दगभस्तिरभीषुमान्नहि महाहिमहानिकरोऽभवत्॥ 8 ॥&lt;br&gt;&#xA;अभिषिषेणयिषुं भुवनानि यः स्मरमिवाख्यत लोध्ररजश्चयः।&lt;br&gt;&#xA;क्षुभितसैन्यपरागविपाण्डुरद्युतिरयं तिरयन्नुदभूद्दिशः॥ 9 ॥&lt;br&gt;&#xA;शिशिरमासमपास्य गुणोऽस्य नः क इव शीतहरस्य कुचोष्मणः।&lt;br&gt;&#xA;इति धियास्तरुषः परिरेभिरे घनमतो नमतोऽनुमतान् प्रियाः॥ 10 ॥&lt;br&gt;&#xA;अधिलवङ्गममी रजसाधिकं मलिनिताः सुमनोदलतालिनः।&lt;br&gt;&#xA;स्फुटमिति प्रसवेन पुरो हसत् सपदि कुन्दलता दलतालिनः॥ 11 ॥&lt;br&gt;&#xA;द्वारं गृहस्य पिहितं शयनस्य पार्श्वे वह्निर्ज्वलत्युपरि तूलपटो गरीयान्।&lt;br&gt;&#xA;अङ्गानुकूलमनुरागवशं कलत्रमित्थं करोति किमसौ स्वपतस्तुषारः॥ 12 ॥&lt;br&gt;&#xA;वह्नेः शक्तिर्जलमिव गता दर्शनाद्दाहवृत्तेर्नित्योद्गन्धे नवमरुवके वर्तते पुष्पकार्यम्।&lt;br&gt;&#xA;शीतत्रासं दधदिव रविर्याति सिन्धोः कृशानुः शीतैर्भीता इव च दिवसाः साम्प्रतं सङ्कुचन्ति॥ 13 ॥&lt;br&gt;&#xA;पीनोत्तुङ्गपयोधराः परिलसत् सम्पूर्णचन्द्राननाः कान्ता नैव गृहे गृहे न च दृढं जात्यं न काश्मीरजम्।&lt;br&gt;&#xA;ताम्बूलं न च तूलिका न च पटी तैलं न गन्धाविलं सद्यो गोघृतपाचिता न वटकाः शीतं कथं गम्यते॥ 14 ॥&lt;br&gt;&#xA;चुल्लीसीमनि गोरसार्द्रमशनं भुक्त्वा परीतोऽर्भकैरभ्याशे स्वकृषीक्षुयन्त्रनिनदं हर्षात्समाकर्णयन्।&lt;br&gt;&#xA;शेते संहतगोगणोष्मपि गृहे स्रस्ताम्बरां गेहिनीमालिङ्ग्यागणयन्निशासु तुहिनं प्रोड्डामरः पामरः॥ 15 ॥&lt;/p&gt;</description>
    </item>
    <item>
      <title>०२ दृङ्मीलनक्रीडा</title>
      <link>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/01_shRngArarasanirdeshaH/75_shishiravarNanam/02_dR~NmIlanakrIDA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/01_shRngArarasanirdeshaH/75_shishiravarNanam/02_dR~NmIlanakrIDA/</guid>
      <description>&lt;p&gt;न पाणिप्रच्छाद्यं नयनयुगमत्यायतमिदं नितम्बस्यौदार्यात्त्वरितगतियोगोऽप्यसुलभः।&lt;br&gt;&#xA;अतिस्वल्पौ पाणी स्तनभरनिरोधान्न मिलितौ निमीलक्रीडायां कलुषयति मुग्धे किमिति नः॥ 16 ॥&lt;br&gt;&#xA;नैतस्याः प्रसृतिद्वयेन सरले शक्ये पिधातुं दृशौ सर्वत्रैव विलोक्यते मुखशशिज्योत्स्नावितानैरियम्।&lt;br&gt;&#xA;इत्थं बालतया सखीभिरसकृद्दृङ्मीलनाकेलिषु व्याषिद्धा रजनीमुखे च नयने स्वे गर्हते कन्यका॥ 17 ॥&lt;/p&gt;</description>
    </item>
    <item>
      <title>०३ शिशिरवायवः</title>
      <link>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/01_shRngArarasanirdeshaH/75_shishiravarNanam/03_shishiravAyavaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/01_shRngArarasanirdeshaH/75_shishiravarNanam/03_shishiravAyavaH/</guid>
      <description>&lt;p&gt;केशानाकुलयन्दृशौ मुकुलयन्वासो बलादाक्षिपन्नातन्वन्पुलकोद्गमं प्रकटयन्नावेगकम्पं गतेः।&lt;br&gt;&#xA;वारं वारमुदारसीत्कृतिभरैर्दन्तच्छदं पीडयन् प्रायः शैशिर एष सम्प्रति मरुत् कान्तासु कान्तायते॥ 18 ॥&lt;br&gt;&#xA;चुम्बन्तो गण्डभित्तीरलकवति मुखे सीत्कृतान्यादधाना वक्षःसूत्कञ्चुकेषु स्तनभरपुलकोद्भेदमापादयन्तः।&lt;br&gt;&#xA;ऊरूनाकम्पयन्तः पृथुजघनतटात् स्रंसयन्तोंऽशुकानि व्यक्तं कान्ताजनानां विटचरितभृतः शैशिरा वान्ति वाताः॥ 19 ॥&lt;/p&gt;</description>
    </item>
    <item>
      <title>०४ शिशिरपथिकः</title>
      <link>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/01_shRngArarasanirdeshaH/75_shishiravarNanam/04_shishirapathikaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/01_shRngArarasanirdeshaH/75_shishiravarNanam/04_shishirapathikaH/</guid>
      <description>&lt;p&gt;पुण्याग्नौ पूर्णावाञ्छः प्रथममगणितप्लोषदोषः प्रदोषे पान्थः सुप्त्वा यथेच्छं तदनु च सतृणे धामनि ग्रामदेव्या-।&lt;br&gt;&#xA;उत्कम्पी कर्पटार्धे जरति परिजडे छिद्रिणि च्छिन्ननिद्रे वाते वाति प्रकामं हिमकणनिकणन् कोणतः कोणमेति॥ 20 ॥&lt;br&gt;&#xA;सम्विष्टो ग्रामदेव्या कुटघटितकुटीकुड्यकोणैकदेशे शीते सम्वाति वायौ हिमकणिनि रणद्दन्तपङ्क्तिद्वयाग्रः।&lt;br&gt;&#xA;पान्थः कन्थां निशीथे परिकुथितजरत्तन्तुसन्तानगुर्वीं ग्रीवापादाग्रजानुग्रहणचटचटत् कर्पटां प्रावृणोति॥ 21 ॥&lt;br&gt;&#xA;आरात्कारीषवह्नेर्विविधचिततृणप्रस्तरान्तर्निषण्णैः संशीर्णग्रन्थिकन्थाविवरवशविशच्छीतवाताभिभूतैः।&lt;br&gt;&#xA;नीताः कृच्छ्रेण पान्थैः श्वभिरिव निबिडं जानुसङ्चोककुब्जैरन्तर्दुर्वारदुःखद्विगुणतरकृता यामयामास्त्रियामाः॥ 22 ॥&lt;/p&gt;</description>
    </item>
  </channel>
</rss>
