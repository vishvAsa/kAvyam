<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;७३ शरद्वर्णनम् on काव्ये विश्वासटिप्पन्यः</title>
    <link>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/01_shRngArarasanirdeshaH/73_sharadvarNanam/</link>
    <description>Recent content in &#43;७३ शरद्वर्णनम् on काव्ये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/01_shRngArarasanirdeshaH/73_sharadvarNanam/index.xml" rel="self" type="application/rss+xml" />
    <item>
      <title>०१ शरत्समयस्वभावाख्यानम्</title>
      <link>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/01_shRngArarasanirdeshaH/73_sharadvarNanam/01_sharatsamayasvabhAvAkhyAnam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/01_shRngArarasanirdeshaH/73_sharadvarNanam/01_sharatsamayasvabhAvAkhyAnam/</guid>
      <description>&lt;p&gt;दर्शन्ति शरन्नद्यः पुलिनानि शनैः शनैः।&lt;br&gt;&#xA;नवसङ्गमसव्रीडा जघनानीव योषितः॥ 4 ॥&lt;br&gt;&#xA;एकेन चुलुकेनाब्धिर्निपीतः कुम्भजेन यत्।&lt;br&gt;&#xA;तस्योदयेऽन्तः कालुष्यं त्यजन्त्यापो भयादिव॥ 5 ॥&lt;br&gt;&#xA;पाथोदजालजटिलं मलिनं शरदङ्गना।&lt;br&gt;&#xA;अम्बरं धावयामास चन्द्रिकाचयवारिभिः॥ 6 ॥&lt;br&gt;&#xA;धन्याः शरदि सेवन्ते प्रोल्लसच्चित्रशालिकान्।&lt;br&gt;&#xA;प्रासादान् स्त्रीसखाः पौराः केदारांश्च कृषीवलाः॥ 7 ॥&lt;br&gt;&#xA;नमिताः फलभारेण न मिताः शालमञ्जरीः।&lt;br&gt;&#xA;केदारेषु हि पश्यन्तः के दारेषु विनिस्पृहाः॥ 8 ॥&lt;br&gt;&#xA;हंसश्चन्द्र इवाभाति जलं व्योमतलं यथा।&lt;br&gt;&#xA;तविमलाः कुमुदानीव तारकाः शरदागमे॥ 9 ॥&lt;br&gt;&#xA;राजीवमिव राजीवं जलं जलमिवाजनि।&lt;br&gt;&#xA;चन्द्रश्चन्द्र इवातन्द्रः शरत् समुदयोद्यमे॥ 10 ॥&lt;br&gt;&#xA;काशाः क्षीरनिकाशा दधिशरवर्णानि सप्तपर्णानि।&lt;br&gt;&#xA;नवनीतनिभश्चन्द्रः शरदि च तक्रप्रभा ज्योत्स्ना॥ 11 ॥&lt;br&gt;&#xA;द्वयमिदमत्यन्तसमं नीचप्रभविष्णुता शरच्चेयम्।&lt;br&gt;&#xA;क्षेत्रेभ्यः प्राप्य फलं खलेषु निःक्षिप्यते यस्याम्॥ 12 ॥&lt;br&gt;&#xA;अथ प्रसन्नेन्दुमुखी सिताम्बरा समाययावुत्पलपत्त्रलोचना।&lt;br&gt;&#xA;सपङ्कजा श्रीरिव गां निषेवितुं सहंसबालव्यजना शरद्वधूः॥ 13 ॥&lt;br&gt;&#xA;समुल्लसत्पङ्कजलोचनेन विनोदयन्ती तरुणानशेषान्।&lt;br&gt;&#xA;शुद्धाम्बरा गुप्तपयोधरश्रीः शरन्नवोढेव समाजगाम॥ 14 ॥&lt;br&gt;&#xA;पयोदकेशेषु विकृष्य रोषान्निःकास्य सा कोकनदायताक्षी।&lt;br&gt;&#xA;वर्षावधूं स्वां श्रियमुन्नयन्ती प्रौढा सपत्नीव शरच्चकाशे॥ 15 ॥&lt;br&gt;&#xA;चन्द्रायते शुक्लरुचापि हंसो हंसायते चारुगतेन कान्ता।&lt;br&gt;&#xA;कान्तायते स्पर्शसुखेन वारि वारीयते स्वच्छतया विहायः॥ 16 ॥&lt;br&gt;&#xA;ऐन्द्रं धनुः पाण्डुपयोधरेण शरद्दधानार्द्रनखक्षताभम्।&lt;br&gt;&#xA;प्रमोदयन्ती सकलङ्कमिन्दुं तापं रवेरभ्यधिकं चकार॥ 17 ॥&lt;br&gt;&#xA;उपैति सस्यं परिणामरम्यतां नदीरनौद्धत्यमपङ्कता महीम्।&lt;br&gt;&#xA;नवैर्गुणैः सम्प्रति संस्तवस्थिरं तिरो हितं प्रेम घनागमश्रियः॥ 18 ॥&lt;br&gt;&#xA;पतन्ति नास्मिन्विशदाः पतत्रिणो धृतेन्द्रचापा न पयोदपङ्क्तयः।&lt;br&gt;&#xA;तथापि पुष्णाति नभःश्रियं परां न रम्यमाहार्यमपेक्षते गुणम्॥ 19 ॥&lt;br&gt;&#xA;विपाण्डुभिर्म्लानतया पयोधरैश्च्युताचिराभागुणहेमदामभिः।&lt;br&gt;&#xA;इयं कदम्बानिलभर्तुरत्यये न दिग्वधूनां कृशता न राजते॥ 20 ॥&lt;br&gt;&#xA;विहाय वाञ्छामुदिते महात्ययादरक्तकण्ठस्य रुते शिखण्डिनः।&lt;br&gt;&#xA;श्रुतिः श्रयत्यन्मदहंसनिःस्वनं गुणाः प्रियत्वेऽधिकृता न सम्स्तवः॥ 21 ॥&lt;br&gt;&#xA;अमी पृथुस्तम्बभृतः पिशङ्गतां गता विपाकेन फलस्य शालयः।&lt;br&gt;&#xA;विकासि वप्राम्भसि गन्धसूचितं नमन्ति निघ्रातुमिवासितोत्पलम्॥ 22 ॥&lt;br&gt;&#xA;विहारभूमेरभिघोषमुत्सुकाः शरीरजेभ्यश्च्युतयूथपङ्क्तयः।&lt;br&gt;&#xA;असक्तमूधांसि पयः क्षरन्त्यमूरुपायनानीव नयन्ति धेनवः॥ 23 ॥&lt;br&gt;&#xA;जगत्प्रसूतिर्जगदेकपावनी व्रजोपकण्ठं तनयैरुपेयुषी।&lt;br&gt;&#xA;द्युतिं समग्रां समितिर्गवामसावुपैति मन्त्रैरिव संहिताहुतिः॥ 24 ॥&lt;br&gt;&#xA;कृतावधानं जितबर्हिणध्वनौ सुरक्तगोपीजनगीतनिःस्वने।&lt;br&gt;&#xA;इदं जिघत्सामपहाय भूयसीं न सस्यमभ्येति मृगीकदम्बकम्॥ 25 ॥&lt;br&gt;&#xA;असावनास्थापरयावधीरितः सरोरुहिण्या शिरसा नमन्नपि।&lt;br&gt;&#xA;उपैति शुष्यन्कलभः सहाम्भसा मनोभुवा तप्त इवाभिपाण्डुताम्॥ 26 ॥&lt;br&gt;&#xA;अमी समुद्भूतसरोजरेणुना हृता हृतासारकणेन वायुना।&lt;br&gt;&#xA;उपागमे दुश्चरिता इवापदां गतिं न निश्चेतुमलं शिलीमुखाः॥ 27 ॥&lt;br&gt;&#xA;मुखैरसौ विद्रुमभङ्गलोहितैः शिखाः पिशङ्गीः कमलस्य बिभ्रती।&lt;br&gt;&#xA;शुकावलिर्व्यक्तशिरीषकोमला धनुःश्रियं गोत्रभिदोऽनुगच्छति॥ 28 ॥&lt;br&gt;&#xA;ददतमन्तरिताहिमदीधितिं खगकुलाय कुलायनिलायिताम्।&lt;br&gt;&#xA;जलदकालमबोधकृतं दिशामपरथाप रथावयवायुधः॥ 29 ॥&lt;br&gt;&#xA;स विकचोत्पलचक्षुषमैक्षत क्षितिभृतोऽङ्कगतां दयितामिव।&lt;br&gt;&#xA;शरदमच्छगलद्वसनोपमाक्षमघनामघनाशनकीर्तनः॥ 30 ॥&lt;br&gt;&#xA;जगति नैशमशीतकरः करैर्वियति वारिदवृन्दमयं तमः।&lt;br&gt;&#xA;जलजराजिषु नैद्रमदिद्रवन्न महतामहताः क्व च नारयः॥ 31 ॥&lt;br&gt;&#xA;समय एव करोति बलाबलं प्रणिगदन्त इतीव शरीरिणाम्।&lt;br&gt;&#xA;शरदि हंसरवाः परुषीकृतस्वरमयूरमयू रमणीयताम्॥ 32 ॥&lt;br&gt;&#xA;तनुरुहाणि पुरोविजितध्वनेर्धवलपक्षविहङ्गमकूजितैः।&lt;br&gt;&#xA;जगलुरक्षमयेव शिखण्डिनः परिभवोऽरिभवो हि सुदुःसहः॥ 33 ॥&lt;br&gt;&#xA;अनुवनं वनराजिवधूमुखे बहलरागजवाधरचारुणि।&lt;br&gt;&#xA;विकचबाणदलावलयोऽधिकं रुरुचिरे रुचिरेक्षणविभ्रमाः॥ 34 ॥&lt;br&gt;&#xA;कनकभङ्गपिशङ्गदलैर्दधे सरजसारुणकेसरचारुभिः।&lt;br&gt;&#xA;प्रियविमानितमानवतीरुषां निरसनै रसनैरवृथार्थता॥ 35 ॥&lt;br&gt;&#xA;मुखसरोजरुचं मदपाटलामनुचकार चकोरदृशां यतः।&lt;br&gt;&#xA;धृतनवातमपुत्सुकतामतो न कमलं कमलम्भयदम्भसि॥ 36 ॥&lt;br&gt;&#xA;विगतसस्यजिघत्समघट्टयत्कलमगोपधूर्न मृगव्रजम्।&lt;br&gt;&#xA;श्रुततदीरितकोमलगीतकध्वनिमिषेऽनिमिषेक्षणमग्रतः॥ 37 ॥&lt;br&gt;&#xA;कृतमदं निगदन्त इवाकुलीकृतजगत्त्रयमूर्जमतङ्गजम्।&lt;br&gt;&#xA;ववुरयुक्छदगुच्छसुगन्धयः सततगास्ततगानगिरोऽलिभिः॥ 38 ॥&lt;br&gt;&#xA;तीक्ष्णं रविस्तपति नीच इवाचिराढ्यः शृङ्गं रुरुस्त्यजति मित्त्रमिवाकृतज्ञः।&lt;br&gt;&#xA;तोयं प्रसीदति मुनेरिव चित्तवृत्तिः कामं दरिद्र इव शोषमुपैति पङ्कः॥ 39 ॥&lt;br&gt;&#xA;आसादितप्रकटिनिर्मलचन्द्रहासः प्राप्तः शरत्समय एष विशुद्धकान्तः।&lt;br&gt;&#xA;उत्खाय गाढतमसं घनकालमुग्रं रामो दशास्यमिव सम्भृतबन्धुजीवः॥ 40 ॥&lt;br&gt;&#xA;वृद्धाङ्गनेन विजहौ सरिदुद्धतत्वं वेदान्तिनामिव मनः शुचि नीरमासीत्।&lt;br&gt;&#xA;चन्द्रे प्रभा युवतिवक्त्र इवाद्भुताभूद्विद्वत्कवित्वमिव केकिरुतं न रेजे॥ 41 ॥&lt;br&gt;&#xA;मधुमधुरिमभङ्गीं भेजिरे हंसनादास्तुहिनपटललीलां लेभिरे वारिवाहाः।&lt;br&gt;&#xA;क्षितिरभवदपङ्का किं च रोलम्बबालावलिकलितनलिन्यः शैवलिन्यस्तदासन्॥ 42 ॥&lt;br&gt;&#xA;स्फुटं स्फुटपलाशवत्सुभगभासिचञ्चूपुटे विपाककपिशीकृताः कलममञ्जरीर्बिभ्रती।&lt;br&gt;&#xA;बभौ दिवि शुकावलिः कुवलयच्छविर्जङ्गमा स्वभावहृदयङ्गमा विबुधचापलक्ष्मीरिव॥ 43 ॥&lt;br&gt;&#xA;अपाकृत्याशेषाण्यपि च घनजालानि परितस्तमोधूमस्तोमोद्भवमलिनिमानं च तदनु।&lt;br&gt;&#xA;शरच्चन्द्रः शिल्पी रतिपतिमुदेऽसौ निजकरैः सुधासन्दोहार्द्रैर्भुवनभवनं पाण्डुरयति॥ 44 ॥&lt;br&gt;&#xA;रम्यं हर्म्यतलं नवाः सुनयना गुञ्जद्द्विरेफालताः प्रोन्मीलन्नवमालतीसुरभयो वाताः सचन्द्राः क्षपाः।&lt;br&gt;&#xA;यद्येतानि जयन्ति हन्ति परितः शस्त्राण्यमोघानि मे तद्भोः कीदृगसौ विवेकविभवः कीदृक्प्रबोधोदयः॥ 45 ॥&lt;br&gt;&#xA;अर्धं सुप्तो निशायाः सरभससुरतायाससन्नश्लथाङ्गः प्रोद्भूतासह्यतृष्णो मधुमदविरतौ हर्म्यपृष्ठे प्रबुद्धः।&lt;br&gt;&#xA;सम्भोगक्लान्तकान्ताशिथिलभुजलतावर्जितं कर्करीतो ज्योत्स्नाभिन्नाच्छधारं न पिबति सलिलं शारदं मन्दपुण्यः॥ 46 ॥&lt;br&gt;&#xA;चेतः कर्षन्ति सप्तच्छदकुसुमरसासारसौरभ्यलुभ्यद्भृङ्गीसङ्गीतभङ्गिश्रुतिसुभगदिशो वासराः शारदीनाः।&lt;br&gt;&#xA;किं च व्याकोशपङ्केरुहमधुरमुखीं सञ्चरच्चञ्चरीकश्रेणीवेणीसनाथां रमयति तरुणः पद्मनीमंशुमाली॥ 47 ॥&lt;/p&gt;</description>
    </item>
    <item>
      <title>०२ भ्रमरक्रीडा</title>
      <link>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/01_shRngArarasanirdeshaH/73_sharadvarNanam/02_bhramarakrIDA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/01_shRngArarasanirdeshaH/73_sharadvarNanam/02_bhramarakrIDA/</guid>
      <description>&lt;p&gt;अलक्षितकुचाभोगं भ्रमन्ती नृत्यभूमिषु।&lt;br&gt;&#xA;स्मरेणापि सरोजाक्षी न लक्ष्यीक्रियते शरैः॥ 48 ॥&lt;br&gt;&#xA;भ्रमात्प्रकीर्णे भ्रमरीषु किञ्चिच्चेलाञ्चले चञ्चललोचनायाः।&lt;br&gt;&#xA;कुचौ कदाचिज्जघनं युवानो विलोक्य साफल्यमवापुरक्ष्णोः॥ 49 ॥&lt;br&gt;&#xA;परिभ्रमन्त्या भ्रमरीविनोदे नितम्बबिम्बाद्विगलद्दुकूलम्।&lt;br&gt;&#xA;विलोक्य कस्याश्चन कोमलाङ्ग्याः पुंभावमन्याः सुदृशो ववाञ्छुः॥ 50 ॥&lt;br&gt;&#xA;यतो यतः षट्चरणोऽभिवर्तते ततस्ततः प्रेरितलोललोचना।&lt;br&gt;&#xA;विवर्तितभ्रूरियमद्य शिक्षते भयादकामापि हि दृष्टिविभ्रमम्॥ 51 ॥&lt;br&gt;&#xA;करौ धुनाना नवपल्लवाकृती वृथा कृथा मानिनि मा परिक्षमम्।&lt;br&gt;&#xA;उपेयुषी कल्पलताभिशङ्कया कथं न्वितस्त्रस्यति षट्पदावलिः॥ 52 ॥&lt;br&gt;&#xA;चेलाञ्चलेन चलहारलताप्रकाण्डैर्वेणीगुणेन च चलद्वलयीकृतेन।&lt;br&gt;&#xA;हेलाहितभ्रमरकभ्रममण्डलीभिश्छत्त्रत्रपं रचयतीव चिरं नतभ्रूः॥ 53 ॥&lt;br&gt;&#xA;मुक्ते काञ्चनकुण्डले निपतिते माणिक्यभूषामणौ कीर्णे केलिसरोरुहे विगलिते मुक्ताकलापे सति।&lt;br&gt;&#xA;निःश्वस्याम्बुजलोचनाभ्रमरिकानृत्यावसाने पुनः प्राणेशच्युतिशङ्कयेव हृदये हस्तारविन्दं ददौ॥ 54 ॥&lt;/p&gt;</description>
    </item>
    <item>
      <title>०३ शरद्वायवः</title>
      <link>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/01_shRngArarasanirdeshaH/73_sharadvarNanam/03_sharadvAyavaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/01_shRngArarasanirdeshaH/73_sharadvarNanam/03_sharadvAyavaH/</guid>
      <description>&lt;p&gt;वान्ति रात्रौ रतिक्लान्तकामिनीसुहृदोऽनिलाः।&lt;br&gt;&#xA;ललनालोलधम्मिल्लमल्लिकामोदवासिताः॥ 55 ॥&lt;br&gt;&#xA;वान्ति कह्लारसुभगाः सप्तच्छदसुगन्धयः।&lt;br&gt;&#xA;वाता नवरतग्लानवधूगमनमन्थराः॥ 56 ॥&lt;/p&gt;</description>
    </item>
    <item>
      <title>०४ शरत्पथिकः</title>
      <link>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/01_shRngArarasanirdeshaH/73_sharadvarNanam/04_sharatpathikaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/01_shRngArarasanirdeshaH/73_sharadvarNanam/04_sharatpathikaH/</guid>
      <description>&lt;p&gt;पङ्कानुषङ्गं पथि विस्मरन्तः कथावशेषे च पयोदवृन्दे।&lt;br&gt;&#xA;मार्गेषु चन्द्रातपपिच्छिलेषु पदे पदे चस्खलुरध्वनीनाः॥ 57 ॥&lt;br&gt;&#xA;इह निचुलनिकुञ्जे वंशसम्भारभाजि स्वपिषि यदि मुहूर्तं पश्यति क्षेत्रमेतत्।&lt;br&gt;&#xA;इति पथिकमकस्मान्मार्ग एवोपविष्टं वदति तरुणकान्तं गोपिका साङ्गभङ्गम्॥ 58 ॥&lt;/p&gt;</description>
    </item>
  </channel>
</rss>
