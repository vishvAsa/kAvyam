+++
title = "०५ अशोकं प्रत्युक्तिः"
rasas = ["शृङ्गारः", "विप्रलम्भ-शृङ्गारः"]

+++
[^1]रक्तस्त्वं नवपल्लवैरहमपि श्लाघ्यैः प्रियाया गुणैस्त्वामायान्ति शिलीमुखाः[^2] स्मरधनुर्मुक्तास्तथा मामपि।  
[^3]कान्तापादतलाहतिस्तव मुदे तद्वन्ममाप्यावयोः सर्वं तुल्यमशोक केवलमहं धात्रा सशोकः कृत॥ 154 ॥  
  
[^1]: रक्तवर्णः; [पक्षे] अनुरक्तः.

[^2]: भ्रमराः; [पक्षे] बाणाः.

[^3]: कान्तापादघातः. 'पादाहतः प्रमदया विकसत्यशोकः’.

रक्ताशोक कृशोदरी क्व नु गता त्यक्त्वानुरक्तं जनं नो दृष्टेति मुधैव चालयसि किं वातावधूतं शिरः।  
उत्कण्ठाघटमानषट्पदघटासंघट्टदष्टच्छदस्तत्पादाहतिमन्तरेण भवतः पुष्पोद्गमोऽयं कुतः॥ 155 ॥  