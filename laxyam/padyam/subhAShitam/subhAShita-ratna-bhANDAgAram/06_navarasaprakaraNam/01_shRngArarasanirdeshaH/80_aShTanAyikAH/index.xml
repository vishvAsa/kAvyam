<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;८० अष्टनायिकाः on काव्ये विश्वासटिप्पन्यः</title>
    <link>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/01_shRngArarasanirdeshaH/80_aShTanAyikAH/</link>
    <description>Recent content in &#43;८० अष्टनायिकाः on काव्ये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/01_shRngArarasanirdeshaH/80_aShTanAyikAH/index.xml" rel="self" type="application/rss+xml" />
    <item>
      <title>०१ स्वाधीनपतिका</title>
      <link>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/01_shRngArarasanirdeshaH/80_aShTanAyikAH/01_svAdhInapatikA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/01_shRngArarasanirdeshaH/80_aShTanAyikAH/01_svAdhInapatikA/</guid>
      <description>&lt;p&gt;यदपि रतिमहोत्सवे नकारो यदपि करेण च नीविधारणानि।&lt;br&gt;&#xA;प्रियसखि पतिरेष पार्श्वदेशं तदपि न मुञ्चति तत्किमाचरामि॥ 1 ॥&lt;br&gt;&#xA;मा गर्वमुद्वह कपोलतले चकास्ति कान्तस्वहस्तलिखिता मम मञ्जरीति।&lt;br&gt;&#xA;अन्यापि किं न सखि भाजनमीदृशानां वैरी न चेद्भवति वेपथुरन्तरागः॥ 2 ॥&lt;br&gt;&#xA;अस्माकं सखि वाससी न रुचिरे ग्रैवेयकं नोज्ज्वलं नो वक्रा गतिरुद्धतं न हसितं नैवास्ति कश्चिन्मदः।&lt;br&gt;&#xA;किं त्वन्येऽपि जना वदन्ति सुभगोऽप्यस्याः पतिर्नान्यतो दृष्टिं निक्षिपतीति विश्वमियता मन्यामहे दुःखितम्॥ 3 ॥&lt;br&gt;&#xA;श्वश्रूः पश्यति नैव पश्यति यदि भ्रूभङ्गवक्रेक्षणा मर्मच्छेदपटु प्रतिक्षणमसौ ब्रूते ननान्दा वचः।&lt;br&gt;&#xA;अन्यासामपि किं व्रवीमि चरितं स्मृत्वा मनो वेपते कान्तः स्निग्धदृशा विलोकयति मामेतावदागः सखि॥ 4 ॥&lt;br&gt;&#xA;वक्त्रस्याधरपल्लवस्य वचसो हास्यस्य लास्यस्य वा धन्यानामरविन्दसुन्दरदृशां कान्तस्तनोति स्तुतिम्।&lt;br&gt;&#xA;स्वप्नेनापि न गच्छति श्रुतिपथं चेतःपथं दृक्पथं काप्यन्या दयितस्य मे सखि कथं तस्यास्तु भेदग्रहः॥ 5 ॥&lt;br&gt;&#xA;स्वीयाः सन्ति गृहे गृहे मृगदृशो यासां विलासक्वणत्काञ्चीकुण्डलहेमकङ्कणझणत्कारो न विश्राम्यति।&lt;br&gt;&#xA;को हेतुः सखि कानने पुरपथे सौधे सखी सन्निधौ भ्राम्यन्ती मम वल्लभस्य परितो दृष्टिर्न मां मुञ्चति॥ 6 ॥&lt;br&gt;&#xA;सन्त्येव प्रतिमन्दिरं युवतयो यासां सुधासागरस्रोतः-स्यूतसरोजसुन्दरचमत्कारा दृशोर्विभ्रमाः।&lt;br&gt;&#xA;चित्रं किं तु विचित्रमन्मथकलावैशद्यहेतोः पुनर्वित्तं चित्तहरं प्रयच्छति युवा मय्येव किं कारणम्॥ 7 ॥&lt;br&gt;&#xA;एतत्किं प्रणयिन्यपि प्रणयिनी यन्मानिनी जायते मन्ये मानविधौ भविष्यति सुखं किञ्चिद्विशिष्टं रसात्।&lt;br&gt;&#xA;वाञ्छा तस्य सुखस्य मेऽपि हृदये जागर्ति नित्यं परं स्वप्नेऽप्येष न मेऽपराध्यति पतिः कुप्यामि तस्मै कथम्॥ 8 ॥&lt;br&gt;&#xA;मध्ये न क्रशिमा स्तने न गरिमा देहे न वा कान्तिमा श्रोणौ न प्रतिमा गतौ न गरिमा नेत्रे न वा वक्रिमा।&lt;br&gt;&#xA;लास्ये न द्रढिमा न वाचि पटिमा हास्ये न वा स्फीतिमा प्राणेशस्य तथापि मज्जति मनो मय्येव किं कारणम्॥ 9 ॥&lt;/p&gt;</description>
    </item>
    <item>
      <title>०२ खण्डिता</title>
      <link>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/01_shRngArarasanirdeshaH/80_aShTanAyikAH/02_khaNDitA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/01_shRngArarasanirdeshaH/80_aShTanAyikAH/02_khaNDitA/</guid>
      <description>&lt;p&gt;वक्षः किमु कलशाङ्कितमिति किमपि प्रष्टुमिच्छन्त्याः।&lt;br&gt;&#xA;नयनं नवोढसुदृशः प्राणेशः पाणिना पिदधे॥ 10 ॥&lt;br&gt;&#xA;सत्यमेव गदितं त्वया विभो जीव एक इति यत्पुरावयोः।&lt;br&gt;&#xA;अन्यदारनिहिता नखव्रणास्तावके वपुषि पीडयन्ति माम्॥ 11 ॥&lt;br&gt;&#xA;सव्यलीकमवधीरितखिन्नं प्रस्थितं सपदि कोपपदेन।&lt;br&gt;&#xA;योषितः सुहृदिव स्म रुणद्धि प्राणनाथमभिबाष्पनिपातः॥ 12 ॥&lt;br&gt;&#xA;शङ्किताय कृतबाष्पनिपातामीर्ष्यया विमुखितां दयिताय।&lt;br&gt;&#xA;मानिनीमभिमुखाहितचित्तां शंसति स्म घनरोमविभेदः॥ 13 ॥&lt;br&gt;&#xA;वक्षोजचिह्नितमुरो दयितस्य वीक्ष्य दीर्घं न निश्वसति जल्पति नैव किञ्चित्।&lt;br&gt;&#xA;प्रातर्जलेन वदनं परिमार्जयन्ती बाला विलोचनजलानि तिरोदधाति॥ 14 ॥&lt;br&gt;&#xA;कान्तं निरीक्ष्य वलयाङ्कितकण्ठदेशं मुक्तास्तया परभिया परुषा न वाचः।&lt;br&gt;&#xA;दूतीमुखे मृगदृशा स्खलदम्बुपूरा दूरात्परं निदधिरे नयनान्तपाताः॥ 15 ॥&lt;br&gt;&#xA;भवतु विदितं व्यर्थालापैरलं प्रिय गम्यतां तनुरपि न ते दोषोऽस्माकं विधिस्तु पराङ्मुखः।&lt;br&gt;&#xA;तव यदि तथा रूढं प्रेम प्रपन्नमिमां दृशां प्रकृतितरले का नः पीडा गते हतजीविते॥ 16 ॥&lt;br&gt;&#xA;उरस्तव पयोधराङ्कितमिदं कुतो मे क्षमा ततो मयि विधीयतां वसु पुरा यदङ्गीकृतम्।&lt;br&gt;&#xA;इति प्रचलचेतसः प्रियतमस्य वारस्त्रिया क्वणत्कनककङ्कणं करतलात्समाकृष्यते॥ 17 ॥&lt;br&gt;&#xA;जातस्ते निशि जागरो मम पुनर्नेत्राम्बुजे शोणिमा निःपीतं भवता मधु प्रविततं व्याघूर्णितं मे मनः।&lt;br&gt;&#xA;भ्राम्यद्भृङ्गघने निकुञ्जभवने लब्धं त्वया श्रीफलं पञ्चेषुः पुनरेष मां बहुतरैः क्रूरैः शरैः कृन्तति॥ 18 ॥&lt;br&gt;&#xA;प्रातः प्रातरुपागतेन जनिता निर्निद्रता चक्षुषोर्मन्दाया मम गौरवं व्यपहृतं प्रोत्पादितं लाघवम्।&lt;br&gt;&#xA;किं तद्यन्न कृतं त्वया रमण भीर्मुक्ता मया गम्यतां दुःखं तिष्ठसि यच्च पथ्यमधुना कर्तास्मि तच्छ्रोष्यसि॥ 19 ॥&lt;br&gt;&#xA;लाक्षालक्ष्म ललाटपट्टफलके केयूरमुद्रा गले वक्त्रे कज्जलकालिमा नयनयोस्ताम्बूलरागोऽपरः।&lt;br&gt;&#xA;दृष्टा कोपविधायि मण्डनमिदं प्रातश्चिरं प्रेयसो लीलातामरसोदरे मृगदृशः श्वासाः समाप्तिं गताः॥ 20 ॥&lt;br&gt;&#xA;कान्तं वीक्ष्य विपक्षपक्ष्मलदृशः पादाम्बुजालक्तकैरालिप्ताननमानतीकृतमुखी चित्रार्पितेवाभवत्।&lt;br&gt;&#xA;रूक्षं नोक्तवती न वा कृतवती निश्वासकोष्णे दृशौ प्रातर्मङ्गलमङ्गना करतलादादर्शमादर्शयत्॥ 21 ॥&lt;/p&gt;</description>
    </item>
    <item>
      <title>०३ अभिसारिका</title>
      <link>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/01_shRngArarasanirdeshaH/80_aShTanAyikAH/03_abhisArikA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/01_shRngArarasanirdeshaH/80_aShTanAyikAH/03_abhisArikA/</guid>
      <description>&lt;p&gt;भीतासि नैव भुजगात्पथि मद्भुजस्य सङ्गे पुनः किमपि कम्पमुरीकरोषि।&lt;br&gt;&#xA;अम्भोधरध्वनिभिरक्षुभितासि तन्वि मद्वाचि साचिवदनासि किमाचरामि॥ 22 ॥&lt;br&gt;&#xA;इह जगति रतीशप्रक्रियाकौशलिन्यः कति कति न निशीथे सुभ्रुवः सञ्चरन्ति।&lt;br&gt;&#xA;मम तु विधिहताया जायमानस्मितायाः सहचरि परिपन्थी हन्त दन्तांशुरेव॥ 23 ॥&lt;br&gt;&#xA;अम्भोजाक्ष्याः पुरनवलताधाम्नि सङ्केतभाजश्चेतोनाथे चिरयति भृशं मोहनिद्रां गतायाः।&lt;br&gt;&#xA;स्वच्छं नाभीह्रदवलयितं कान्तरत्नांशुजालं तोयभ्रान्त्या पिबति हरिणी विस्मयं च प्रयाति॥ 24 ॥&lt;br&gt;&#xA;किमुत्तीर्णः पन्थाः कुपितभुजगीभोगविषमो विसोढा भूयस्यः किमिति कुलपालीकटुगिरः।&lt;br&gt;&#xA;इति स्मारं स्मारं दरदलितशीतद्युतिरुचौ सरोजाक्षी शोणं दिशि नयनकोणं विकिरति॥ 25 ॥&lt;br&gt;&#xA;जनो दुर्लक्ष्योऽयं कुलममलिनं वर्त्म विषमं पतिश्छिद्रान्वेषी प्रणयिवचनं दुष्परिहरम्।&lt;br&gt;&#xA;अतः काचित्तन्वी रतिविहितसङ्केतगतये गृहाद्वारं वारं निरगमदथ प्राविशदथ॥ 26 ॥&lt;br&gt;&#xA;सितं वसनमर्पितं वपुषि नीलचोलभ्रमान्मया मृगमदाशया मलयजद्रवः सेवितः।&lt;br&gt;&#xA;करेण परिबोधितः स्वजनशङ्कया दुर्जनः परं परमपुण्यतः सखि न लङ्घिता देहली॥ 27 ॥&lt;br&gt;&#xA;प्रत्यावृत्त्य यदि व्रजामि भवनं वाचां भवेत्प्रच्यवो निर्गच्छामि निकुञ्जमेव यदि वा को वेद किं स्यादितः।&lt;br&gt;&#xA;तिष्ठामो यदि वा क्वचिद्वनतटे किं जातमेतावता मध्ये वर्त्म कलानिधेः समुदयो जातः किमातन्यताम्॥ 28 ॥&lt;br&gt;&#xA;भ्रातः कङ्कण किं कदाप्यसि घनाश्लेषेषु विश्लेषितं दूरे किङ्किणि किं कृताप्यसि रतारम्भे रणत्कारिणि।&lt;br&gt;&#xA;किं मञ्जीर बहिः कुतोऽप्यसि रहस्तल्पाधिरोहे मया सङ्केताध्वनि बद्धवैरमिव यन्मौखर्यमालम्बसे॥ 29 ॥&lt;br&gt;&#xA;उत्क्षिप्तं करकङ्कणद्वयमिदं बद्धा दृढं मेखला यत्नेन प्रतिपादिता मुखरयोर्मञ्जीरयोर्मूकता।&lt;br&gt;&#xA;आरब्धे रभसान्मया प्रियसखि क्रीडाभिसारोत्सवे चण्डालस्तिमिरावगुण्ठनपटक्षेपं विधत्ते विधुः॥ 30 ॥&lt;br&gt;&#xA;एषा फुल्लकदम्बनीपसुरभौ काले घनोद्भासिते कान्तस्यालयमागता समदना हृष्टा जलार्द्रालका।&lt;br&gt;&#xA;विद्युद्वारिदगर्जितैः सचकिता त्वद्दर्शनाकाङ्क्षिणी पादौ नूपुरलग्नकर्दमधरौ प्रक्षालयन्ती स्थिता॥ 31 ॥&lt;br&gt;&#xA;मार्गे पङ्कचिते घनान्धतमसे निःशब्दसञ्चारया गन्तव्या च मया प्रियस्य वसतिर्मुग्धेति कृत्वा मतिम्।&lt;br&gt;&#xA;आजानूद्धृतनूपुरा करतलेनाच्छाद्य नेत्रे भृशं कृच्छ्रेणाप्तपदस्थितिः स्वभवने पन्थानमभ्यस्यति॥ 32 ॥&lt;br&gt;&#xA;छिद्रान्वेषणतत्परः प्रियसखि प्रायेण लोकोऽधुना रात्रिश्चापि घनान्धकारबहला गन्तुं न ते युज्यते।&lt;br&gt;&#xA;मा मैवं सखि वल्लभः प्रियतमस्तस्योत्सुका दर्शने युक्तायुक्तविचारणा यदि भवेत् स्नेहाय दत्तं जलम्॥ 33 ॥&lt;br&gt;&#xA;दूती विद्युदुपागता सहचरी रात्रिः सहस्थायिनी दैवज्ञो दिशति स्वनेन जलदः प्रस्थानवेलां शुभाम्।&lt;br&gt;&#xA;वाचं माङ्गलिकीं तनोति तिमिरस्तोमोऽपि झिल्लीरवैर्जातोऽयं दयिताभिसारसमयो मुग्धे विमुञ्च त्रपाम्॥ 34 ॥&lt;br&gt;&#xA;द्वित्रैः केलिसरोरुहं त्रिचतुरैर्धम्मिल्लमल्लीस्रजं कण्ठान्मौक्तिकमालिकां च तदनु त्यक्त्वा पदैः पञ्चभिः। अन्तः कान्तवियोगकातरतया दूराभिसारातुरा तन्वङ्गी निरुपायमध्वनि परं श्रोणीभरं निन्दति॥ 35 ॥&lt;br&gt;&#xA;भ्रातः प्राणगणप्रयाणसमये प्राणाधिनाथस्य मे कुर्याः स्थैर्यमपि क्षणं करुणया कण्ठस्थलेऽपि स्थितः।&lt;br&gt;&#xA;यावल्लोचननीरनिर्मितनदीवन्याबिरन्यादृशं पन्थानं परिकल्पयामि भविता येनावयोर्वाञ्छितम्॥ 36 ॥&lt;br&gt;&#xA;कान्ते कत्यपि वासराणि गमय त्वं मीलयित्वा दृशौ सत्यं नाथ निमीलयामि नयने यावन्न शून्या दृशः।&lt;br&gt;&#xA;आयाता वयमागमिष्यसि सुहृद्वर्गस्य भाग्योदयैः सन्देशं वद कस्तवाभिलषितस्तीर्थेषु तोयाञ्जलिः॥ 37 ॥&lt;br&gt;&#xA;उद्दामाम्बुदवर्दितान्धतमसि प्रभ्रष्टदिङ्मण्डले काले यामिकजाग्रदुग्रसुभटव्याकीर्णकोलाहले।&lt;br&gt;&#xA;कर्णस्यासुहृदार्णवाम्बुवडवावह्नेर्यदन्तःपुरादायातासि तदम्बुजाक्षि कृतकं मन्ये भयं योषिताम्॥ 38 ॥&lt;br&gt;&#xA;पल्लीनामधिपस्य पङ्कजदृशां पर्वोत्सवामन्त्रणे जाते सद्मजना मिथः कृतमहोत्साहं पुरः प्रस्थिताः।&lt;br&gt;&#xA;सव्याजं स्थितयोर्विहस्य गतयोः शुद्धान्तमन्त्रान्तरे यूनोः स्विन्नकपोलयोर्विजयते कोऽप्येष कण्ठग्रहः॥ 39 ॥&lt;br&gt;&#xA;लोलच्चोलचमत्कृति प्रविलसत्काञ्चीलताझङ्कृति न्यञ्चत्क्रञ्चुकबन्धबन्धुरचलद्वक्षोजकुम्भोन्नति।&lt;br&gt;&#xA;स्फूर्जद्दीधिति विस्फुरद्गति चलच्चामीकरालङ्कृति क्रीडाकुञ्जगृहं प्रयाति कृतिनः कस्यापि वाराङ्गना॥ 40 ॥&lt;/p&gt;</description>
    </item>
    <item>
      <title>०४ कलहान्तरिता</title>
      <link>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/01_shRngArarasanirdeshaH/80_aShTanAyikAH/04_kalahAntaritA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/01_shRngArarasanirdeshaH/80_aShTanAyikAH/04_kalahAntaritA/</guid>
      <description>&lt;p&gt;द्वारि चक्षुरधिपाणि कपोलौ जीवितं त्वयि कुतः कलहोऽस्याः।&lt;br&gt;&#xA;कामिनामिति वचः पुनरुक्तं प्रीतये नवनवत्वमियाय॥ 41 ॥&lt;br&gt;&#xA;चकितहरिणलोललोचनायाः क्रुधि तरुणारुणतारहारकान्ति।&lt;br&gt;&#xA;सरसिजमिदमाननं च तस्याः सममिति चेतसि संमदं विधत्ते॥ 42 ॥&lt;br&gt;&#xA;विरमति कथनं विना न खेदः सति कथने समुपैति कापि लज्जा।&lt;br&gt;&#xA;इति कलहमधोमुखी सखिभ्यो लपितुमनालपितुं समाचकाङ्क्ष॥ 43 ॥&lt;br&gt;&#xA;अनुनयति पतिं न लज्जमाना कथयति नापि सखीजनाय किञ्चित्।&lt;br&gt;&#xA;प्रसरति मलयानिले नवोढा वहति परंतु चिराय शून्यमन्तः॥ 44 ॥&lt;br&gt;&#xA;प्रयच्छतोच्चैः कुसुमानि मानिनी विपक्षगोत्रं दयितेन लम्भिता।&lt;br&gt;&#xA;न किञ्चिदूचे चरणेन केवलं लिलेख बाष्पाकुललोचना भुवम्॥ 45 ॥&lt;br&gt;&#xA;न बरीभरीति कबरीभरे स्रजो न चरीकरीति मृगनाभिचित्रकम्।&lt;br&gt;&#xA;विजरीहरीति न पुरेव मत्पुरो विवरीवरीति न च विप्रियं प्रिया॥ 46 ॥&lt;br&gt;&#xA;तत्तद्वदत्यपि यथावसरं हसत्यप्यालिङ्गनेऽपि न निषेधति चुम्बनेऽपि।&lt;br&gt;&#xA;किं तु प्रसादनभयादपि निह्नुतेन कोपेन कोऽपि विहितोऽद्य रसावतारः॥ 47 ॥&lt;br&gt;&#xA;न तिर्यगवलोकितं भवति चक्षुरालोहितं वचोऽपि परुषाक्षरं न च पदेषु सङ्गच्छते।&lt;br&gt;&#xA;हिमार्त इव वेपते सकल एव बिम्बाधरः प्रकामविनते भ्रुवौ युगपदेव भेदं गते॥ 48 ॥&lt;br&gt;&#xA;मय्यायते सपदि नयनादुत्थितं चाटु वाक्यं बद्ध्वा पाणी बहु निगदितं क्षालितं पादपद्मम्।&lt;br&gt;&#xA;दत्त्वा वीटीं सविनयमथोद्वीजितं तालवृन्तैर्ब्रूते कोपं कुवलयदृशो भूयसी भक्तिरेव॥ 49 ॥&lt;br&gt;&#xA;चरणपतनप्रत्याख्यानात्प्रसादपराङ्मुखे निभृतकितवाचारेत्युक्त्वा रुषा परुषीकृते।&lt;br&gt;&#xA;व्रजति रमणे निःश्वस्योच्चैः स्तनस्थितहस्तया नयनसलिलच्छन्ना दृष्टिः सखीषु निवेशिता॥ 50 ॥&lt;br&gt;&#xA;स्फुटतु हृदयं कामः कामं करोतु तनुं तनुं न सखि चटुलप्रेम्णा कार्यं पुनर्दयितेन मे।&lt;br&gt;&#xA;इति सरभसं मानोद्रेकादुदीर्य वचस्तया रमणपदवी सारङ्‌गाक्ष्या ससम्भ्रममीक्षिता॥ 51 ॥&lt;br&gt;&#xA;पयःपीठं दत्ते त्वरितमभिधत्ते न च वचः समाज्ञामाधत्ते शिरसि न विधत्ते च मिलनम्।&lt;br&gt;&#xA;इति स्वान्ते गोपायितनिबिडकोपा प्रतिपदं कृशोदर्याश्चर्या प्रियमहह पर्याकुलयति॥ 52 ॥&lt;br&gt;&#xA;पुरस्तन्व्या गोत्रस्खलनचकितोऽहं नतमुखः प्रवृत्तो वैलक्ष्यात्किमपि लिखितुं दैवहतकः।&lt;br&gt;&#xA;स्फुटो रेखान्यासः कथमपि स तादृक्परिणतो गता येन व्यक्तिं पुनरवयवैः सैव तरुणी॥ 53 ॥&lt;br&gt;&#xA;ततश्चाभिज्ञाय स्फुरदरुणगण्डस्थलरुचा मनस्विन्या रोषप्रणयरभसाद्गद्गदगिरा।&lt;br&gt;&#xA;अहो चित्रं चित्रं स्पुटमिति निगद्याश्रुकलुषं रुषा ब्रह्मास्त्रं मे शिरसि निहितो वामचरणः॥ 54 ॥&lt;br&gt;&#xA;चलं चेतः पुंसां सहजसरलाः पङ्कजदृशो भवत्येव क्रोधः क्वचिदपि कदाचित्तरुणयोः।&lt;br&gt;&#xA;दहेदङ्गं भृङ्गी विधुरपि विदध्यात्परिभवं स्मरो मां मथ्नीयादिति किमपि नाज्ञासिषमहम्॥ 55 ॥&lt;br&gt;&#xA;आनन्द क्वचिदञ्च मुञ्च हृदयं चातुर्य धैर्य त्वया स्थेयं क्वेति विचार्यतां रसिकते निर्याहि पर्याकुला।&lt;br&gt;&#xA;रक्ताम्भोजपरीतषट्पदनदत्पक्षोपमानक्षमक्षुभ्यत्पक्ष्मचलाचलेक्षणयुगं पश्यामि तस्या मुखम्॥ 56 ॥&lt;br&gt;&#xA;मानम्लानमना मनागपि नतं नालोकते वल्लभं निर्याते दयिते निरन्तरमियं बाला परं तप्यते।&lt;br&gt;&#xA;आनीते रमणे बलात्परिजनैर्मौनं समालम्बते धत्ते कण्ठगतानसून्प्रियतमे निर्गन्तुकामे पुनः॥ 57 ॥&lt;br&gt;&#xA;आयस्ता कलहं पुरेव कुरुते न स्रंसने वाससो भुग्नभ्रूरतिखण्ड्यमानमधरं धत्ते न केशग्रहे।&lt;br&gt;&#xA;अङ्गान्यर्पयति स्वयं भवति नो वामा हठालिङ्गने तन्व्या शिक्षित एष सम्प्रति कुतः कोपप्रकारोऽपरः॥ 58 ॥&lt;br&gt;&#xA;एकत्रासनसंस्थितिः परिहृता प्रत्युद्गमाद्दूरतस्ताम्बूलानयनच्छलेन रभसाश्लेषोऽपि संविघ्नितः।&lt;br&gt;&#xA;आलापोऽपि न मिश्रितः परिजनं व्यापारयन्त्यान्तिके कान्तं प्रत्युपचारतश्चतुरया कोपः कृतार्थीकृतः॥ 59 ॥&lt;br&gt;&#xA;आशङ्क्य प्रणतिं पटान्तपहितौ पादौ करोत्यादराद्व्याजेनागतमावृणोति हसितं न स्पष्टमुद्वीक्षते।&lt;br&gt;&#xA;मय्यालापवति प्रतीपवचनं सख्या सहाभाषते तन्व्यास्तिष्ठतु निर्भरप्रणयिता मानोऽपि रम्योदयः॥ 60 ॥&lt;br&gt;&#xA;दूरादुत्सुकमागते विवलितं सम्भाषिणि स्फारितं संश्लिष्यत्यरुणे गृहीतवसने कोपाञ्चितभ्रूलतम्।&lt;br&gt;&#xA;मानिन्याश्चरणानतिव्यतिकरे बाष्पाम्बुपूर्णेक्षणं चक्षुर्जातमहो प्रपञ्चचतुरं जातागसि प्रेयसि॥ 61 ॥&lt;br&gt;&#xA;तारल्यं मुखमेलने न च वचोवैदग्ध्यमन्यादृशं न भ्रूभङ्गपरिग्रहो न च रहःप्रश्नेऽपि मौनस्थितिः।&lt;br&gt;&#xA;एवं सम्प्रति तर्क्यते तु सुदृशः कोपस्तु मद्वस्तुनि स्वाधीनेऽपि पुरेव पङ्कजदृशो यन्न प्रभुत्वग्रहः॥ 62 ॥&lt;br&gt;&#xA;शोणं वीक्ष्य मुखं विचुम्बितुमहं यातः समीपं ततः पादेन प्रहृतं तया सपदि तं धृत्वा सहासे मयि।&lt;br&gt;&#xA;किञ्चित्तत्र विधातुमक्षमतया बाष्पं त्यजन्त्याः सखे ध्यातश्चेतसि कौतुकं वितनुते कोपोऽपि वामभ्रुवः॥ 63 ॥&lt;br&gt;&#xA;सा पत्युः प्रथमापराधसमये सख्योपदेशं विना नो जानाति सविभ्रमाङ्गवलनावक्रोक्तिसंसूचनम्।&lt;br&gt;&#xA;स्वच्छैरच्छकपोलमूलगलितैः पर्यस्तनेत्रोत्पला बाला केवलमेव रोदिति लुठल्लोलालकैरश्रुभिः॥ 64 ॥&lt;br&gt;&#xA;एकस्मिञ्शयने विप&lt;sup id=&#34;fnref:1&#34;&gt;&lt;a href=&#34;#fn:1&#34; class=&#34;footnote-ref&#34; role=&#34;doc-noteref&#34;&gt;1&lt;/a&gt;&lt;/sup&gt;क्षरमणीनामग्रहे मुग्धया सद्यः कोपपरिग्रहग्लपितया चाटूनि कुर्वन्नपि।&lt;br&gt;&#xA;आवेगादवधीरितः प्रियतमस्तूष्णीं स्थितस्तत्क्षणं मा भूत्सुप्त इवेत्यमन्दवलितग्रीवं पुनर्वीक्षितः॥ 65 ॥&lt;/p&gt;</description>
    </item>
    <item>
      <title>०५ विप्रलब्धा</title>
      <link>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/01_shRngArarasanirdeshaH/80_aShTanAyikAH/05_vipralabdhA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/01_shRngArarasanirdeshaH/80_aShTanAyikAH/05_vipralabdhA/</guid>
      <description>&lt;p&gt;उत्तिष्ठ दूति यामो यामो यातस्तथापि नायातः।&lt;br&gt;&#xA;यातः परमपि जीवेज्जीवितनाथो भवेत्तस्याः॥ 69 ॥&lt;br&gt;&#xA;निःस्नेह निष्करुण निस्त्रप निर्निमित्तं मद्वञ्चक त्वमपि सम्प्रति वञ्चितः स्याः।&lt;br&gt;&#xA;इत्यक्षराणि लिखितानि समीक्ष्य कश्चित्सङ्केतकेतकदले नितरामताम्यत्॥ 70 ॥&lt;br&gt;&#xA;सङ्केतकेलिगृहमेत्य निरीक्ष्य शून्यमेणीदृशो निभृतनिःश्वसिताधरायाः।&lt;br&gt;&#xA;अर्धाक्षरं वचनमर्धविकासि नेत्रं ताम्बूलमर्धकवलीकृतमेव तस्थौ॥ 71 ॥&lt;br&gt;&#xA;कपटवचनभाजा केनचिद्वारयोषा सकलरसिकगोष्ठीवञ्चिका वञ्चितासौ।&lt;br&gt;&#xA;इति विहसति रिङ्गद्भृङ्गविक्षिप्तचक्षुर्विकचकुसुमकान्तिच्छद्मना केलिकुञ्जः॥ 72 ॥&lt;br&gt;&#xA;नायातो यदि निर्दयः सखि शठस्त्वं दूति किं दूयसे स्वच्छन्दं बहुवल्लभः स रमते किं तत्र ते दूषणम्।&lt;br&gt;&#xA;पश्याद्य प्रियसङ्गमाय दयितस्याकृष्यमाणं गुणैरुत्कण्ठार्तिभरादिव स्फुटदिदं चेतः स्वयं यास्यति॥ 73 ॥&lt;br&gt;&#xA;शून्यं कुञ्जगृहं निरीक्ष्य कुटिलं विज्ञाय चेतोभुवं दूती नापि निवेदिता सहचरी पृष्टापि नो वानया।&lt;br&gt;&#xA;शंभो शंकर चन्द्रशेखर हर श्रीकण्ठ शूलिञ्शिव त्रायस्वेति परंतु पङ्कजदृशा भर्गस्य चक्रे स्तुतिः॥ 74 ॥&lt;br&gt;&#xA;तत्किं कामपि कामिनीमभिसृतः किंवा कलाकेलिभिर्बद्धो बन्धुभिरन्धकारिणि वनोपान्ते किमु भ्राम्यति।&lt;br&gt;&#xA;कान्तः क्लान्तमना मनागपि पथि प्रस्थातुमेवाक्षमः सङ्केतीकृतमञ्जुवञ्जुललताकुञ्जेऽपि यन्नागतः॥ 75 ॥&lt;br&gt;&#xA;सास्रे मा कुरु लोचने विगलति न्यस्तं शलाकाञ्जनं तीव्रं निःश्वसितं निवर्तय नवास्ताम्यन्ति कण्ठस्रजः।&lt;br&gt;&#xA;तल्पे मा लुठ कोमलाङ्गि तनुतां हन्ताङ्गरागोऽश्नुते नातीतो दयितोपयानसमयो मा स्मान्यथा मन्यथाः॥ 76 ॥&lt;br&gt;&#xA;अन्यत्र व्रजतीति का खलु कथा नाप्यस्य तादृक्सुहृद्यो मां नेच्छति नागतश्च हहहा कोऽयं विधेः प्रक्रमः।&lt;br&gt;&#xA;इत्यल्पेतरकल्पनाकवलितस्वान्ता निशान्तान्तरे बाला वृत्तविवर्तनव्यतिकरा नाप्नोति निद्रां निशि॥ 77 ॥&lt;br&gt;&#xA;दत्त्वा धैर्यभुजङ्गमूर्ध्नि चरणावुल्लङ्घ्य लज्जानदीमङ्गीकृत्य घनान्धकारपटलं तन्व्या न दृष्टः प्रियः।&lt;br&gt;&#xA;सन्तापाकुलया तया च परितः पाथोधरे गर्जति क्रोधाक्रान्तकृतान्तमत्तमहिषभ्रान्त्या दृशौ योजिते॥ 78 ॥&lt;br&gt;&#xA;आलीभिः शपथैरनेककपटैः कुञ्जोदरं नीतया शून्यं तच्च निरीक्ष्य विक्षुभितया न प्रस्थितं न स्थितम्।&lt;br&gt;&#xA;न्यस्ताः किंतु नवोढनीरजदृशा कुञ्जोपकण्ठे रुषा तादृग्भृङ्‌गकदम्बडम्बरचमत्कारस्पृशो दृष्टयः॥ 79 ॥&lt;/p&gt;</description>
    </item>
    <item>
      <title>०६ प्रोषितभर्तृका</title>
      <link>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/01_shRngArarasanirdeshaH/80_aShTanAyikAH/06_proShitabhartRkA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/01_shRngArarasanirdeshaH/80_aShTanAyikAH/06_proShitabhartRkA/</guid>
      <description>&lt;p&gt;अर्पयति प्रतिदिवसं प्रियस्य पथि लोचने बाला।&lt;br&gt;&#xA;निक्षिपति कमलमालाः कोमलमिव कर्तुमध्वानम्॥ 80 ॥&lt;br&gt;&#xA;आकस्मिकस्मितमुखीषु सखीषु विज्ञाविज्ञास्वपि प्रमयनिह्नवमाचरन्ती।&lt;br&gt;&#xA;तत्रैव रङ्कुनयना नयनारविन्दमस्पन्दमाहितवती दयिते गतेऽपि॥ 81 ॥&lt;br&gt;&#xA;विरहविदितमन्तः प्रेम विज्ञाय कान्तः पुनरपि वसु तस्मादेत्य मे दास्यतीति।&lt;br&gt;&#xA;मरिचनियममक्ष्णोर्न्यस्य बाष्पोदबिन्दून्विसृजति पुरयोषिद्द्वारदेशोपविष्टा॥ 82 ॥&lt;br&gt;&#xA;तां जानीथाः परिमितकथां जीवितं मे द्वितीयं दूरीभूते मयि सहचरे चक्रवाकीमिवैकाम्।&lt;br&gt;&#xA;गाढोत्कण्ठां गुरुषु दिवसेष्वेषु गच्छत्सु बालां जातां मन्ये शिशिरमथितां पद्मिनीं वान्यरूपाम्॥ 83 ॥&lt;br&gt;&#xA;माला बालाम्बुजदलमयी मौक्तिकी हारयष्टिः काञ्ची याते प्रभवति हरौ सुभ्रुवः प्रस्थितैव।&lt;br&gt;&#xA;अन्यद्बूमः किमपि धमनी वर्तते वा न वेति ज्ञातुं बाहोरहह वलयं पाणिमूलं प्रयाति॥ 84 ॥&lt;br&gt;&#xA;समर्प्य हृदि दारुणां मदनवेदनां भूयसीमनेन तव वर्त्मना प्रचलितः स मे वल्लभः।&lt;br&gt;&#xA;न वामदिशि शब्दितं किमिति बालया वायस त्वया मदनसारिके किमिति वा कृतं न क्षुतम्॥ 85 ॥&lt;br&gt;&#xA;आदृष्टिप्रसरात्प्रियस्य पदवीमुद्वीक्ष्य निर्विण्णया विश्रान्तेषु पथिष्वहः परिणतौ ध्वान्ते समुत्सर्पति।&lt;br&gt;&#xA;दत्त्वैकं सशुचा गृहं प्रतिपदं पान्थस्त्रियास्मिन्क्षणे मा भूदागत इत्यमन्दवलितग्रीवं पुनर्वीक्षितम्॥ 86 ॥&lt;br&gt;&#xA;श्वश्रूः पद्मदलं ददाति तदपि भ्रूसंज्ञया गृह्यते सद्यो मर्मरशङ्कया न च तया संस्पृश्यते पाणिना।&lt;br&gt;&#xA;यातुर्वाचि सुहृद्गणस्य वचसि प्रत्युत्तरं दीयते श्वासः किंतु न मुच्यते हुतवहक्रूरः कुरङ्गीदृशा॥ 87 ॥&lt;/p&gt;</description>
    </item>
    <item>
      <title>०७ वासकसज्जा</title>
      <link>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/01_shRngArarasanirdeshaH/80_aShTanAyikAH/07_vAsakasajjA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/01_shRngArarasanirdeshaH/80_aShTanAyikAH/07_vAsakasajjA/</guid>
      <description>&lt;p&gt;निजपाणिपल्लवतटस्खलनादभिनासिकाविवरमुत्पतितैः।&lt;br&gt;&#xA;अपरा परीक्ष्य शनकैर्मुमुदे मुखवासमास्यकमलश्वसनैः॥ 88 ॥&lt;br&gt;&#xA;नेदं समीरितमकारि कला न चेयमित्याकुलाः कथमपि प्रतमार्धमह्नः।&lt;br&gt;&#xA;एवं विधेयमथ वाच्यमिदं मयेति शेषं प्रियाः सुकृतिनामतिवाहयन्ति॥ 89 ॥&lt;br&gt;&#xA;कृतं वपुषि भूषणं चिकुरधोरणी धूपिता कृता शयनसन्निधौ क्रमुकवीटिकासम्भृतिः।&lt;br&gt;&#xA;अकारि हरिणीदृशा भवनमेत्य देहत्विषा स्फुरत्कनककेतकीकुसुमकान्तिभिर्दुर्दिनम्॥ 90 ॥&lt;br&gt;&#xA;विदूरे केयूरे कुरु करयुगे रत्नवलयैरलं गुर्वी ग्रीवाभरणलतिकेयं किमनया।&lt;br&gt;&#xA;नवामेकामेकावलिमपि मयि त्वं विरचयेर्न पथ्यं नेपथ्यं बहुतरमनङ्गोत्सवविधौ॥ 91 ॥&lt;br&gt;&#xA;श्वश्रूं स्वापयति च्छलेन च तिरोधत्ते प्रदीपाङ्कुरं धत्ते सौधकपोतपोतनिनदैः साङ्केतिकं चेष्टितम्।&lt;br&gt;&#xA;शश्वत्पार्श्वविवर्तिताङ्गलतिकं लोलत्कपोलद्युति क्वापि क्वापि कराम्बुजं प्रियधिया तल्पान्तिके न्यस्यति॥ 92 ॥&lt;br&gt;&#xA;चोलं नीलनिचोलकर्षणविधौ चूडामणिं चुम्बने याचिष्ये कुचयोः करार्पणविधौ काञ्चीं पुनः काञ्चनीम्।&lt;br&gt;&#xA;इत्थं चन्दनचर्चितैर्मृगमदैरङ्गानि संस्कुर्वती तत्किं यन्न मनोरथं वितनुते वारेषु वाराङ्गना॥ 93 ॥&lt;br&gt;&#xA;दृष्ट्वा दर्पणमण्डले निजवपुर्भूषां मनोहराणीं दीप्तार्चिः कपिशं च मोहनगृहं त्रस्यत्कुरङ्गीदृशा।&lt;br&gt;&#xA;एवं नौ सुरतं भविष्यति चिरादद्येति सानन्दया कामं कान्तदिदृक्षया च ललिता द्वारेऽर्पिता दृष्टयः॥ 94 ॥&lt;br&gt;&#xA;हारं गुम्फति तारकान्तिरुचिरं मथ्नाति काञ्चीलतां दीपं न्यस्यति किन्तु तत्र बहुलं स्नेहं न धत्ते पुनः।&lt;br&gt;&#xA;आलीनामिति वासकस्य रजनौ कामानुरूपां क्रियां साचिस्मेरमुखी नवोढसुमुखी दूरात्समुद्वीक्षते॥ 95 ॥&lt;br&gt;&#xA;शिल्पं दर्शयितुं करोति कुतुकात्कह्लारहारस्रजं चित्रप्रेक्षणकैतवेन किमपि द्वारं समुद्वीक्षते।&lt;br&gt;&#xA;गृह्णात्याभरणं नवं सहचरीभूषाजिगीषामिषादित्थं पद्मदृशः प्रतीत्य चरितं स्मेराननोऽभूत् स्मरः॥ 96 ॥&lt;/p&gt;</description>
    </item>
    <item>
      <title>०८ उत्का</title>
      <link>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/01_shRngArarasanirdeshaH/80_aShTanAyikAH/08_utkA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/01_shRngArarasanirdeshaH/80_aShTanAyikAH/08_utkA/</guid>
      <description>&lt;p&gt;अम्भोरुहाक्षि शंभोश्चरणावाराधितौ केन।&lt;br&gt;&#xA;यस्मै विवलितवदना मदनाकूतं विभावयसि॥ 97 ॥&lt;br&gt;&#xA;सखि स विजितो वीणावाद्यैः कयाप्यपरस्त्रिया पणितमभवत्ताभ्यां तत्र क्षपाललितं ध्रुवम्।&lt;br&gt;&#xA;कथमितरथा शेपालीषु स्खलत्कुसुमास्वपि प्रसरति नभोमध्येऽपीन्दौ प्रियेण विलम्ब्यते॥ 98 ॥&lt;br&gt;&#xA;भ्रूभङ्गे रुचितेऽपि दृष्टिरधिकं सोत्कण्ठमुद्वीक्षते रुद्धायामपि वाचि सस्मितमिदं दग्धाननं जायते।&lt;br&gt;&#xA;कार्कश्यं नमितेऽपि चेतसि तनू रोमाञ्चमालम्बते दृष्टे निर्वहणं&lt;sup id=&#34;fnref:1&#34;&gt;&lt;a href=&#34;#fn:1&#34; class=&#34;footnote-ref&#34; role=&#34;doc-noteref&#34;&gt;1&lt;/a&gt;&lt;/sup&gt; भविष्यति कथं मानस्य तस्मिञ्जने॥ 99 ॥&lt;/p&gt;&#xA;&lt;p&gt;किं रुद्धः प्रियया कयाचिदथवा सख्या ममोद्वेजितः किंवा कारणगौरवं किमपि यन्नाद्यागतो वल्लभः।&lt;br&gt;&#xA;इत्यालोच्य मृगीदृशा करतले विन्यस्य वक्त्राम्बुजं दीर्घं निःश्वसितं चिरं च रुदितं क्षिप्ताश्च पुष्पस्रजः॥ 100 ॥&lt;br&gt;&#xA;यन्नाद्यापि समागतः पतिरिति प्रायः प्रपेदे परामित्थं चेतसि चिन्तयन्त्यपि सखीं न व्रीडया पृच्छति।&lt;br&gt;&#xA;दीर्घं निःश्वसितं दधाति चकितं न प्रेक्षते केवलं किञ्चित्पक्वपलाण्डुपाण्डुररुचिं धत्ते कपोलस्थलीम्॥ 101 ॥&lt;br&gt;&#xA;आनेतुं न गता किमु प्रियसखी भीतो भुजङ्गात् किमु क्रुद्धो वा प्रतिषेधवाचि किमसौ प्राणेश्वरो वर्तते।&lt;br&gt;&#xA;इत्थं कर्णसुवर्णकेतकरजःपातोपघातच्छलादक्ष्णोः कापि नवोढनीरजमुखी बाष्पोदकं मुञ्चति॥ 102 ॥&lt;br&gt;&#xA;स्नानं वारिदवारिभिर्विरचितो वासो घने कानने शीतैश्चन्दनबिन्दुभिर्मनसिजो देवः समाराधितः।&lt;br&gt;&#xA;नीता जागरणव्रतेन रजनी व्रीडा कृता दक्षिणा तप्तं किं न तपस्तथापि स कथं नायाति नेत्रातिथिः॥ 103 ॥&lt;/p&gt;</description>
    </item>
  </channel>
</rss>
