<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;४९ बाह्यरतक्रीडावर्णनम् on काव्ये विश्वासटिप्पन्यः</title>
    <link>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/01_shRngArarasanirdeshaH/49_bAhyaratakrIDAvarNanam/</link>
    <description>Recent content in &#43;४९ बाह्यरतक्रीडावर्णनम् on काव्ये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/01_shRngArarasanirdeshaH/49_bAhyaratakrIDAvarNanam/index.xml" rel="self" type="application/rss+xml" />
    <item>
      <title>०१ आलिङ्गनम्</title>
      <link>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/01_shRngArarasanirdeshaH/49_bAhyaratakrIDAvarNanam/01_Alinganam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/01_shRngArarasanirdeshaH/49_bAhyaratakrIDAvarNanam/01_Alinganam/</guid>
      <description>&lt;p&gt;ह्रीतया गलितनीवि निरस्यन्नन्तरीयमवलम्बितकाञ्चि।&lt;br&gt;&#xA;मण्डलीकृतपृथुस्तनभारं सस्वजे दयितया हृदयेशः॥ 1 ॥&lt;br&gt;&#xA;उत्तरीयविनयात्त्रपमाणा रुन्धती किल तदीक्षणमार्गम्।&lt;br&gt;&#xA;आवरिष्ट विकटेन विवोढुर्वक्षसैव कुचमण्डलमन्या॥ 2 ॥&lt;br&gt;&#xA;अंशुकं हृतवता तनुबाहुस्वस्तिकापिहितमग्धकुचाग्रा।&lt;br&gt;&#xA;भिन्नशङ्खवलयं परिणेत्रा पर्यरम्भि रभसादचिरोढा॥ 3 ॥&lt;br&gt;&#xA;सञ्जहार सहसा परिरब्धप्रेयसीषु विरहय्य विरोधम्।&lt;br&gt;&#xA;संहितं रतिपतिः स्मितभिन्नक्रोधमाशु तरुणेषु महेषुम्॥ 4 ॥&lt;br&gt;&#xA;स्रंसमानमुपयन्तरि वध्वाः श्लिष्टवत्युपसपत्नि रसेन।&lt;br&gt;&#xA;आत्मनैव रुरुधे कृतिनेव स्वेदसङ्गि वसनं जघनेन॥ 5 ॥&lt;br&gt;&#xA;पीडिते पुर उरः प्रतिपेषं भर्तरि स्तनयुगेन युवत्याः।&lt;br&gt;&#xA;स्पष्टमेव दलतः प्रतिनार्यास्तन्मयत्वमभवद्धृदयस्य॥ 6 ॥&lt;br&gt;&#xA;दीपितस्मरमुरस्युपपीडं वल्लभे घनमभिष्वजमाने।&lt;br&gt;&#xA;वक्रतां न ययतुः कुचकुम्भौ सुभ्रुवः कठिनतातिशयेन॥ 7 ॥&lt;br&gt;&#xA;सम्प्रवेष्टुमिव योषित ईषुः श्लिष्यतां हृदयमिष्टतमानाम्।&lt;br&gt;&#xA;आत्मनः सततमेव तदन्तर्वर्तिनो न खलु नूनमजानन्॥ 8 ॥&lt;br&gt;&#xA;स्नेहनिर्भरमधत्त वधूनामार्द्रतां वपुरसंशयमन्तः।&lt;br&gt;&#xA;यूनि गाढपरिरम्भिणि वस्त्रन् कोपमम्बु ववृषे यदनेन॥ 9 ॥&lt;br&gt;&#xA;न स्म माति वपुषः प्रमदानामन्तरिष्टतमसङ्गमजन्मा।&lt;br&gt;&#xA;यद्बहुर्बहिरवाप्य विकासं व्यानशे तनुरुहाण्यपि हर्षः॥ 10 ॥&lt;br&gt;&#xA;यत्प्रियव्यतिकराद्वनितानामङ्गजेन पुलकेन बभूवे।&lt;br&gt;&#xA;प्रापि तेन भृशमुच्छ्वसिताभिर्नीविभिः सपदि बन्धनमोक्षः॥ 11 ॥&lt;/p&gt;</description>
    </item>
    <item>
      <title>०२ चुम्बनम्</title>
      <link>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/01_shRngArarasanirdeshaH/49_bAhyaratakrIDAvarNanam/02_chumbanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/01_shRngArarasanirdeshaH/49_bAhyaratakrIDAvarNanam/02_chumbanam/</guid>
      <description>&lt;p&gt;लोलदृष्टि वदनं दयितायाश्चुम्बति प्रियतमे रभसेन।&lt;br&gt;&#xA;व्रीडया सह विनीवि नितम्बादंशुकं शिथिलतामुपपेदे॥ 12 ॥&lt;br&gt;&#xA;आदृता नखपदैः परिरम्भाश्चुम्बितानि घनदन्तनिपातैः।&lt;br&gt;&#xA;सौकुमार्यगुणसम्भृतकीर्तिर्वाम एव सुरतेष्वपि कामः॥ 13 ॥&lt;br&gt;&#xA;ह्रीभरादवनतं परिरम्भे रागवानवटुजेष्ववकृष्य।&lt;br&gt;&#xA;अर्पितोष्ठदलमाननपद्मं योषितो मुकुलिताक्षमधासीत्॥ 14 ॥&lt;br&gt;&#xA;पल्लवोपमिति साम्यसपक्षं दृष्टवत्यधरबिम्बमभीष्टे।&lt;br&gt;&#xA;पर्यकूजि सरुजेव तरुण्यास्तारलोलवलयेन करेण॥ 15 ॥&lt;br&gt;&#xA;केनचिन्मधुरमुल्बणरागं बाष्पतप्तमधिकं विरहेषु।&lt;br&gt;&#xA;ओष्ठपल्लवमपास्य मुहूर्तं सुभ्रुवः सरसमक्षि चुचुम्बे॥ 16 ॥&lt;/p&gt;</description>
    </item>
    <item>
      <title>०३ विहारः</title>
      <link>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/01_shRngArarasanirdeshaH/49_bAhyaratakrIDAvarNanam/03_vihAraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/subhAShitam/subhAShita-ratna-bhANDAgAram/06_navarasaprakaraNam/01_shRngArarasanirdeshaH/49_bAhyaratakrIDAvarNanam/03_vihAraH/</guid>
      <description>&lt;p&gt;आवृतान्यपि निरन्तरमुच्चैर्योषितामुरसिजद्वितयेन।&lt;br&gt;&#xA;रागिणामित इतो विमृशद्भिः पाणिभिर्जगृहिर हृदयानि॥ 17 ॥&lt;br&gt;&#xA;कामिनामसकलानि विभुग्नैः स्वेदवारिमृदुभिः करजाग्रैः।&lt;br&gt;&#xA;अक्रियन्त कठिनेषु कथञ्चित्कामिनीकुचतटेषु पदानि॥ 18 ॥&lt;br&gt;&#xA;सोष्मणस्तनशिलाशिखराग्रादात्तघर्मसलिलैस्तरुणानाम्।&lt;br&gt;&#xA;उच्छ्वसत्कमलचारुषु हस्तैर्निम्ननाभिसरसीषु निपेते॥ 19 ॥&lt;br&gt;&#xA;आमृशद्भिरभितो वलिवीचीर्लोलमानवितताङ्गुलिहस्तैः।&lt;br&gt;&#xA;सुभ्रुवामनुभवात्प्रतिपेदे मुष्टिमेयमिति मध्यमभीष्टैः॥ 20 ॥&lt;br&gt;&#xA;प्राप्य नाभिनदमज्जनमाशु प्रस्थितं निवसनग्रहणाय।&lt;br&gt;&#xA;औपनीविकमरुन्ध किल स्त्री वल्लभस्य करमात्मकराभ्याम्॥ 21 ॥&lt;br&gt;&#xA;कामिनः कृतरतोत्सवकालक्षेपमाकुलवधूकरसङ्गिः।&lt;br&gt;&#xA;मेखलागुणविलग्नमसूयां दीर्घसूत्रमकरोत्परिधानम्॥ 22 ॥&lt;br&gt;&#xA;अम्बरं विनयतः प्रियपाणेर्योषितश्च करयोः कलहस्य।&lt;br&gt;&#xA;वारणामिव विधातुमभीक्ष्णं कक्ष्यया च वलयैश्च शिशिञ्जे॥ 23 ॥&lt;br&gt;&#xA;ग्रन्थिमुद्ग्रथयितुं हृदयेशे वाससः स्पृशति मानधनायाः।&lt;br&gt;&#xA;भ्रूयुगेण सपदि प्रतिपेदे रोमभिश्च सममेव विभेदः॥ 24 ॥&lt;br&gt;&#xA;आशु लङ्घितवतीष्टकराग्रे नीविमर्धमुकुलीकृतदृष्ट्या।&lt;br&gt;&#xA;रक्तवैणिकहताधरतन्त्रीमण्डलक्वणितचारु चुकूजे॥ 25 ॥&lt;br&gt;&#xA;आयताङ्गुलिरभूदतिरिक्तः सुभ्रुवां क्रशिमशालिनि मध्ये।&lt;br&gt;&#xA;श्रोणिषु प्रियकरः पृथुलासु स्पर्शमाप सकलेन तलेन॥ 26 ॥&lt;br&gt;&#xA;चक्रुरेव ललनोरुषु राजीः स्पर्शलोभवशलोलकराणाम्।&lt;br&gt;&#xA;कामिनामनिभृतान्यपि रम्भास्तम्भकोमलतलेषु नखानि॥ 27 ॥&lt;br&gt;&#xA;ऊरुमूलचपलेक्षणमघ्नन्यैर्वतंसकुसुमैः प्रियमेताः।&lt;br&gt;&#xA;चक्रिरे सपदि तानि यथार्थं मन्मथस्य कुसुमायुधनाम॥ 28 ॥&lt;/p&gt;</description>
    </item>
  </channel>
</rss>
