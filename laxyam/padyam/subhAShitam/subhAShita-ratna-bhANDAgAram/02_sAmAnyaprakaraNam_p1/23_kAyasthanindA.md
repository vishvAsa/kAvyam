+++
title = "२३ कायस्थनिन्दा"
topics = ["कायस्थः"]
+++
  
काकाल्लौल्यं यमात्क्रौर्यं स्थपतेर्दृढघातिताम्।  
आद्याक्षराणि सङ्गृह्य कायस्थः केन निर्मितः॥ 1 ॥  
कायस्थेनोदरस्थेन मातुरामिषशङ्कया।  
अन्त्राणि यन्न भुक्तानि तत्र हेतुरदन्तता॥ 2 ॥  
विना मद्यं विना मांसं परस्वहरणं विना।  
विना परापवादेन दिविरो(6) दिवि रोदिति॥ 3 ॥  
  
[^6]: कायस्थः.

कलमाग्रनिर्गतमषीबिन्दुव्याजेन साञ्जनाश्रुकणा।  
कायस्थलुण्ठ्यमाना रोदिति खिन्नेव राजश्रीः॥ 4 ॥  