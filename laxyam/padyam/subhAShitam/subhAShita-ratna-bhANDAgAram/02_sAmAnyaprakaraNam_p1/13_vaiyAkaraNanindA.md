+++
title = "१३ वैयाकरणनिन्दा"
topics = ["वैयाकरणः"]

+++
  
टिड्ढाणञ्द्वयसच्चुटूङसिङसोस्तिप्तस्झिसिप्थस्थमिब्वस्मस्ता हशिचष्टुनाष्टुरतइञ्शश्छोऽट्यचोऽन्त्यादिटि।  
लोपोव्योर्वलिवृद्धिरेचियचिभंदाधाघ्वदाप्छेचटेरित्य[^15]ब्दानखिलान्न[^16]यन्ति कतिचिच्छब्दान्पठन्तः [^17]कटून्॥ 1 ॥  
  
[^15]: वर्षाणि.

[^16]: यापयन्ति.

[^17]: कर्णकठोरान्.

सूत्रैः पाणिनिनिर्मितैर्बहुतरैर्निष्पाद्य शब्दावलिं वैकुण्ठ[^18]स्तवमक्षमा रचयितुं मिथ्याश्रमाः शाब्दिकाः।  
पक्वान्नं विविधं [^19]श्रमेण विविधापूपाग्र्यसूपान्वितं मन्दाग्नीन[^20]नुरुन्धते मितबलानाघ्रातुमप्यक्षमान्॥ 2 ॥  
  
[^18]: विष्णुस्तवम्.

[^19]: कृत्वेति शेषः.

[^20]: अनुकुर्वन्ति.

कुप्वो (वर्ग) क (वर्ग)पौ च शेषोध्यसखिससजुषोरुर्विरामोऽवसानं शश्छोऽटीत्यादिशब्दैः सदसि यदि [^21]शठाः शाब्दिकाः पण्डिताः स्युः।  
तेषां को वापराधः कथयत सततं ये पठन्तीह थोन्त[^22]त्ताथय्याथय्यथय्याधिगधिगधिगधिगधिक्थय्यथय्येति शब्दान्॥ 3 ॥  
  
[^21]: धूर्ताः.

[^22]: गायकानां तालशब्दानुकरणमेतत्.
