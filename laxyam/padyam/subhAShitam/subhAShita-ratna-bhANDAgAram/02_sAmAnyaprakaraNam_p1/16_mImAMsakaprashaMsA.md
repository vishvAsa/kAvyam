+++
title = "१६ मीमांसकप्रशंसा"

+++
  
भगवदनभ्युपगमनं दैवतचैतन्यनिह्न(2)वश्चैषाम्।  
कर्मश्रद्धावर्धकतत्प्राधान्यप्रदर्शनायैव॥ 1 ॥  
  
[^2]: अपलापः.

आगमरूपविचारिण्यधिकरणसहस्रशिक्षितविपक्षे।  
स्वामिनि जैमिनियोगिन्युपरज्यति हृदयमस्मदीयमिदम्॥ 2 ॥  
शबरकुमारिलगुरवो मण्डनभवदेवपार्थ(3)सारथयः।  
अन्ये च विश्वमान्या जयन्ति सन्त्रायमाणतन्त्रास्ते॥ 3 ॥  
  
[^3]: शास्त्रदीपिकाकर्ता पार्थसारथिमिश्रपण्डितः.

नैयायिका वा ननु शाब्दिका वा (4)त्रयीशिरःसु श्रमशालिनो वा।  
(5)वादाहवे बिभ्रति जैमिनीयन्या(6)योपरोधे सति मौनमुद्राम्॥ 4 ॥  
  
[^4]: वेदत्रयी.

[^5]: वादयुद्धे.

[^6]: न्यायरूपे प्रतिबन्धके.

आदौ धर्मे प्रमाणं विविधविधिभिदाशेषतां च प्रयुक्तिं पौर्वापर्याधिकारौ तदनु (7)बहुविधं चातिदेशं तथोहम्।  
बाधं तन्त्रं प्रसङ्गं नयमनयशतैः सम्यगालोचयद्भो भिन्ना मीमांसकेभ्यो विदधति भुवि के सादरं वेदरक्षाम्॥ 5 ॥  
  
[^7]: सामान्यविशेषभेदेन.
