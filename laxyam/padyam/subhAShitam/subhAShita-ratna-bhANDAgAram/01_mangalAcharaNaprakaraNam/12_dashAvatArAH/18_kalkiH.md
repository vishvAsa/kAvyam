+++
title = "१८ कल्किः"

+++
उद्यत्करकरवालः शकतिमिरध्वंसने महानिपुणः।  
कल्किहरिर्वः पायादपायतः कलिनिशान्तोत्थः॥ 210 ॥  
यवनीनयनाम्बुधोरणीभिर्धरिणीनामपनीय तापवह्निम्।  
सुकृतद्रुमसेकमाचरन्तं धृतकल्कं प्रणमामि निर्विकल्पम्॥ 211 ॥  
प्रेङ्खद्वाजितरङ्गमुन्मदगजग्राहप्रगल्भं भटव्यावल्गत्स्फुटपुण्डरीकनिलयं [^2]डिण्डीरपिण्डावलिम्।  
म्लेच्छानीकमहार्णवं सुविपुलं सङ्घ्रामकल्पावधौ यश्चौर्वाग्निरिवाभवद्द्यतु[^3] स वः [^4]कल्कानि कल्की हरिः॥ 212 ॥  


[^2]: फेनपिण्डः.


[^3]: खण्डयतु.


[^4]: पापानि.
 