+++
title = "+12 दशावताराः"

+++
वेदानुद्धरते जगन्निवहते भूगोलमुद्बिभ्रते दैत्यं दारयते बलिं छलयते क्षत्त्रक्षयं कुर्वते।  
पौलस्त्यं जयते [^10]हलं [^11]कलयते कारुण्यमातन्वते म्लेच्छान्मूर्छयते दशाकृतिकृते कृष्णाय तुभ्यं नमः॥ 1 ॥  


[^10]: लाङ्गलम्.


[^11]: धारयते.
 
यस्यालीयत [^12]शल्कसीम्नि जलधिः पृष्ठे जगन्मण्डलं दंष्ट्रायां धरणी नखे दितिसुताधीशः पदे रोदसी।  
क्रोधे क्षत्रगणः शरे दशमुखः पामौ प्रलम्बासुरो ध्याने विश्व[^1]मसावधार्मिककुलं कस्मैचिदस्मै नमः॥ 2 ॥  


[^12]: त्वक.


[^1]: खङ्गे.
 
[^2]पाठीनः कमठः किटिर्नरहरिः[^3] खर्वाकृतिर्भार्गवो रामः कंसनिषूदनो [^4]दशबलः कल्की च नारायणः।  
युष्माकं स विभूतयेऽस्तु भगवान्सेतुर्भवाम्भोनिधावुत्ताराय युगे युगे युगपतिस्त्रैलोक्यनाथो हरिः॥ 3 ॥  


[^2]: मत्स्यः.


[^3]: वराहः.


[^4]: बुद्धः.
 
वेदा येन समुद्धृता वसुमती पृष्ठे धृताप्युद्धृता दैत्येशो नखरैर्हतः फणिपतेर्लोकं बलिः प्रापितः।  
क्ष्माऽक्षत्रा जगती दशास्यरहिता माता कृता रोहिणी हिंसा दोषवती धराप्ययवना पायात्स नारायणः॥ 4 ॥  
