+++
title = "13 सूर्यः"

+++
  
(5)खण्डितानेत्र(6)कञ्जालिमञ्जुरञ्जनपण्डिताः।  
मण्डिताखिलदिक्प्रान्ताश्चण्डांशोः पान्तु भानवः॥ 1 ॥  


[^5]: नायिकाविशेषा.


[^6]: कमलम्.
 
शुकतुण्डच्छवि सवितुश्चण्डरुचः पुण्डरीकवनबन्धोः।  
मण्डलमुदितं वन्दे कुण्डलमा(7)खण्डलाशायाः॥ 2 ॥  


[^7]: पूर्वदिशः.
 
अतिविततगगनसरणिप्रसरणपरिमुक्तविश्रमानन्दः।  
मरुदुल्लासितसौरभकमलाकरहासकृद्रविर्जयति॥ 3 ॥  
प्राचीकुङ्कुमतिलकं पूर्वाचलरोहणैकमाणिक्यम्।  
त्रिभुवनगृहैकदीपं वन्दे लोकैकलोचनं देवम्॥ 4 ॥  
कटुभिरपि कठोरचक्रवाकोत्करविरहज्वरशान्तिशीतवीर्यैः।  
तिमिरहतमयं महोभिरञ्जञ्जयति जगन्नयनौघमुष्णभानुः॥ 5 ॥  
यद्बिम्बमम्बरमणिर्यदपां प्रसूतिर्नक्तं निषिञ्चति यदग्निशिखासु भासः।  
ज्योत्स्ना निशासु हिमधाम्नि च यन्मयूखाः पूषा पुराणपुरुषः स नमोऽस्तु तस्मै॥ 6 ॥  
यो रक्ततामतितरामतुलं दधानो दिक्प्रौढदारनृह (?) मोहनवाप्तवासः।  
योषिद्द्वयीपतिविडम्बनभृत्स शश्वत्पायादपायसमुदायहरो रविर्नः॥ 7 ॥  
ब्रह्माण्डसम्पुटकलेवरमध्यवर्ति चैतन्यपिण्डमिव मण्डलमस्ति यस्य।  
आलोकितोऽपि दुरितानि निहन्ति यस्तं मार्तण्डमादिपुरुषं प्रणमामि नित्यम्॥ 8 ॥  
सिन्दूरस्पृहया स्पृशन्ति करिणां कुम्भस्थमाधोरणा भिल्ली पल्लवशङ्कया विचिनुते सान्द्रद्रुमद्रोणिषु।  
कान्ताः कुङ्कुमशङ्कया करतले मृद्गन्ति लग्नं च यत्तत्तेजः प्रथमोद्भवं भ्रमकरं सौरं चिरं पातु वः॥ 9 ॥  
एकस्मिन्नयने भृशं तपति यः काले स दाहक्रमो येनातन्यत यत्प्रकाशसमयेनैषां पदं दुर्लभम्।  
सा व्योमावयवस्य यन्न विदिता लोके गतिः शाश्वती श्रीसूर्यः सुरसेवितोऽपि हि महादेवः स नस्त्रायताम्॥ 10 ॥  
(1)जम्भारातीभकुम्भोद्भवमिव दधतः सान्द्रसिन्दूररेणुं रक्तैः सिक्ता इवौघैरुदयगिरितटीधातुधाराद्रवस्य।  
आयान्त्या तुल्यकालं कमलवनरुचेवारुणा वो विभूत्यै भूयासुर्भासयन्तो भुवनमभिनवा भानवो भानवीयाः॥ 11 ॥  


[^1]: इन्द्रः.
 
भक्तिप्रह्वाय दातुं मुकुलपुटकुटीकोटरक्रोडलीनां लक्ष्मीमाक्रष्टुकामा इव कमलवनोद्धाटनं कुर्वते ये।  
कालाकारान्धकाराननपतितजगत्साध्वसध्वंसकल्याः कल्याणं वः क्रियासुः किसलयरुचयस्ते करा भास्करस्य॥ 12 ॥  
साटोपव्योमहट्टोषित(2)रजनिवणिङ्नायकोन्मुक्ततारा मुक्ताहारापहारात्तलखगरवप्रोत्थितकीर्तिशान्त्यै।  
कर्षन्नम्भोजकुम्भोदरकुहरबहिर्निःसरत्षट्पदालीकालव्यालीं करेणाकलयतु दिनकृत्कल्मषोन्मूलनं वः॥ 13 ॥  


[^2]: क्रयविक्रयस्थानम्.
 
(3)चक्री (14)चक्रारपङ्क्ति (5)हरिरपि च (6)हरीन्धूर्जटिर्धू(7)र्ध्वजान्तानक्षं(8) नक्षत्रनाथोऽरुणमपि वरुणः कूबराग्रं(9) कुबेरः।  
रहः(10) सङ्घः सुराणां जगदुपकृतये नित्ययुक्तस्य यस्य स्तौति प्रीतिप्रसन्नोऽन्वहमहिमरुचेः सोऽवतात्स्यन्दनो वः॥ 14 ॥  


[^3]: विष्णुः.


[^4]: कीलकः.


[^5]: इन्द्रः.


[^6]: अश्वान्.


[^7]: यानमुखम्.


[^8]: चक्र.


[^9]: युगंधर.


[^10]: वेगः.
 
किं छत्रं किं नु रत्नं(11) तिलकमुत तथा कुण्डलं कौस्तुभो वा चक्रं वा (12)वारिजं वेत्यमरयुवतिभिर्य(13)द्बलिद्वेषिदेहे।  
ऊर्ध्वं मौलौ ललाटे श्रवसि हृदि करे नाभिदेशे च दृष्टं पायात्तद्वोऽर्कबिम्बं स च दनुजरिपुर्वर्धमानः क्रमेण॥ 15 ॥  


[^11]: चूडारत्नम्.


[^12]: यतोविष्णोर्नाभिदेशे कमलं वर्तते.


[^13]: वामनाकृत्या.
 
शीर्ण(14)घ्राणाङ्घ्रिपाणीन्व्र(15)णिभिरप(16)घनैर्घर्घराव्यक्तघोषान्दीर्घाघ्रा(17)तानघौघैः पुनरपि घटयत्येक उल्लाघयन्यः।  
(18)घर्मांशोस्तस्य वोऽन्तर्द्ध्विर्गुणघन(1)घृणानिघ्ननिर्विघ्नवृत्तेर्दत्तार्घाः सिद्धिसंघैर्विदधतु घृणयः(2) शीघ्रमंहोविघातम्(3)॥ 16 ॥  


[^14]: कुष्ठरोगविशीर्णनासिकापादपाणीन्.


[^15]: क्षतविशिष्टैः.


[^16]: शरीरैः.


[^17]: चिरकालं ग्रस्तान्.


[^18]: सूर्यस्य


[^1]: सततकृपा.


[^2]: रश्मयः.


[^3]: पापम्.


## किरणाः
करजालमपूर्वचेष्टितं वस्तदभीष्टप्रदमस्तु तिग्मभासः।  
क्रियते भवबन्धनाद्विमुक्तिः प्रणतानामुपसेवितेन येन॥ 17 ॥  
युष्माकमम्बरमणेः प्रथमे मयूखास्ते मङ्गलं विदधतूदयरागभाजः।  
कुर्वन्ति ये दिवसजन्ममहोत्सवेषु सिन्दूरपाटलमुखीरिव दिक्पुरंध्रीः॥ 18 ॥  
सिन्दूराणीव सीदत्कृपणकुलवधूमूर्ध्नि ये संचरन्तः प्रेक्ष्यन्ते दिक्षु शैलाः शिखरभुवि लसत्पद्मरागाङ्कुरा यैः।  
धुन्वन्ते ध्वान्तधाराः सह दुरितचयैर्दूरदृश्याः सुदृश्याः पान्तु त्वां पद्मबन्धोरकरणकिरणाः पूरणाः पद्मबन्धोः॥ 19 ॥  

### तुरगाः
अवतु नः सवितुस्तुरगावली समतिलङ्घिततुङ्गपयोधरा।(4)  
स्फुरितमध्यगतारु(5)णनायका (6)मरकतैकलतेव नभश्रियः॥ 20 ॥  


[^4]: मेघाः; [पक्षे] स्तनौ.


[^5]: अरुणरूपो नायकः सारथिर्यस्याः; [पक्षे] अरुण आरक्तो नायको हारमध्यमणिः.


[^6]: सूर्यतुरङ्गमाणां हरितवर्णत्वादित्यर्थः.
 
