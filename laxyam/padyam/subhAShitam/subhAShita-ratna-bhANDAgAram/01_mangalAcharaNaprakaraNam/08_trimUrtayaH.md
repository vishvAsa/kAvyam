+++
title = "08 त्रिमूर्तयः"

+++
नमस्त्रिमूर्तये तुभ्यं प्राक्सृष्टेः केवलात्मने।  
गुणत्रयविभागाय पश्चाद्भेदमुपेयुषे॥ 1 ॥  
नमो विश्वसृजे पूर्वं विश्वं तदनु बिभ्रते।  
अथ विश्वस्य संहर्त्रे तुभ्यं त्रेधास्थितात्मने॥ 2 ॥  
रजोजुषे जन्मनि सत्त्ववृत्तये स्थितौ प्रजानां प्रलये तमःस्पृशे।  
अजाय सर्गस्थितिनाशहेतवे त्रयीमयाय त्रिगुणात्मने नमः॥ 3 ॥  
श्यामश्वेतारुणाङ्गा जलधरणिधरोत्फुल्लपङ्केरुहस्था मोमा(8)सावित्र्युपेता (9)रथचरणपिनाकोग्रहुंकारशस्त्राः।  
देवा द्वित्र्यष्टनेत्रा जगदवनसमुच्छेदनोत्पत्तिदक्षाः प्रीता वः पान्तु नित्यं हरिहरविधयस्ता(10)र्क्ष्यगोहंसपत्राः॥ 4 ॥  


[^8]: मा लक्ष्मीः; उमा पार्वती.


[^9]: चक्रम्.


[^10]: गरुडः.
 
