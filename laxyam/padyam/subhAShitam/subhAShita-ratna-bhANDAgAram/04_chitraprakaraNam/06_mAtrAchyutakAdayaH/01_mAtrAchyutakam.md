+++
title = "०१ मात्राच्युतकम्"

+++
महाशयमतिस्वच्छं नीरं सन्तापशान्तये।  
खलवासादतिश्रान्ताः समाश्रयत हे जनाः॥ 1 ॥  

[^1]: एकस्मिन्नर्थे 'नीरं’ जलम्. द्वितीयेऽर्थे नीरशब्दस्य ईकारस्थाने अकारः क्रियते. तदा 'नरं’ पुरुषं इत्यवशिष्यते.


 
तुषारधवलः स्फूर्जन्महामणिधरोऽनघः।  
नागराजो जयत्येकः पृथिवीधरणक्षमः॥ 2 ॥  

[^2]: एकस्मिन्नर्थे 'नागराजः’ शेषः. द्वितीयेऽर्थे नागराज इत्यस्य आकारस्थाने अकारः क्रियते तदा 'नगराजः’ हिमाचलः इति स्यात्.

