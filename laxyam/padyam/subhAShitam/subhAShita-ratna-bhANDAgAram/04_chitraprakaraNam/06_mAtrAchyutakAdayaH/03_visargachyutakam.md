+++
title = "०३ विसर्गच्युतकम्"

+++
महीरुहो विहङ्गानामेते हृद्यैः कलापिनाम्।  
विरुतैः स्वागतानीव नीरवाहाय कुर्वते॥ 5 ॥  

[^5]: एकस्मिन्नर्थे 'हृद्यैः’ मनोहरैः विरुतैः शब्दैः. द्वितीयेऽर्थे विसर्गलोपे कृते 'हृद्यैकलापिनाम्’ इति जातम्. हृद्यं सुन्दरं एकं अद्वितीयं लपन्ति वदन्ति ते हृद्यैकलापिनस्तेषां विहङ्गानाम्.
 
अगस्त्यस्य मुनेः शापाद्ब्रह्मस्यन्दनमास्थितः।  
महासुः खात्परिभ्रष्टो नहुषः सर्पतां गतः॥ 6 ॥  
        
[^6]: एकस्मिन्नर्थे 'महासुः’ महान्तोऽसवः प्राणा यस्य सः 'खात्’ आकाशात्. द्वितीयेऽर्थे विसर्गलोपे 'महासुखात्’ महच्च तत्सुखं च तस्मात्. राज्यात्.

