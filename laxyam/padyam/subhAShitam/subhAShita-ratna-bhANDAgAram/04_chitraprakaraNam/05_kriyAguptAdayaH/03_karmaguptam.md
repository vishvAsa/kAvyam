+++
title = "०३ कर्मगुप्तम्"

+++
शीकरासारसम्वाहिसरोजवनमारुतः।  
प्रक्षोभयति पान्थस्त्रीनिःश्वासैरिव मांसलः॥ 26 ॥  

[^26]: पान्थस्त्रीनिःश्वासैर्मासलः पुष्ट इवेत्युत्प्रेक्षा. शीकरासारसंवाहिजवनः मारुतो वेगवान्वायुः 'सरः’ प्रक्षोभयति.
 
सुभग तवाननपङ्कजदर्शनसञ्जातनिर्भरप्रीतेः।  
शमयति कुर्वन्दिवसः पुण्यवतः कस्य रमणीयः॥ 27 ॥  

[^27]: दिवसः 'शं’ सुखं कुर्वन् अयति गच्छति.
 
एहि हे रमणि पश्य कौतुकं धूलिधूसरतनुं दिगम्बरम्।  
सापि तद्वदनपङ्कजं पपौ भ्रातरुक्तमपि किं न बुध्यते॥ 28 ॥  

[^28]: हे रमणि, एहि कौ पृथिव्यां 'तुकं’ बालकं धूलिधूसरतनुं दिगम्बरं पश्य.

