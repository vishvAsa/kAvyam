+++
title = "०७ सम्बन्धगुप्तम्"

+++
तूणेव मधुमासेऽस्मिन्सहकारद्रुमञ्जरी।  
इयमुन्निद्रमुकुलैर्भाति न्यस्तशिलीमुखा॥ 35 ॥  

[^35]: उन्निद्रमुकुला 'एः’ इति भिन्ने पदे क्रियेते. इः कामस्तस्य एः.
 
भानुर्वौ जायते लक्ष्म्या सरस्वत्याथवा मता।  
अत्र षष्ठीपदं गुप्तं मर्यादा दशवार्षिकी॥ 36 ॥  

[^36]: भा कान्तिः. 'नुः’ नरस्य.
 
प्राप्तदो मधुमासः प्रबला रुक्प्रियतमोऽपि दूरस्तः।  
असती सन्निहितेयं संहृतशीला सखी नियतम्॥ 37 ॥  

[^37]: 'मासः’ चन्द्रस्य. अदो मधु मद्यं प्राप्तम्.

