+++
title = "१३ दूतः"

+++
मेधावी वाक्पटुः प्राज्ञः परचित्तोपलक्षकः।  
धीरो यथोक्तवादी च एष दूतो विधीयते॥ 69 ॥  
उद्यतेष्वपि शस्त्रेषु दूतो वदति नान्यथा।  
सदैवावध्यभावेन यथार्थस्य हि वाचकः॥ 70 ॥  
भक्तो गुणी शुचिर्दक्षः प्रगल्भोऽव्यसनी क्षमी।  
ब्राह्मणः परमर्मज्ञो दूतः स्यात्प्रतिभानवान्॥ 71 ॥  
साकारो निःस्पृहो वाग्मी नानाशास्त्रविचक्षणः।  
परचित्तावगन्ता च राज्ञो दूतः स इष्यते॥ 72 ॥  
नियोगिभिर्विना राज्यं नास्ति भूपे हि केवले।  
तस्मादमी विधातव्या रक्षितव्याः प्रयत्नतः॥ 73 ॥  