+++
title = "०२ दुन्दुभिः"

+++
गङ्गाम्भसि [^1]सुरत्राण तव निःसाणनिः-स्वनः।  
स्नातीवारिवधूवर्गगर्भपातनपातकी॥ 29 ॥  
  
[^1]: 'सुल्तान्’ इति पदस्य शोधनं सुरत्राण इति.

ब्रह्माण्डं प्रविखण्ड्य भूधरगुहासुप्तान्हरीन्बोधयन्गर्भान्वैरिवधूव्रजस्य नृपते निष्पात्य हा पातकी।  
कीलालं परिशोष्य च प्रतिभटानां तेजसा तेऽद्भुतं शोद्धुं विष्णुपदं स्पृशत्यधिपयोराशि प्लुतो दुन्दुभिः॥ 30 ॥  
[^2]पारीन्द्राणां धुरीणैरवनिधरगुहागर्ततः प्रोच्छलद्भिः स्वापभ्रंशापराधप्रचलितनयनप्रान्तमाकर्ण्यमानः।  
त्वत्प्रस्थानान्तरुद्यत्प्रलयजलधरध्वानधिक्कारधीरो घ़ष्ट्रक्षीराम्बुतीरो जगति विजयते दुन्दुभिद्वन्द्वनादः॥ 31 ॥  
  
[^2]: सिंहानाम्.
