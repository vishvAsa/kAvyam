+++
title = "२३ पाण्ड्यः"
topics = ["राजा", "पाण्ड्यः"]

+++
तवाङ्गणे सुन्दर वीर पाण्ड्य मतंगजाः शृङ्खलिनो विभान्ति।  
आवासदानादरिभूपतीनामाशान्तशैला इव सापराधाः॥ 62 ॥  
विन्ध्याद्रिः करसाधनी निरुपमो रत्नाकरः कोशभृत्सौगन्धी मलयाचलः परिचराः सर्वेऽपि विद्याधराः।  
विश्वाशापरिपूरणं वितरणं देशोऽप्यहो दक्षिणः पाण्ड्याखण्डल वीर पाण्ड्य भवतः किं किं न लोकोत्तरम्॥ 63 ॥  
एतद्दन्तिबलैर्विलोक्य निखिलामालिङ्गिताङ्गीं भुवं संग्रामाङ्गणसीम्नि जंगमगिरिस्तोमभ्रमाधायिभिः।  
पृथ्वीन्द्रः पृथुरेतदुग्रसमरप्रेक्षो[^1]पनम्रामरश्रेणीमध्यचरः पुनः क्षितिधरक्षेपाय धत्ते धियम्॥ 64 ॥  
  
[^1]: उपगतानाम्.
