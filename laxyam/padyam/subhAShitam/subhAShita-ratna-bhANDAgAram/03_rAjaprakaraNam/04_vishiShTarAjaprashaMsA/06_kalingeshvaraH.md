+++
title = "०६ कलिङ्गेश्वरः"
topics = ["राजा", "कलिङ्गेश्वरः"]

+++
आयुर्दानमहोत्सवस्य विनतक्षोणीभृतां मूर्तिमान्विश्वासो नयनोत्सवो मृगदृशां कीर्तेः प्रकाशः परः।  
आनन्दः [^7]कलिताकृतिः सुमनसां वीरश्रियो जीवितं धर्मस्यैष निकेतनं[^8] विजयते वीरः कलिङ्गेश्वरः॥ 12 ॥  
  
[^7]: धृताकारः.

[^8]: स्थानम्.

धम्मिल्ले नवमल्लिकासमुदयो हस्ते सिताम्भोरुहं हारः कण्ठतटे पयोधरयुगे श्रीखण्डलेपो घनः।  
एकोऽपि त्रिकलिङ्गभूमितिलक त्वत्कीर्तिराशिर्ययौ नानामण्डनतां पुरन्दरपुरीवामभ्रुवां विग्रहे॥ 13 ॥  