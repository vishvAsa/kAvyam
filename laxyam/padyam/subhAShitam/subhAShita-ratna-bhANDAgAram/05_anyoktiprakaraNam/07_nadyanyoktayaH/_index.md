+++
title = "+०७ नद्यन्योक्तयः"
types = [ "अन्योक्तिः", "अन्योक्तिः - नदी",]

+++
  
तटिनि चिराय विचारय विन्ध्यभुवस्तव पवित्रायाः।  
शुष्यन्त्या अपि युक्तं किं खलु रथ्योदकादानम्॥ 1 ॥  
कतिपयिदिवसस्थायी पूरो दूरोन्नतोऽपि भविता ते।  
तटिनि तटद्रुमपातनपातकमेकं चिरस्थायि॥ 2 ॥  
यास्यति जलधरसमयस्तव च समृद्धिर्लघीयसी भविता।  
तटिनि तटद्रुमपातनपातकमेकं चिरस्थायि॥ 3 ॥  
कुरु गम्भीराशयतां कल्लोलैर्जनय लोकविभ्रान्तिम्।  
वीतपयोधरलक्ष्मीः कस्य न चरणैर्विलङ्घ्यसि॥ 4 ॥  
मलयस्य गिरेरपत्यमादौ तदनु भ्रातृमती पटीरवृक्षैः।  
किमु चित्रमपांनिधेः कलत्रं तटिनी काचन मौक्तिकानि सूते॥ 5 ॥  
नावर्तो न च तरलास्तरङ्गमाला नेदानीं जलरयजा रवाः करालाः।  
सैव त्वं तटिनि तटद्रुमान्विपाट्य प्रौढानामपयशसामिवासि पात्रम्॥ 6 ॥  
छायां प्रकुर्वन्ति नमन्ति [^4]पुष्पैः फलानि यच्छन्ति तटद्रुमा ये।  
उन्मूल्य तानेव नदी प्रयाति [^5]तरङ्गिणां क्व [^6]प्रतिपन्नमस्ति॥ 7 ॥  


[^4]: पुष्पैः सह फलानि ददतीत्यर्थः.


[^5]: तरङ्गवच्चपलस्वभावानाम्.


[^6]: अङ्गीकृतम्.
 
न वारयामो भवतीं विशन्तीं वर्षानदि स्रोतसि जह्नुजायाः।  
न युक्तमेतत्तु पुरो यदस्यास्तरङ्गभङ्गान्प्रकटीकरोषि॥ 8 ॥  