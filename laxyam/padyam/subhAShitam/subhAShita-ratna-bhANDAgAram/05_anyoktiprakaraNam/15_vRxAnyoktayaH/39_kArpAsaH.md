+++
title = "३९ कार्पासः"

+++
नीरसान्यपि[^2] रोचन्ते कार्पासस्य फलानि मे।  
येषां [^3]गुणमयं जन्म परेषां गुह्यगुप्तये॥ 184 ॥  
  
[^2]: शुष्काणि.

[^3]: सूत्रमयम्.

श्लाघ्यं कार्पासफलं यस्य गुणैरन्ध्रवन्ति पिहितानि।  
मुक्ताफलानि तरुणीकुचकलशतटेषु विलसन्ति॥ 185 ॥  
निष्पेषोऽस्थिचयस्य दुःसहतरः प्राप्तस्तुलारोहणं ग्राम्यस्त्रीनखचुम्बनव्यतिकरस्तन्त्रीप्रहारव्यथा।  
[^4]मातङ्गोक्षितमण्डवारिकणिकापानं च कूर्चाहतिः कार्पासेन परार्थसाधनविधौ किं किं न चाङ्गीकृतम्॥ 186 ॥  
  
[^4]: मातङ्गेनान्त्यजेनोक्षितं सिक्तं यन्मण्डवारि सिक्थद्रवोदकं तत्कणिकायाः पानम्. अतीवाशुचीति भावः.
