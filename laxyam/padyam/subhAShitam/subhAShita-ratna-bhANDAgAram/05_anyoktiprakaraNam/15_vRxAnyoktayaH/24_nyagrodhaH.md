+++
title = "२४ न्यग्रोधः"
types = ["अन्योक्तिः", "अन्योक्तिः - वृक्षः", "अन्योक्तिः - न्यग्रोधः"]

+++
महातरुर्वा भवति समूलो वा विनश्यति।  
नान्तरप्रत्ययानेति न्यग्रोधकणिकाङ्कुरः॥ 146 ॥  
न्यग्रोधे फलशालिनि स्फुटतरं किञ्चित्फलं पच्यते बीजान्यङ्कुरगोचराणि कतिचित्सिध्यन्ति तस्मिन्नपि।  
एकस्तेष्वपि कश्चिदङ्कुरवरः प्राप्नोति तामुन्नतिं यामासाद्य निदाघपीडिततनुर्ग्लानिच्छिदे धावति॥ 147 ॥  
विस्तीर्णो दीर्घशाखाश्रितशकुनिशतः शाखिनाम[^1]ग्रणीस्त्वं न्यग्रोध क्रोधमन्तः प्रकयसि न चेद्वच्मि किञ्चित्तदल्पम्।  
जल्पोऽप्येष [^2]त्रपाकृत्प्रलघुपरिकरा कापि कूष्माण्डवल्ली पल्लीपृष्ठप्रतिष्ठा हसति हि फलने त्वत्फलानां किमन्यत्॥ 148 ॥  
  
[^1]: श्रेष्ठः.

[^2]: लज्जाकृत्.
