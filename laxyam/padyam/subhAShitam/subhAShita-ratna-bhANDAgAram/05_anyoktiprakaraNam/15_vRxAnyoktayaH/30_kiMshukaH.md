+++
title = "३० किंशुकः"
types = ["अन्योक्तिः", "अन्योक्तिः - वृक्षः", "अन्योक्तिः - किंशुकः"]

+++
किंशुक[^11] किं शुकमुखवत्कुसुमानि विकासयस्यनिशम्।  
यस्यां जनोऽनुरागी सा गीरेतैः कदापि नोच्चार्या॥ 167 ॥  
  
[^11]: पलाशवृक्ष.

त्यज किंशुक पुष्पिताभिमानं निजशिरसि भ्रमरोपसेवनेन।  
विकसन्नवमालिकावियोगात्कुरुते वह्निधिया त्वयि प्रवेशम्॥ 168 ॥  
उपनदिपुलिने महापलाशः पवनसमुच्छलदेकपत्त्रपाणिः।  
दवदहनविनष्टजीवितानां सलिलमिवैष ददाति पादपानाम्॥ 169 ॥  