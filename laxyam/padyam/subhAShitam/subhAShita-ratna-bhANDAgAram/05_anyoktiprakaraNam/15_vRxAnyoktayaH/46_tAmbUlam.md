+++
title = "४६ ताम्बूलम्"
types = ["अन्योक्तिः", "अन्योक्तिः - वृक्षः", "अन्योक्तिः - ताम्बूलम्"]

+++
। किं वीरुधो[^9] भुवि न सन्ति सहस्रशोऽन्या यासां दलानि न परोपकृतिं भजन्ते।  
एकैव वल्लिषु विराजति नागवल्ली या नागरीवदनचन्द्रमलङ्करोति॥ 198 ॥  
  
[^9]: लताः.

वल्लीनां कति न स्फुरन्ति परितः पत्त्राणि किं तैरिह स्निग्धैरप्यतिकोमलैरपि निजामेवाश्रयद्भिः श्रियम्। तानेव स्तुमहे महाजनमुखश्रीकारिजन्मव्रतान्यान्सूते नवनागरीप्रियतमांस्ताम्बूलवल्लीदलान्॥ 199 ॥  