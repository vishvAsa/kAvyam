+++
title = "०१ हिमाचलः"
types = ["अन्योक्तिः", "अन्योक्तिः - पर्वतः", "अन्योक्तिः - हिमाचलः"]

+++
तरुकुलसुषमापहरां जनयन्तीं जगति जीवजातार्तिम्।  
केन गुणेन भवानीतात हिमानीमिमां वहसि॥ 2 ॥  
विन्ध्यमन्दरसुमेरुभूभृतां यत्पतिस्तुहिनपर्वतोऽभवत्।  
ईश्वरश्वशुरताप्रभावतस्तद्ध्रुवं जगति जृम्भते यशः॥ 3 ॥  
क्षोणी यस्य हिरण्मयी मणिमयः प्राकारशिल्पोच्चयः कुञ्जाः कल्पतामयाः सुरधुनीधारामयो निर्झरः।  
किं चेन्द्रादिसमस्तदिक्पतिपुरीमय्यन्ति यत्पल्लवाः शैलः सोऽपि गिरिर्वयं च गिरयस्त्वय्येव मे का मतिः॥ 4 ॥  