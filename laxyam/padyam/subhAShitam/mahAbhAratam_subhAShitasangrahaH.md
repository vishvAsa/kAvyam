+++
title = "महाभारतम् सुभाषितसङ्ग्रहः"
author = "वेदव्यासमहर्षिः"
domain = "सुभाषितानि"
sub-domain = "महाभारतम्"
language = "संस्कृतम्"
"books contributor" = "राष्ट्रियसंस्कृतविश्वविद्यालयः, तिरुपतिः"
"serial no." = "Ebharati-4130"
source_url = "https://www.ebharatisampat.in/read_chapter.php?bookid=MDY4MjAyMTg0NDY0Njkz"

+++
[[महाभारतम् सुभाषितसङ्ग्रहः	Source: [EB](https://www.ebharatisampat.in/read_chapter.php?bookid=MDY4MjAyMTg0NDY0Njkz)]]

\[











  ** आदिपर्व**



\<1,247\>  
 विधातृविहितं मार्गं न कश्चिदतिवर्तते ।  
 कालमूलमिदं सर्वं भावाभावौ सुखासुखे ॥  
\</1,247\>  
\<1,248\>  
 कालः सृजति भूतानि कालः संहरते प्रजाः ।  
 संहरन्तं प्रजाः कालं कालः शमयते पुनः ॥  
\</1,248\>  
\<1,249\>  
 कालो हि कुरुते भावान् सर्वलोके शुभाशुभान् ।  
 कालः सङ्क्षिपते सर्वाः प्रजा विसृजते पुनः ॥  
\</1,249\>  
\<1,250\>  
 कालः सुप्तेषु जागर्ति कालो हि दुरतिक्रमः ।  
 कालः सर्वेषु भूतेषु चरत्यविधृतः समः ॥  
\</1,250\>  
\<42,4\>  
 पित्रा पुत्रो वयःस्थोऽपि सततं वाच्य एव तु ।  
 यथा स्याद्गुणसंयुवतः प्राप्नुयाच्च महद्यशः ॥  
\</42,4\>  
\<42,8\>  
 क्रोधो हि धर्मं हरति यतीनां दुःखसञ्चितम् ।  
 ततो धर्मविहीनानां गतिरिष्टा न विद्यते ॥  
\</42,8\>  
\<74,27\>  
 योऽन्यथा सन्तमात्मानमन्यथा प्रतिपद्यते ।  
 किं तेन न कृतं पापं चौरेणात्मापहारिणा ॥  
\</74,27\>  
\<74,28\>  
 एकोऽहमस्मीति च मन्यसे त्वं  
  न हृच्छयं वेत्सि मुनिं पुराणम् ।  
 यो वेदिता कर्मणः पापकस्य  
  तस्यान्तिके त्वं वृजिनं करोषि ॥  
\</74,28\>  
\<74,30\>  
 आदित्यचन्द्रावनिलानलौ च  
  द्यौर्भूमिरापो हृदयं यमश्च ।  
 अहश्च रात्रिश्च उभे च सन्ध्ये  
  धर्मश्च जानाति नरस्य वृत्तम् ॥  
\</74,30\>  
\<74,40\>  
 सा भार्या या गृहे दक्षा सा भार्या या प्रजावती ।  
 सा भार्या या पतिप्राणा सा भार्या या पतिव्रता ॥  
\</74,40\>  
\<74,45\>  
 संसरन्तमपि प्रेतं विषमेष्वेकपातिनम् ।  
 भार्यैवान्वेति भर्तारं सततं या पतिव्रता ॥  
\</74,45\>  
\<74,57\>  
 ब्राह्मणो द्विपदां श्रेष्ठो गौर्वरिष्ठा चतुष्पदाम् ।  
 गुरुर्गरीयसां श्रेष्ठः पुत्रः स्पर्शवतां वरः ॥  
\</74,57\>  
\<74,87\>  
 विरूपो यावदादर्शे नात्मनः पश्यते मुखम् ।  
 मन्यते तावदात्मानमन्येभ्यो रूपवत्तरम् ॥  
\</74,87\>  
\<74,88\>  
 यदा स्वमुखमादर्शे विकृतं सोऽभिवीक्षते ।  
 तदान्तरं विजानीते आत्मानं चेतरं जनम् ॥  
\</74,88\>  
\<74,95\>  
 अतो हास्यतरं लोके किञ्चिदन्यन्न विद्यते ।  
 यत्र दुर्जनमित्याह दुर्जनः सज्जनं स्वयम् ॥  
\</74,95\>  
\<74,102\>  
 वरं कूपशताद्वापी वरं वापीशतात्क्रतुः ।  
 वरं क्रतुशतात्पुत्रः सत्यं पुत्रशताद्वरम् ॥  
\</74,102\>  
\<75,50\>  
 न जातु कामः कामानामुपभोगेन शाम्यति ।  
 हविषा कृष्णवर्त्मेव भूय एवाभिवर्धते ॥  
\</75,50\>  
\<75,51\>  
 पृथिवी रत्नसम्पूर्णा हिरण्यं पशवः स्त्रियः ।  
 नालमेकस्य तत् सर्वमिति मत्वा शमं व्रजेत् ॥  
\</75,51\>  
\<75,52\>  
 यदा न कुरुते पापं सर्वभूतेषु कर्हिचित् ।  
 कर्मणा मनसा वाचा ब्रह्म सम्पद्यते तदा ॥  
\</75,52\>  
\<75,53\>  
 यदा चायं न बिभेति यदा चास्मान्न बिभ्यति ।  
 यदा नेच्छति न द्वेष्टि ब्रह्म सम्पद्यते तदा ॥  
\</75,53\>  
\<79,2\>  
 यः समुत्पतितं क्रोधं निगृह्णाति हयं यथा ।  
 स यन्तेत्युच्यते सद्भिर्न यो रश्मिषु लम्बते ॥  
\</79,2\>   
\<79,4\>  
 यः समुत्पतितं क्रोधं क्षमयेह निरस्यति ।  
 यथोरगस्त्वचं जीर्णां स वै पुरुष उच्यते ॥  
\</79,4\>  
\<79,5\>  
 यः सन्धारयते मन्युं योऽतिवादांस्तितिक्षते ।  
 यश्च तप्तो न तपति दृढं सोऽर्थस्य भाजनम् ॥  
\</79,5\>  
\<79,6\>  
 यो यजेदपरिश्रान्तो मासि मासि शतं समाः ।  
 न क्रुद्ध्येद्यश्च सर्वस्य तयोरक्रोधनोऽधिकः ॥  
\</79,6\>  
\<79,13\>  
 यः सपत्नश्रियं दीप्तां हीनश्रीः पर्युपासते ।  
 मरणं शोभनं तस्य इति विद्वज्जना विदुः ॥  
\</79,13\>  
\<80,2\>  
 नाधर्मश्चरितो राजन् सद्यः फलति गौरिव ।  
 शनैरावर्त्यमानो हि कर्तुर्मूलानि कृन्तति ॥  
\</80,2\>  
\<82,16\>  
 न नर्मयुक्तं वचनं हिनस्ति  
  न स्त्रीषु राजन्न विवाहकाले ।  
 प्राणात्यये सर्वधनापहारे  
  पञ्चानृतान्याहुरपातकानि ॥  
\</82,16\>  
\<85,13\>  
 यत् पृथिव्यां व्रीहियवं हिरण्यं पशवः स्त्रियः ।  
 एकस्यापि न पर्याप्तं तस्मात्त्तृष्णां परित्यजेत् ॥  
\</85,13\>  
\<85,14\>  
 या दुस्त्यजा दुर्मतिभिर्या न जीर्यति जीर्यतः ।  
 योऽसौ प्राणान्तिको रोगस्तां तृष्णां त्यजतः सुखम् ॥  
\</85,14\>  
\<87,6\>  
 अक्रोधनः क्रोधनेभ्यो विशिष्ट-  
  स्तथा तितिक्षुरतितिक्षोर्विशिष्टः ।  
 अमानुषेभ्यो मानुषाश्च प्रधाना  
  विद्वांस्तथैवाविदुषः प्रधानः ॥  
\</87,6\>  
\<87,7\>  
 आक्रुश्यमानो नाक्रोशेन्मन्युरेव तितिक्षतः ।  
 आक्रोष्टारं निर्दहति सुकृतं चास्य विन्दति ॥  
\</87,7\>  
\<87,8\>  
 नारुन्तुदः स्यान्न नृशंसवादी  
  न हीनतः परमभ्याददीत ।  
 यथास्य वाचा पर उद्विजेत  
  न तां वदेदुषतीं पापलोक्याम् ॥  
\</87,8\>  
\<87,9\>  
 अरुन्तुदं परुषं तीक्ष्णवाचं  
  वाक्कण्टकैर्वितुदन्तं मनुष्यान् ।  
 विद्यादलक्ष्मीकतमं जनानां  
  मुखे निबद्धां निर्ऋतिं वहन्तम् ॥  
\</87,9\>  
\<87,10\>  
 सद्भिः पुरस्तादभिपूजितः स्यात्  
  सद्भिस्तथा पृष्ठतो रक्षितः स्यात् ।  
 सदाऽसतामतिवादांस्तितिक्षेत्  
  सतां वृत्तं चाददीतार्यवृत्तः ॥  
\</87,10\>  
\<87,11\>  
 वाक्सायका वदनान्निष्पतन्ति  
  यैराहतः शोचति रात्र्यहानि ।  
 परस्य नामर्मसु ते पतन्ति  
  तान् पण्डितो नावसृजेत् परेषु ॥  
\</87,11\>  
\<87,12\>  
 न हीदृशं संवननं त्रिषु लोकेषु विद्यते ।  
 यदा मैत्री च भूतेषु दानं च मधुरा च वाक् ॥  
\</87,12\>  
\<87,13\>  
 तस्मात् सान्त्वं सदा वाच्यं न वाच्यं परुषं क्वचित् ।  
 पूज्यान् सम्पूजयेद् दद्यान्न च याचेत् कदाचन ॥  
\</87,13\>  
\<89,8\>  
 सुखं हि जन्तुर्यदि वापि दुःखं  
  दैवाधीनं विन्दते नात्मशक्त्या ।  
 तस्माद्विष्टं बलवन्मन्यमानो  
  न सञ्ज्वरेत् नापि हृष्येत् कथञ्चित् ॥  
\</89,8\>  
\<107,41\>  
 बालो हि द्वादशाद्वर्षाज्जन्मतो यत् करिष्यति ।  
 न भविष्यत्यधर्मोऽत्र न प्रज्ञास्यन्ति वै दिशः ॥  
\</107,41\>  
\<108,17\>  
 आचतुर्दशकाद्वर्षान्न भविष्यति पातकम् ।  
 परतः कुर्वतामेव दोष एव भविष्यति ॥  
\</108,17\>  
\<115,38-39\>  
 एकेन कुरु वै क्षेमं कुलस्य जगतस्तथा ।  
 त्यजेदेकं कुलस्यार्थे ग्रामस्यार्थे कुलं त्यजेत् ॥  
 ग्रामं जनपदस्यार्थे आत्मार्थे पृथिवीं त्यजेत् ।  
 स तथा विदुरेणोक्तस्तैश्च सर्वैर्द्विजोत्तमैः ॥  
\</115,38-39\>  
\<118,10\>  
 न विधिं ग्रसते प्रज्ञा प्रज्ञां तु ग्रसते विधिः ।  
 विधिपर्यागतानर्थान् प्रज्ञो न प्रतिपद्यते ॥  
\</118,10\>  
\<119,2\>  
 सतामपि कुले जाताः कर्मणा बत दुर्गतिम् ।  
 प्राप्नुवन्त्यकृतात्मानः कामजालविमोहिताः ॥  
\</119,2\>  
\<120,29\>  
 इष्टं दत्तं तपस्तप्तं नियमाश्च स्वनुष्ठिताः ।  
 सर्वमेवानपत्यस्य न पावनमिहोच्यते ॥  
\</120,29\>  
\<123,21\>  
 दैवे पुरुषकारे च लोकोऽयं सम्प्रतिष्ठितः ।  
 तत्र दैवं तु विधिना कालमुक्तेन लभ्यते ॥  
\</123,21\>  
\<131,9,11\>  
 न दरिद्रो वसुमतो नाविद्वान् विदुषः सखा ।  
 न शूरस्य सखा क्लीबः सखिपूर्वं किमिष्यते ॥  
 ययोरेव समं वित्तं ययोरेव समं श्रुतम् ।  
 तयोर्विवाहः सख्यं च न तु पुष्टविपुष्टयोः ॥  
 नाश्रोत्रियः श्रोत्रियस्य नारथी रथिनः सखा ।  
 नाराजा पार्थिवस्यापि सखिपूर्वं किमिष्यते ॥  
\</131,9,11\>  
\<136,19\>  
 रङ्गोऽयं सर्वसामान्यः किमत्र तव फाल्गुन ।  
 वीर्यश्रेष्ठाश्च राजानो बलं धर्मोऽनुवर्तते ॥  
\</136,19\>  
\<137,11\>  
 क्षत्रियाणां बलं श्रेष्ठं योद्धव्यं क्षत्रबन्धुना ।  
 शूराणां च नदीनां च दुर्विदाः प्रभवाः किल ॥  
\</137,11\>  
\<140,8\>  
 नास्य छिद्रं परः पश्येत् छिद्रेण परमन्वियात् ।  
 गूहेत् कूर्म इवाङ्गानि रक्षेद्विवरमात्मनः ॥  
\</140,8\>  
\<140,9\>  
 नासम्यक् कृतकारी स्यात् उपक्रम्य कदाचन ।  
 कण्टको ह्यपि दुश्छिन्न आस्रावं जनयेच्चिरम् ॥  
\</140,9\>  
\<140,21-22\>  
 फलार्थोऽयं समारम्भो लोके पुसां विपश्चिताम् ।  
 वहेदमित्रं स्कन्धेन यावत्कालस्य पर्ययः ॥  
 ततः प्रत्यागते काले भिन्द्याद्घटमिवाश्मनि ।  
 अमित्रो न विमोक्तव्यः कृपणं बह्वपि ब्रुवन् ॥  
\</140,21-22\>  
\<140,50\>  
 एवं समाचरन्नित्यं सुखमेधेत भूपतिः ।  
 भयेन भेदयेद्भीरुं शूरमञ्जलिकर्मणा ॥  
\</140,50\>  
\<140,51\>  
 लुब्धमर्थप्रदानेन समं न्यूनं तथौजसा ।  
 एवं ते कथितं राजन् शृणु चाप्यपरं तथा ॥  
\</140,51\>  
\<140,56\>  
 प्रहरिष्यन् प्रियं ब्रूयात् प्रहरन्नपि भारत ।  
 प्रहृत्य च कृपायीत शोचेत च रुदेत च ॥  
\</140,56\>  
\<140,58\>  
 अपि घोरापराधस्य धर्ममाश्रित्य तिष्ठतः ।  
 स हि प्रच्छाद्यते दोषः शैलो मेघैरिवासितैः ॥  
\</140,58\>  
\<140,68\>  
 सुपुष्पितः स्यादफलः फलवान् स्याद्दुरारुहः ।  
 आमः स्यात् पक्वसङ्काशो न च जीर्येत कर्हिचित् ॥  
\</140,68\>  
\<140,74\>  
 यस्य बुद्धिः परिभवेत् तमतीतेन सान्त्वयेत् ।  
 अनागतेन दुर्बुद्धिं प्रत्युत्पन्नेन पण्डितम् ॥  
\</140,74\>  
\<158,4\>  
 एतद्धि परमं नार्याः कार्यं लोके सनातनम् ।  
 प्राणानपि परित्यज्य यद् भर्तृहितमाचरेत् ॥  
\</158,4\>  
\<160,12\>  
 राजानं प्रथमं विन्देत् ततो भार्यां ततो धनम् ।  
 त्रयस्य सञ्चयेनास्य ज्ञातीन् पुत्रांश्च तारयेत् ॥  
\</160,12\>  
\<161,10\>  
 आगतस्य गृहं त्यागस्तथैव शरणार्थिनः ।  
 याचमानस्य च वधो नृशंसो गर्हितो बुधैः ॥  
\</161,10\>  
\<170,52\>  
 वज्रपाणिर्ब्राह्मणः स्यात् क्षत्रं वज्ररथं स्मृतम् ।  
 वैश्या वै दानवज्राश्च कर्मवज्रा यवीयसः ॥  
\</170,52\>  
\<180,3\>  
 यो हि कारणतः क्रोधं सञ्जातं क्षन्तुमर्हति ।  
 नालं स मनुजः सम्यक् त्रिवर्णं परिरक्षितुम् ॥  
\</180,3\>  
\<180,10\>  
 यदा तु प्रतिषेद्धारं पापो न लभते क्वचित् ।  
 तिष्ठन्ति बहवो लोकास्तदा पापेषु कर्मसु ॥  
\</180,10\>  
\<180,11\>  
 जानन्नपि च यः पापं शक्तिमान्न नियच्छति ।  
 ईशः सन् सोऽपि तेनैव कर्मणा सम्प्रयुज्यते ॥  
\</180,11\>  
\<202,10\>  
 यथास्य पुत्रो गुणवाननुरक्तश्च पाण्डवान् ।  
 तस्मान्नोपायसाध्यांस्तानहं मन्ये कथञ्चन ॥  
\</202,10\>  
\<221,17\>  
 तत्रैव गच्छ कौन्तेय यत्र सा सात्वतात्मजा ।  
 सुबद्धस्यापि भारस्य पूर्वबन्धः श्लथायते ॥  
\</221,17\>

** --------------------------------**







  ** सभापर्व**


\<15,11\>  
 अनारंभपरो राजा वल्मीक इव सीदति ।  
 दुर्बलश्चानुपायेन बलिनं योऽधितिष्ठति ॥  
\</15,11\>  
\<15,21\>  
 अतन्द्रितश्च प्रायेण दुर्बलो बलिनं रिपुम् ।  
 जयेत् सम्यक् प्रयोगेण नीत्यार्थानात्मनो हितान् ॥  
\</15,21\>  
\<15,14\>  
 अर्थानारभते बालो नानुबन्धमवेक्षते ।  
 तस्मादरिं न मृष्यन्ति बालमर्थपरायणम् ॥  
\</15,14\>  
\<16,12\>  
 जयस्य हेतुः सिद्धिर्हि कर्म दैवं च संश्रितम् ।  
 संयुक्तो हि बलैः कश्चित् प्रमादान्नोपयुज्यते ॥  
\</16,12\>  
\<17,3\>  
 एतावदेव पुरुषैः कार्यं हृदयतोषणम् ।  
 नयेन विधिदृष्टेन यदुपक्रमते परान् ॥  
\</17,3\>  
\<17,4\>  
 सुनयस्यानपायस्य संयोगे परमः क्रमः ।  
 सङ्गत्या जायतेऽसाम्यं साम्यं च न भवेद्द्वयोः ॥  
\</17,4\>  
\<17,5\>  
 अनयस्यानुपायस्य संयुगे परमः क्षयः ।  
 संशयो जायते साम्याज्जयश्च न भवेद्द्वयोः ॥  
\</17,5\>  
\<20,17\>  
 यतो हि निम्नं भवति नयन्ति हि ततो जलम् ।  
 यतश्छिद्रं ततश्चापि नयन्ते धीवरा जलम् ॥  
\</20,17\>  
\<38,7\>  
 क्षत्रियः क्षत्रियं जित्वा रणे रणकृतां वरः ।  
 यो मुञ्चति वशे कृत्वा गुरुर्भवति तस्य सः ॥  
\</38,7\>  
\<38,17\>  
 गुणैर्वृद्धानतिक्रम्य हरिरर्च्यतमो मतः ।  
 ज्ञानवृद्धो द्विजातीनां क्षत्रियाणां बलाधिकः ॥  
\</38,17\>  
\<41,18\>  
 न गाथा गाथिनं शास्ति बहु चेदपि गायति ।  
 प्रकृतिं यान्ति भूतानि भूलिङ्गशकुनिर्यथा ॥  
\</41,18\>  
\<41,27\>  
 इष्टं दत्तमधीतं च यज्ञाश्च बहुदक्षिणाः ।  
 सर्वमेतदपत्यस्य कलां नार्हन्ति षोडशीम् ॥  
\</41,27\>  
\<55,4\>  
 यस्य नास्ति निजा प्रज्ञा केवलं तु बहुश्रुतः ।  
 न स जानाति शास्त्रार्थं दर्वी सूपरसानिव ॥  
\</55,4\>  
\<55,5\>  
 परनेयोऽग्रणीर्यस्य स मार्गान् प्रति मुह्यति ।  
 पन्थानमनुगच्छेयुः कथं तस्य पदानुगाः ॥  
\</55,5\>  
\<55,6\>  
 लोकवृत्ताद्राजवृत्तमन्यदाह बृहस्पतिः ।  
 तस्माद्राज्ञाप्रमत्तेन स्वार्थश्चिन्त्यः सदैव हि ॥  
\</55,6\>  
\<55,7\>  
 क्षत्रियस्य महाराज जये वृत्तिः समाहिता ।  
 स वै धर्मस्त्वधर्मो वा स्ववृत्तौ का परीक्षणा ॥  
\</55,7\>  
\<55,9\>  
 प्रच्छन्नो वा प्रकाशो वा योगो योऽरिं प्रबाधते ।  
 तद्वै शस्त्रं शस्त्रविदां न शस्त्रं छेदनं स्मृतम् ॥  
\</55,9\>  
\<55,12\>  
 ममत्वं हि न कर्तव्यमैश्वर्ये वा धनेऽपि वा ।  
 पूर्वावाप्तं हरन्त्यन्ये राजधर्मं हितं विदुः ॥  
\</55,12\>  
\<55,14\>  
 द्वावेतौ ग्रसते भूमिः सर्पो बिलशयानिव ।  
 राजानं चाविरोद्धारं ब्राह्मणं चाप्रवासिनम् ॥  
\</55,14\>  
\<55,16\>  
 शत्रुपक्षं समृध्यन्तं यो मोहात्समुपेक्षते ।  
 व्याधिराप्यायित इव तस्य मूलं छिनत्ति सः ॥  
\</55,16\>  
\<55,17\>  
 अल्पोऽपि ह्यरिरत्यर्थं बद्धमानः पराक्रमैः ।  
 वल्मीको मूलज इव ग्रसते वृक्षमन्तिकात् ॥  
\</55,17\>  
\<56,9\>  
 भयं परिहरन् मन्द आत्मानं परिपालयन् ।  
 वर्षासु क्लिन्नवदवातिष्ठन्नेवावसीदति ॥  
\</56,9\>  
\<56,10\>  
 न व्याधयो नापि यमः प्राप्तुं श्रेयः प्रतीक्षते ।  
 यावदेव भवेत् कल्पस्तावच्छ्रेयः समाचरेत् ॥  
\</56,10\>  
\<58,18\>  
 दैवं हि प्रज्ञां मुष्णाति चक्षुस्तेज इवापतत् ।  
 धातुश्च वशमन्वेति पाशैरिव नरः सितः ॥  
\</58,18\>  
\<64,17\>  
 यस्तु धर्मपरश्च स्याद् हित्वा भर्तुः प्रियाप्रिये ।  
 अप्रियाण्याह पथ्यानि तेन राजा सहायवान् ॥  
\</64,17\>   
\<65,20\>  
 स्वप्ने तानि न दृश्यन्ते जाग्रतो वा युधिष्ठिर ।  
 कितवा यानि दीव्यन्तः प्रलपन्त्युत्कटा इव ॥  
\</65,20\>  
\<68,63\>  
 यो हि प्रश्नं न विब्रूयाद्धर्मदर्शी सभां गतः ।  
 अनृते या फलावाप्तिः तस्याः सोऽर्धं समश्नुते ॥  
\</68,63\>  
\<68,75\>  
 जानन्नविब्रुवन् प्रश्नान् कामात् क्रोधात् भयात् तथा ।  
 सहस्रं वारुणान् पाशान् आत्मनि प्रतिमुञ्चति ॥  
 साक्षी वा विब्रुवन् साक्ष्यं गोकर्णशिथिलश्चरन् ।  
 सहस्रं वारुणान् पाशानात्मनि प्रतिमुञ्चति ॥  
\</68,75\>  
\<68,78\>  
 अर्धं हरति वै श्रेष्ठः पादो भवति कर्तृषु ।  
 पादश्चैव सभासत्सु येन निन्दन्ति निन्दितम् ॥  
\</68,78\>  
\<68,79\>  
 अनेना भवति श्रेष्ठो मुच्यन्ते च सभासदः ।  
 एनो गच्छति कर्तारं निन्दार्हो यत्र निन्द्यते ॥  
\</68,79\>  
\<68,81\>  
 हृतस्वस्य हि यद्दुःखं हतपुत्रस्य चैव यत् ।  
 ऋणिनः प्रति यच्चैव स्वार्थाद्भ्रष्टस्य चैव यत् ॥  
\</68,81\>  
\<68,82\>  
 स्त्रियाः पत्या विहीनायाः राज्ञा ग्रस्तस्य चैव यत् ।  
 अपुत्रायाश्च यद् दुःखं व्याघ्राघ्रातस्य चैव यत् ॥  
\</68,82\>  
\<68,83\>  
 अध्यूढायाश्च यद्दुःखं साक्षिभिर्विहितस्य च ।  
 एतानि वै समान्याहुः दुःखानि त्रिदिवेश्वराः ॥  
\</68,83\>  
\<72,5\>  
 त्रीणि ज्योतींषि पुरुष इति वै देवलोऽब्रवीत् ।  
 अपत्यं कर्म विद्या च यतः सृष्टाः प्रजास्ततः ॥  
\</72,5\>  
\<78,9\>  
 नाधर्मेण जितः कश्चिद् व्यथते वै पराजये ॥  
\</78,9\>

**---------------------------------**





   **वनपर्व**


\<1,27\>  
 येषां त्रीण्यवदातानि विद्या योनिश्च कर्म च ।  
 तान् सेवेत्तैः समास्या हि शास्त्रेभ्योऽपि गरीयसी ॥   
\</1,27\>  
\<1,29\>  
 असतां दर्शनात् स्पर्शात् सञ्जल्पाच्च सहासनात् ।  
 धर्माचाराः प्रहीयन्ते सिद्धयन्ति च न मानवाः ॥  
\</1,29\>  
\<1,30\>  
 बुद्धिश्च हीयते पुंसां नीचैः सह समागमात् ।  
 मध्यमैर्मध्यतां याति श्रेष्ठतां याति चोत्तमैः ॥  
\</1,30\>  
\<2,25\>  
 मानसेन हि दुःखेन शरीरमुपतप्यते ।  
 अयःपिण्डेन तप्तेन कुम्भसंस्थमिवोदकम् ॥  
\</2,25\>  
\<2,26\>  
 मानसं शमयेत्तस्माज्ज्ञानेनाग्निमिवाम्भसा ।  
 प्रशान्ते मानसे ह्यस्य शारीरमुपशाम्यति ॥  
\</2,26\>  
\<2,28\>  
 स्नेहमूलानि दुःखानि स्नेहजानि भयानि च ।  
 शोकहर्षौ तथायासः सर्वं स्नेहात् प्रवर्तते ॥  
\</2,28\>   
\<2,39\>  
 राजतः सलिलादग्नेश्चोरतः स्वजनादपि ।  
 भयमर्थवतां नित्यं मृत्योः प्राणभृतामिव ॥  
\</2,39\>  
\<28,21\>  
 योऽपकर्तॄंश्च हर्तॄंश्च तेजसैवोपगच्छति ।  
 तस्मादुद्विजते लोकः सर्पाद्वेश्मगतादिव ॥  
\</28,21\>  
\<28,22\>  
 यस्मादुद्विजते लोकः कथं तस्य भवो भवेत् ।  
 अन्तरं तस्य दृष्ट्वैव लोको विकुरुते ध्रुवम् ॥  
\</28,22\>  
\<28,23\>  
 तस्मान्नात्युत्सृजेत्तेजो न च नित्यं मृदुर्भवेत् ।  
 काले काले तु सम्प्राप्ते मृदुस्तीक्ष्णोऽपि वा भवेत् ॥  
\</28,23\>  
\<28,24\>  
 काले मृदुर्यो भवति काले भवति दारुणः ।  
 स वै सुखमवाप्नोति लोकेऽमुष्मिन्निहैव च ॥  
\</28,24\>  
\<31,6\>  
 न धर्मफलमाप्नोति यो धर्मं दोग्धुमिच्छति ।  
 य श्चैनं शङ्कते कृत्वा नास्तिक्यात् पापचेतनः ॥  
\</31,6\>  
\<31,38\>  
 न फलादर्शनाद्धर्मः शङ्कितव्यो न देवताः ।  
 यष्टव्यं च प्रयत्नेन दातव्यं चानसूयया ॥  
\</31,38\>  
\<32,16-20\>  
 अकस्मादिह यः कश्चिदर्थं प्राप्नोति पूरुषः ।  
 तं हठेनेति मन्यन्ते स हि यत्नो न कस्यचित् ॥  
 यच्चापि किञ्चित् पुरुषो दिष्टं नाम भजत्युत ।  
 दैवेन विधिना पार्थ तद्दैवमिति निश्चितम् ॥  
 यस्त्वयं कर्मणा किञ्चित् फलमाप्नोति पूरुषः ।  
 प्रत्यक्षमेतल्लोकेषु तत्पौरुषमिति श्रुतम् ॥  
 स्वभावतः प्रवृत्तो यः प्राप्नोत्यर्थं न कारणात् ।  
 तत् स्वभावात्मकं विद्धि फलं पुरुषसत्तम ॥  
 एवं हठाच्च दैवाच्च स्वभावात् कर्मणस्तथा ।  
 यानि प्राप्नोति पुरुषस्तत्फलं पूर्वकर्मणाम् ॥  
\</32,16-20\>  
\<53,31\>  
 विशिष्टाया विशिष्टेन सङ्गमो गुणवान् भवेत् ॥  
\</53,31\>  
\<61,30\>  
 नास्ति भार्यासमं मित्रं नरस्यार्तस्य भेषजम् ॥  
\</61,30\>  
\<70,8\>  
 वैषम्यमपि सम्प्राप्ता गोपायन्ति कुलस्त्रियः ।  
 आत्मानमात्मना सत्यो जितः स्वर्गो न संशयः ॥  
\</70,8\>  
\<70,9\>  
 रहिता भर्तृभिश्चैव न कुप्यन्ति कदाचन ।  
 प्राणांश्चारित्रकवचान् धारयन्ति वरस्त्रियः ॥  
\</70,9\>  
\<82,9\>  
 यस्य हस्तौ च पादौ च मनश्चैव सुसंयतम् ।  
 विद्या तपश्च कीर्तिश्च स तीर्थफलमश्नुते ॥  
\</82,9\>  
\<82,10\>  
 प्रतिग्रहादपावृत्तः सन्तुष्टो येन केनचित् ॥  
 अहङ्कारनिवृत्तश्च स तीर्थफलमश्नुते ॥  
\</82,10\>  
\<82,18\>  
 अनुपोष्य त्रिरात्राणि तीर्थान्यनभिगम्य च ।  
 अदत्वा काञ्चनं गाश्च दरिद्रो नाम जायते ॥  
\</82,18\>  
\<82,19\>  
 अग्निष्टोमादिभिर्यज्ञैरिष्ट्वा विपुलदक्षिणैः ।  
 न तत्फलमवाप्नोति तीर्थाभिगमनेन यत् ॥  
\</82,19\>  
\<157,21-22\>  
 द्रोग्धव्यं न च मित्रेषु न विश्वस्तेषु कर्हिचित् ।  
 येषां चान्नानि भुञ्जीत यत्र च स्यात् प्रतिश्रयः ॥  
\</157,21-22\>  
\<162,6,9\>  
 यस्तु केवलसंरम्भात् प्रपातं न निरीक्षते ।  
 पापात्मा पापबुद्धिर्यः पापमेवानुवर्तते ॥  
 कर्मणामविभागज्ञः प्रेत्य चेह विनश्यति ।  
 अकालज्ञः सुदुर्मेधाः कार्याणामविशेषवित् ॥  
 वृथाचारसमारम्भः प्रेत्य चेह विनश्यति ।  
 साहसे वर्तमानानां निकृतीनां दुरात्मनाम् ॥  
 सर्वसामर्थ्यलिप्सूनां पापो भवति निश्चयः ।  
\</162,6,9\>  
\<179,26-27\>  
 यस्मादभावी भावी वा मनुष्यः सुखदुःखयोः ।  
 आगमे यदि वापाये न तत्र ग्लपयेन्मनः ॥  
 दैवं पुरुषकारेण को वञ्चयितुमर्हति ।  
 दैवमेव परं मन्ये पुरुषार्थो निरर्थकः ॥  
\</179,26-27\>  
\<180,21\>  
 सत्यं दानं क्षमा शीलमानृशंस्यं तपो घृणा ।  
 दृश्यन्ते यत्र नागेन्द्र स ब्राह्मण इति स्मृतः ॥  
\</180,21\>  
\<180,25\>  
 शूद्रे तु यद्भवेल्लक्ष्म द्विजे तच्च न विद्यते ।  
 न वै शूद्रो भवेच्छूद्रो ब्राह्मणो न च ब्राह्मणः ॥  
\</180,25\>  
\<181,4\>  
 दानं च सत्यं तत्त्वं वा अहिंसा प्रियमेव च ।

 एषां कार्यगरीयस्त्वात् दृश्यते गुरुलाघवम् ॥  
\</181,4\>  
\<181,5\>  
 कस्माच्चिद्वानयोगाद्धि सत्यमेव विशिष्यते ।  
 सत्यवाक्याच्च राजेन्द्र किञ्चिद्दानं विशिष्यते ॥  
\</181,5\>  
\<181,25\>  
 बुद्धिरात्मानुगातीव उत्पातेन विधीयते ।  
 तदाश्रिता हि सा ज्ञेया बुद्धिस्तैस्यैषिणी भवेत् ॥  
\</181,25\>  
\<181,26\>  
 बुद्धिरुत्पद्यते कार्यान्मनस्तूत्पन्नमेव हि ।  
 बुद्धर्गुणविधानेन मनस्तद्गुणवद्भवेत् ॥  
\</181,26\>  
\<181,30\>  
 सुप्रज्ञमपि चेच्छूरमृद्धिर्मोहयते नरम् ।  
 वर्तमानः सुखे सर्वो मुह्यतीति गतिर्मम ॥  
\</181,30\>  
\<183,86\>  
 किञ्चिद्दैवाद्धठात् किञ्चित् किञ्चिदेव स्वकर्मभिः ।  
 प्राप्नुवन्ति नरा राजन् मा तेऽस्त्वन्या विचारणा ॥  
\</183,86\>  
\<183,88\>  
 इह वैकस्य नामुत्र अमुत्रैकस्य नो इह ।  
 इह वाऽमुत्र चैकस्य नामुत्रैकस्य नो इह ॥  
\</183,88\>  
\<183,89-92\>  
 धनानि येषां विपुलानि सन्ति  
  नित्यं रमन्ते सुविभूषिताङ्गाः ।  
 तेषामयं शत्रुवरघ्न लोको  
  नासौ सदा देहमुखे रतानाम् ॥  
 ये योगयुक्तास्तपसि प्रसक्ताः  
  स्वाध्यायशीला जरयन्ति देहान् ।  
 जितेन्द्रियाः प्राणिवधे निवृत्ता-  
  स्तेषामसौ नायमरिघ्न लोकः ॥  
 ये धर्ममेव प्रथमं चरन्ति  
  धर्मेण लब्ध्वा च धनानि काले ।  
 दारानवाप्य क्रतुभिर्यजन्ते  
  तेषामयं चैव परश्च लोकः ॥  
 ये नैव विद्यां न तपो न दानं  
  न चापि मूढाः प्रजने यतन्ति ।  
 न चानुगच्छन्ति सुखान्न भोगां-  
  स्तेषामयं चैव परश्च लोकः ॥  
\</183,89-92\>  
\<185,25-30\>  
 ब्रह्म क्षत्रेण सहितं क्षत्रं च ब्रह्मणा सह ।  
 संयुक्तौ दहतः शत्रून् वनानीवाग्निमारुतौ ॥  
 राज्ञा वै प्रथितो धर्मः प्रजानां पतिरेव च ।  
 स एव शक्रः शुक्रश्च स धाता च बृहस्पतिः ॥  
 प्रजापतिर्विराट् सम्राट् क्षत्रियो भूपतिर्नृपः ।  
 य एभिः स्तूयते शब्दैः कस्तं नार्चितुमर्हति ॥  
 पुरा योनिर्युधाजिच्च अभिया मुदितो भवः ।  
 स्वर्णेता सहजिद् बभ्रुरिति राजाभिधीयते ॥  
 सत्ययोनिः पुराविच्च सत्यधर्मप्रवर्तकः ।  
 अधर्मादृषयो भीता बलं क्षत्रे समादधन् ॥  
 आदित्यो दिवि देवेषु तमो नुदति तेजसा ।  
 तथैव नृपतिर्भूमौ अदर्मान्नुदते भृशम् ॥  
\</185,25-30\>  
\<193,18-21\>  
 अप्रियैः सह संवासः प्रियैश्चापि विनाभवः ।  
 असद्भिः सम्प्रयोगश्च तद्दुःखं चिरजीविनाम् ॥  
 पुत्रदारविनाशोऽत्र ज्ञातीनां सुहृदामपि ।  
 परेष्वायत्तता कृच्छ्रं किं नु दुःखतरं ततः ॥  
 नान्यद्दुःखतरं किञ्चिल्लोकेषु प्रतिभाति मे ।  
 अर्थैर्विहीनः पुरुषः परैः सम्परिभूयते ॥  
 अकुलानां कुले भावं कुलीनानां कुलक्षयम् ।  
 संयोगं विप्रयोगं च पश्यन्ति चिरजीविनः ॥  
\</193,18-21\>  
\<193,29,30\>  
 अपि शाकं पचानस्य सुखं वै मघवन् गृहे ।  
 अर्जितं स्वेन वीर्येण नाप्यपाश्रित्य कञ्चन ॥  
 फलशाकमपि श्रेयो भोक्तुं ह्यकृपणं गृहे ।  
 परस्य तु गृहे भोक्तुः परिभूतस्य नित्यशः ॥  
\</193,29,30\>  
\<193,32,33\>  
 यो दत्वातिथिभूतेभ्यः पितृभ्यश्च द्विजोत्तमः ।  
 शिष्टान्यन्नानि यो भुङ्क्ते किं वै सुखतरं ततः ॥  
\</193,32,33\>  
\<193,35-36\>  
 यदेनो यौवनकृतं तत् सर्वं नश्यते ध्रुवम् ।  
 सदक्षिणस्य भुक्तस्य द्विजस्य तु करे गतम् ॥  
 यद्वारि वारिणा सिञ्चेत् तद्ध्येनस्तरते क्षणात् ॥  
\</193,35-36\>  
\<194,6\>  
 जयेत् कदर्यं दानेन सत्येनानृतवादिनम् ।  
 क्षमया क्रूरकर्माणमसाधुं साधुना जयेत् ॥  
\</194,6\>  
\<199,13\>  
 दिवं स्पृशति भूमिं च शब्दः पुण्यस्य कर्मणः ।  
 यावत् स शब्दो भवति तावत् पुरुष उच्यते ॥  
\</199,13\>  
\<199,14\>  
 अकीर्तिः कीर्त्यते लोके यस्य भूतस्य कस्यचित् ।  
 स पतत्यधमान् लोकान् यावच्छब्दः प्रकीर्त्यते ॥  
\</199,14\>  
\<200,99\>  
 ये पापानि न कुर्वन्ति मनोवाक्कर्मबुद्धिभिः ।  
 ते तपन्ति महात्मानो न शरीरस्य शोषणम् ॥  
\</200,99\>  
\<200,101\>  
 तिष्ठन् गृहे चैव मुनिर्नित्यं शुचिरलङ्कृतः ।  
 यावज्जीवं दयावांश्च सर्वपापैः प्रमुच्यते ॥  
\</200,101\>  
\<200,102\>  
 न हि पापानि कर्माणि शुद्ध्यन्त्यनशनादिभिः ।  
 सीदत्यनशनादेव मांसशोणितलेपनः ॥  
\</200,102\>  
\<200,108\>  
 बीजानि ह्यग्निदग्धानि न रोहन्ति पुनर्यथा ।  
 ज्ञानदग्धैस्तथा क्लेशैर्नात्मा संयुज्यते पुनः ॥  
\</200,108\>  
\<200,112\>  
 नायं लोकोऽस्ति न परो न सुखं संशयात्मनः ।  
 ऊचुर्ज्ञानविदो वृद्धाः प्रत्ययो मोक्षलक्षणम् ॥  
\</200,112\>  
\<205,8\>  
 मातापित्रोश्च शुश्रूषा स्त्रीणां भर्तरि च द्विज ।  
 स्त्रीणां धर्मात् सुघोराद्धि नान्यं पश्यामि दुष्करम् ॥  
\</205,8\>  
\<205,17\>  
 मातॄस्तु गौरवादन्ये पितॄनन्ये तु मेनिरे ।  
 दुष्करं कुरुते माता विवर्धयति या प्रजाः ॥  
\</205,17\>  
\<206,33\>  
 यः क्रोधमोहौ त्यजति तं दैवा ब्राह्मणं विदुः ।  
 यो वदेदिह सत्यानि गुरुं सन्तोषयेत च ॥  
\</206,33\>  
\<206,34\>  
 हिंसितश्च न हिंसेत तं देवा ब्राह्मणं विदुः ।  
 जितेन्द्रियो धर्मपरः स्वाध्यायनिरतः शुचिः ॥  
\</206,34\>  
\<206,35\>  
 कामक्रोधौ वशौ यस्य तं देवा ब्राह्मणं विदुः ॥  
\</206,35\>  
\<207,43\>  
 प्रिये नातिभृशं हृष्येत् अप्रिये न च सञ्ज्वरेत् ।  
 न मुह्येदर्थकृच्छ्रेषु न च धर्मं परित्यजेत् ॥  
\</207,43\>  
\<207,47\>  
 अश्रद्दधाना धर्मस्य ते नश्यन्ति न संशयः ।  
 महादृतिरिवाध्मातः पापो भवति नित्यदा ॥  
\</207,47\>  
\<207,48\>  
 मूढानामवलिप्तानामसारं भावितं भवेत् ।  
 दर्शयत्यन्तरात्मा तं दिवारूपमिवांशुमान् ॥  
\</207,48\>  
\<207,49\>  
 न लोके राजते मूर्खः केवलात्मप्रशंसया ।  
 अपि चेह मृजाहीनः कृतविद्यः प्रकाशते ॥  
 \</207,49\>  
\<207,63\>  
 कामक्रोधौ वशे कृत्वा दम्भलोभमनार्जवम् ।  
 धर्ममित्येव सन्तुष्टास्ते शिष्टाः शिष्टसम्मताः ॥  
\</207,63\>  
\<207,72\>  
 कामलोभग्रहाकीर्णां पञ्चेन्द्रियजलां नदीम् ।  
 नावं धृतिमयीं कृत्वा जन्मदुर्गाणि सन्तर ॥  
\</207,72\>  
\<207,93-94\>  
 त्रीण्येव तु सतामाहुः सन्तः पदमनुत्तमम् ।  
 न चैव द्रुह्येद्दद्याच्च सत्यं चैव सदा वदेत् ॥  
\</207,93-94\>  
\<207,98\>  
 प्रज्ञाप्रासादमारुह्य मुच्यन्ते महतो भयात् ।  
 प्रेक्षन्तो लोकवृत्तानि विविधानि द्विजोत्तम ॥  
\</207,98\>  
\<209,3\>  
 प्राणान्तिके विवाहे च वक्तव्यमनृतं भवेत् ।  
 अनृतेन भवेत् सत्यं सत्येनैवानृतं भवेत् ॥  
\</209,3\>  
\<209,4\>  
 यद्भूतहितमत्यन्तं तत्सत्यमिति धारणा ।  
 विपर्ययकृतोऽधर्मः पश्य धर्मस्य सूक्ष्मताम् ॥  
\</209,4\>  
\<209,6\>  
 विषमां च दशां प्राप्तो देवान् गर्हति वै भृशम् ।  
 आत्मनः कर्मदोषाणि न विजानात्यपण्डितः ॥  
\</209,6\>  
\<209,20\>  
 उपर्युपरि लोकस्य सर्वो गन्तुं समीहते ।  
 यतते च यथाशक्ति न च तद्वर्तते तथा ॥  
\</209,20\>  
\<209,43\>  
 संस्कृतस्य च दान्तस्य नियतस्य यतात्मनः ।  
 प्राज्ञस्यानन्तरा वृत्तिरिह लोके परत्र च ॥  
\</209,43\>  
\<211,23\>  
 रथं शरीरं पुरुषस्य दृष्ट-  
  मात्मा नियन्तेन्द्रियाण्याहुरश्वान् ।  
 तैरप्रमत्तः कुशली सदश्वै-  
  र्दान्तेः सुखं याति रथीव धीरः ॥  
\</211,23\>  
\<214,27\>  
 पञ्चैव गुरवो ब्रह्मन् पुरुषस्य बुभूषतः ।  
 पिता माताऽग्निरात्मा च गुरुश्च द्विजसत्तम ॥  
\</214,27\>  
\<216,13-4\>  
 ब्राह्मणः पतनीयेषु वर्तमानो विकर्मसु ।  
 दाम्भिको दुष्कृतः प्राज्ञः शूद्रेण सदृशो भवेत् ॥  
\</216,13-4\>  
\<216,21-22\>  
 परित्यजन्ति ये दुःखं सुखं वाऽप्युभयं नराः ।  
 त एव सुखमेधन्ते ज्ञानतृप्ता मनीषिणः ॥  
\</216,21-22\>  
\<216,24\>  
 न विषादे मनःकार्यं विषादो विषमुत्तमम् ।  
 मारयत्यकृतप्रज्ञं बालं क्रुद्ध इवोरगः ॥  
\</216,24\>  
\<216,25\>  
 यं विषादोऽभिभवति विक्रमे समुपस्थिते ।  
 तेजसा तस्य हीनस्य पुरुषार्थो न विद्यते ॥  
\</216,25\>  
\<233,12\>  
 यदैव भर्ता जानीयान्मन्त्रमूलपरां स्त्रियम् ।  
 उद्विजेत तदैवास्याः सर्पाद्वेश्मगतादिव ॥  
\</233,12\>  
\<233,13\>  
 उद्विग्नस्य कुतः शान्तिरशान्तस्य कुतः सुखम् ।  
 न जातु वशगो भर्ता स्त्रियाः स्यान्मन्त्रकर्मणा ॥  
\</233,13\>  
\<243,3\>  
 यदा तु कश्चिज्ज्ञातीनां बाह्यः प्रार्थयते कुलम् ।  
 न मर्षयन्ति तत् सन्तो बाह्येनाभिप्रधर्षणम् ॥  
\</243,3\>  
\<259,13\>  
 नातप्ततपसो लोके प्राप्नुवन्ति महासुखम् ।  
 सुखदुःखे हि पुरुषः पर्यायेणोपसेवते ॥  
\</259,13\>  
\<259,14\>  
 न ह्यनन्तं सुखं कश्चित् प्राप्नोति पुरुषर्षभ ।  
 प्रज्ञावांस्त्वेव पुरुषः संयुक्तः परया धिया ॥  
\</259,14\>  
\<259,15\>  
 उदयास्तमनज्ञो हि न हृष्यति न शोचति ।  
 सुखमापतितं सेवेद् दुःखमापतितं वहेत् ॥  
\</259,15\>  
\<259,16\>  
 कालप्राप्तमुपासीत सस्यानामिव कर्षकः ।  
 तपसो हि परं नास्ति तपसा विन्दते महत् ॥  
\</259,16\>  
\<259,20\>  
 इह यत् क्रियते कर्म तत् परत्रोपयुज्यते ।  
 तस्माच्छरीरं युञ्जीत तपसा नियमेन च ॥  
\</259,20\>  
\<259,23\>  
 दान्तः शमपरः शश्वत् परिक्लेशं न विन्दति ।  
 न च तप्यति दान्तात्मा दृष्ट्वा परगतां श्रियम् ॥  
\</259,23\>  
\<259,24\>  
 संविभक्ता च दाता च भोगवान् सुखवान् नरः ।  
 भवत्यहिंसकश्चैव परमारोग्यमश्नुते ॥  
\</259,24\>  
\<259,28\>  
 दानान्न दुष्करं तात पृथिव्यामस्ति किञ्चन ।  
 अर्थे च महती तृष्णा स च दुःखेन लभ्यते ॥  
\</259,28\>  
\<259,29\>  
 परित्यज्य प्रियान् प्राणान् धनार्थं हि महामते ।  
 प्रविशन्ति नरा वीराः समुद्रमटवीं तथा ॥  
\</259,29\>  
\<259,31\>  
 तस्माद्दुःखार्जितस्यैव परित्यागः सुदुष्करः ।  
 न दुष्करतरं दानात् तस्माद्दानं मतं मम ॥  
\</259,31\>  
\<260,24-25\>  
 रसानुसारिणी जिह्वा कर्षत्येव रसान् प्रति ।  
 आहारप्रभवाः प्राणाः मनो दुर्निग्रहं चलम् ॥  
\</260,24-25\>  
\<260,25-26\>  
 मनसश्चेन्द्रियाणां चाप्यैकाग्र्यं निश्चितं तपः ।  
 श्रमेणोपार्जितं त्यक्तुं दुःखं शुद्धेन चेतसा ॥  
\</260,25-26\>  
\<294,26\>  
 सकृदंशो निपतति सकृत् कन्या प्रदीयते ।  
 सकृदाह ददानीति त्रीण्येतानि सकृत् सकृत् ॥  
\</294,26\>  
\<297,30\>  
 सतां सकृत्सङ्गतमीप्सितं परम्  
  ततः परं मित्रमिति प्रचक्षते ।  
 न चाफलं सत्पुरुषेण सङ्गतं  
  ततः सतां सन्निवसेत् समागमे ॥  
\</297,30\>  
\<297,35\>  
 अद्रोहः सर्वभूतेषु कर्मणा मनसा गिरा ।  
 अनुग्रहश्च दानं च सतां धर्मः सनातनः ॥  
\</297,35\>  
\<297,42\>  
 आत्मन्यपि न विश्वासस्तथा भवति सत्सु यः ।  
 तस्मात् सत्सु विशेषेण सर्वः प्रणयमिच्छति ॥  
\</297,42\>  
\<297,47\>  
 सतां सदा शाश्वतधर्मवृत्तिः  
  सन्तो न सीदन्ति न च व्यथन्ति ।  
 सतां सद्भिर्नाफलः सङ्गमोऽस्ति  
  सद्भ्यो भयं नानुवर्तन्ति सन्तः ॥  
\</297,47\>  
\<297,49\>  
 आर्यजुष्टमिदं वृत्तमिति विज्ञाय शाश्वतम् ।  
 सन्तः परार्थं कुर्वाणा नावेक्षन्ति परस्परम् ॥  
\</297,49\>  
\<300,32\>  
 कीर्तिर्हि पुरुषं लोके सञ्जीवयति मातृवत् ।  
 अकीर्तिर्जीवितं हन्ति जीवतोऽपि शरीरिणः ॥

 पुरुषस्य परे लोके कीर्तिरेव परायणम् ।  
 इह लोके विशुद्धा च कीर्तिरायुर्विवर्धनी ॥  
\</300,32\>  
\<301,6\>  
 मृतस्य कीर्त्या किं कार्यं भस्मीभूतस्य देहिनः ।  
 मृतः कीर्तिं न जानीते जीवन् कीर्तिं समश्नुते ॥  
\</301,6\>  
\<313,48\>  
 श्रुतेन श्रोत्रियो भवति तपसा विन्दते महत् ।  
 धृत्या द्वितीयवान् भवति बुद्धिमान् वृद्धसेवया ॥  
\</313,48\>  
\<313,50\>  
 स्वाध्याय एषां देवत्वं तप एषां सतामिव ।  
 मरणं मानुषो भावः परिवादोऽसतामिव ॥  
\</313,50\>  
\<313,54\>  
 प्राणो वै यज्ञियं साम मनो वै यज्ञियं यजुः ।  
 ऋगेका वृणुते यज्ञं तां यज्ञो नातिवर्तते ॥  
\</313,54\>  
\<313,56\>  
 वर्षमापततां श्रेष्ठं बीजं निवपतां वरम् ।  
 गावः प्रतिष्ठमानानां पुत्रः प्रसवतां वरः ॥  
\</313,56\>  
\<313,58\>  
 देवतातिथिभृत्यानां पितॄणामात्मनश्च यः ।  
 न निर्वपति पञ्चानामुच्छ्वसन्न स जीवति ॥  
\</313,58\>  
\<313,60\>  
 माता गुरुतरा भूमेः खात् पितोच्चतरस्तथा ।  
 मनः शीघ्रतरं वातात् चिन्ता बहुतरी तृणात् ॥  
\</313,60\>  
\<313,70\>  
 दाक्ष्यमेकपदं धर्म्यं दानमेकपदं यशः ।  
 सत्यमेकपदं स्वर्ग्यं शीलमेकपदं सुखम् ॥  
\</313,70\>  
\<313,74\>  
 धन्यानामुत्तमं दाक्ष्यं धनानामुत्तमं श्रुतम् ।  
 लाभानां श्रेय आरोग्यं सुखानां तुष्टिरुत्तमा ॥  
\</313,74\>  
\<313,84\>  
 मृतो दरिद्रः पुरुषो मृतं राष्ट्रमराजकम् ।  
 मृतमश्रोत्रियं श्राद्धं मृतो यज्ञस्त्वदक्षिणः ॥  
\</313,84\>  
\<313,94\>  
 मोहो हि धर्ममूढत्वं मानस्त्वात्माभिमानिता ।  
 धर्मनिष्क्रियताऽऽलस्यं शोकस्त्वज्ञानमुच्यते ॥  
\</313,94\>  
\<313,96\>  
 स्वधर्मे स्थिरता स्थैर्यं धैर्यमिन्द्रियनिग्रहः ।  
 स्नानं मनोमलत्यागो दानं वै भूतरक्षणम् ॥  
\</313,96\>  
\<313,102\>  
 यदा धर्मश्च भार्या च परस्परवशानुगौ ।  
 तदा धर्मार्थकामानां त्रयाणामपि सङ्गमः ॥  
\</313,102\>  
\<313,109\>  
 वृत्तं यत्नेन संरक्ष्यं ब्राह्मणेन विशेषतः ।  
 अक्षीणवृत्तो न क्षीणो वृत्ततस्तु हतो हतः ॥  
\</313,109\>  
\<313,110\>  
 पठकाः पाठकाश्चैव ये चान्ये शास्त्रचिन्तकाः ।  
 सर्वे व्यसनिनो मूर्खा यः क्रियावान् स पण्डितः ॥  
\</313,110\>  
\<313,116\>  
 अहन्यहनि भूतानि गच्छन्तीह यमालयम् ।  
 शेषाः स्थावरमिच्छन्ति किमाश्चर्यमतः परम् ॥  
\</313,116\>  
\<313,121\>  
 तुल्ये प्रियाप्रिये यस्य सुखदुःखे तथैव च ।  
 अतीतानागते चोभे स वै सर्वधनी नरः ॥  
\</313,121\>

**--------------------------**





   **विराटपर्व**


\<38,29\>  
 नैष शूरैः स्मृतो धर्मः क्षत्रियस्य पलायनम् ।  
 श्रेयस्तु मरणं युद्धे न भीतस्य पलायनम् ॥  
\</38,29\>  
\<50,3\>  
 दहत्यग्निरवाक्यस्तु तूष्णीं भाति दिवाकरः ।  
 तूष्णीं धारयते लोकान् वसुधा सचराचरान् ॥  
\</50,3\>  
\<51,15\>  
 शत्रोरपि गुणा ग्राह्या दोषा वाच्या गुरोरपि ।  
 सर्वथा सर्वयत्नेन पुत्रे शिष्ये हितं वदेत् ॥  
\</51,15\>

**-----------------------**



  ** उद्योगपर्व**


\<3,3\>  
 एकस्मिन्नेव जायेते कुले क्लीबमहाबलौ ।  
 फलाफलवती शाखे यथैकस्मिन् वनस्पतौ ॥  
\</3,3\>  
\<6,1\>  
 भूतानां प्राणिनः श्रेष्ठाः प्राणिनां बुद्धिजीविनः ।   
 बुद्धिमत्सु नराः श्रेष्ठाः नरेष्वपि द्विजातयः ॥  
\</6,1\>  
\<6,2\>  
 दिजेषु वैद्याः श्रेयांसो वैद्येषु कृतबुद्धयः ।  
 कृतबुद्धिषु कर्तारः कर्तृषु ब्रह्मवादिनः ॥  
\</6,2\>  
\<12,19\>  
 न तस्य बीजं रोहति रोहकाले  
  न तस्य वर्षं वर्षति वर्षकाले ।  
 भीतं प्रपन्नं प्रददाति शत्रवे  
  न स त्रातारं लभते त्राणमिच्छन् ॥  
\</12,19\>  
\<12,20\>  
 मोघमन्नं विन्दति चाप्यचेताः  
  स्वर्गाल्लोकाद् भ्रश्यति नष्टचेष्टः ।  
 भीतं प्रपन्नं प्रददाति यो वै  
  न तस्य हव्यं प्रतिगृह्णन्ति देवाः ॥   
\</12,20\>  
\<12,21\>  
 प्रमीयते चास्य प्रजा ह्यकाले  
  सदा विवासं पितरोऽस्य कुर्वते ।  
 भीतं प्रपन्नं प्रददाति शत्रवे  
  सेन्द्रा देवाः प्रहरन्त्यस्य वज्रम् ॥  
\</12,21\>  
\<29,6\>  
 कर्मणाहुः सिद्धिमेके परत्र  
  हित्वा कर्म विद्यया सिद्धिमेके ।  
 नाभुञ्जानो भक्ष्यभोज्यस्य तृप्ये-  
  द्विद्वानपीह विहितं ब्राह्मणानाम् ॥  
\</29,6\>  
\<29,7\>  
 या वै विद्याः साधयन्तीह कर्म  
  तासां फलं विद्यते नेतरासाम् ।  
 तत्रेह वै दृष्टफलं तु कर्म  
  पीत्वोदकं शाम्यति तृष्णयार्तः ॥  
\</29,7\>  
\<29,9\>  
 कर्मणामी भान्ति देवाः परत्र  
  कर्मणैवेह प्लवते मातरिश्वा ।  
 अहोरात्रे विदधत् कर्मणैव  
  अतन्द्रितो नित्यमुदेति सूर्यः ॥  
\</29,9\>  
\<31,2\>  
 उत बालाय पाण्डित्यं पण्डितायोत बालताम् ।  
 ददाति सर्वमीशानः पुरस्ताच्छुक्रमुच्चरन् ॥  
\</31,2\>  
\<32,26\>  
 न त्वेव मन्ये पुरुषस्य कर्म  
  संवर्तते सुप्रयुक्तं यथावत् ।  
 मातुः पितुः कर्मणाऽभिप्रसूतः ।  
  संवर्धते विधिवद्भोजनेन ॥  
\</32,26\>  
\<33,16\>  
 निषेवते प्रशस्तानि निन्दितानि न सेवते ।  
 अनास्तिकः श्रद्दधान एतत् पण्डितलक्षणम् ॥  
\</33,16\>  
\<33,17\>  
 क्रोधो हर्षश्च दर्पश्च ह्रीः स्तम्भो मान्यमानिता ।  
 यमर्थान्नापकर्षन्ति स वै पण्डित उच्यते ॥  
\</33,17\>  
\<33,18\>  
 यस्य कृत्यं न जानन्ति मन्त्रं वा मन्त्रितं परे ।  
 कृतमेवास्य जानन्ति स वै पण्डित उच्यते ॥  
\</33,18\>  
\<33,19\>  
 यस्य कृत्यं न विघ्नन्ति शीतमुष्णं भयं रतिः ।  
 समृद्धिरसमृद्धिर्वा स वै पण्डित उच्यते ॥  
\</33,19\>  
\<33,20\>  
 यस्य संसारिणी प्रज्ञा धर्मार्थावनुवर्तते ।  
 कामादर्थं वृणीते यः स वै पण्डित उच्यते ॥  
\</33,20\>  
\<33,21\>  
 यथाशक्ति चिकीर्षन्ति यथाशक्ति च कुर्वते ।  
 न किञ्चिदवमन्यन्ते नराः पण्डितबुद्धयः ॥  
\</33,21\>  
\<33,22\>  
 क्षिप्रं विजानाति चिरं श्रृणोति  
  विज्ञाय चार्थं भजते न कामात् ।  
 नासम्पृष्टो व्युपयुङ्क्ते परार्थे  
  तत्प्रज्ञानं प्रथमं पण्डितस्य ॥  
\</33,22\>  
\<33,23\>  
 नाप्राप्यमभिवाञ्छन्ति नष्टं नेच्छन्ति शोचितुम् ।  
 आपत्सु च न मुह्यन्ति नराः पण्डितबुद्धयः ॥  
\</33,23\>  
\<33,24\>  
 निश्चित्य यः प्रक्रमते नान्तर्वसति कर्मणः ।  
 अवध्न्यकालो वश्यात्मा स वै पण्डित उच्यते ॥  
\</33,24\>  
\<33,25\>  
 आर्यकर्मणि रज्यन्ते भूतिकर्माणि कुर्वते ।  
 हितं च नाभ्यसूयन्ति पण्डिता भरतर्षभ ॥  
\</33,25\>  
\<33,26\>  
 न हृष्यत्यात्मसम्माने नावमानेन तप्यते ।  
 गाङ्गो हृद इवाक्षोभ्यो यः स पण्डित उच्यते ॥  
\</33,26\>  
\<33,28\>  
 प्रवृत्तवाक् चित्रकथ ऊहवान् प्रतिभानवान् ।  
 आशु ग्रन्थस्य वक्ता च यः स पण्डित उच्यते ॥  
\</33,28\>  
\<33,31\>  
 स्वमर्थः यः परित्यज्य परार्थमनुतिष्ठति ।  
 मिथ्याचरति मित्रार्थे यश्च मूढः स उच्यते ॥  
\</33,31\>  
\<33,33\>  
 अमित्रं कुरुते मित्रं मित्रं द्वेष्टि हिनस्ति च ।  
 कर्म चारभते दुष्टं तमाहुर्मूढचेतसम् ॥  
\</33,33\>  
   
\<33,36\>  
 अनाहूतः प्रविशति अपृष्टो बहु भाषते ।  
 अविश्वस्ते विश्वसिति मूढचेता नराधमः ॥  
\</33,36\>

\<33,37\>  
 परं क्षिपति दोषेण वर्तमानः स्वयं तथा ।  
 यश्च क्रुध्यत्यनीशानः स च मूढतमो नरः ॥  
\</33,37\>

\<33,38\>  
 आत्मनो बलमज्ञाय धर्मार्थपरिवर्जितम् ।  
 अलभ्यमिच्छेन्नैष्कर्म्यान्मूढबुद्धिरिहोच्यते ॥  
\</33,38\>

\<33,41\>  
 एकः सम्पन्नमश्नाति वस्ते वासश्च शोभनम् ।  
 योऽसंविभज्य भृत्येभ्यः को नृशंसतरस्ततः ॥  
\</33,41\>

\<33,43\>  
 एकं हन्यान्न वा हन्यादिषुर्मुक्तो धनुष्मता ।  
 बुद्धिर्बुद्धिमतोत्सृष्टा हन्याद्राष्ट्रं सराजकम् ॥  
\</33,43\>

\<33,44\>  
 एकया द्वे विनिश्चित्य त्रींश्चतुर्भिर्वशे कुरु ।  
 पञ्च जित्वा विदित्वा षट् सप्त हित्वा सुखी भव ॥  
\</33,44\>

\<33,45\>  
 एकं विषरसो हन्ति शस्त्रेणैकश्च वध्यते ।  
 सराष्ट्रं सप्रजं हन्ति राजानं मन्त्रविप्लवः ॥  
\</33,45\>

\<33,46\>  
 एकः स्वादु न भुञ्जीत एकश्चार्थान्न चिन्तयेत् ।  
 एको न गच्छेदध्वानं नैकः सुप्तेषु जागृयात् ॥  
\</33,46\>

\<33,48\>  
 एकः क्षमावतां दोषो द्वितीयो नोपपद्यते ।  
 यदेनं क्षमया युक्तमशक्तं मन्यते जनः ॥  
\</33,48\>

\<33,55\>  
 द्वाविमौ पुरुषव्याघ्र परप्रत्ययकारिणौ ।  
 स्त्रियः कामितकामिन्यो लोकः पूजितपूजकः ॥  
\</33,55\>

\<33,56\>  
 द्वाविमौ कण्टकौ तीक्ष्णौ शरीरपरिशोषिणौ ।  
 यश्चाधनः कामयते यश्च कुप्यत्यनीश्वरः ॥  
\</33,56\>

\<33,89\>  
 आरोग्यमानृण्यमविप्रवासः  
  सद्भिर्मनुष्यैः सह सम्प्रयोगः ।  
 स्वप्रत्यया वृत्तिरभीतवासः  
  षड् जीवलोकस्य सुखानि राजन् ॥  
\</33,89\>

\<33,107\>  
 प्राप्यापदं न व्यथते कदाचित्  
  उद्योगमन्विच्छति चाप्रमत्तः ।  
 दुःखं च काले सहते महात्मा  
  धुरन्धरस्तस्य जिताः सपत्नाः ॥  
\</33,107\>

\<33,113\>  
 न स्वे सुखे वै कुरुते प्रहर्षं  
  नान्यस्य दुःखे भवति प्रहृष्टः ।  
 दत्वा न पश्चात् कुरुते न तापं  
  स कथ्यते सत्पुरुषार्यशीलः ॥  
\</33,113\>

\<33,115\>  
 दम्भं मोहं मत्सरं पापकृत्यं  
  राजद्विष्टं पैशुनं पूगवैरम् ।  
 मत्तोन्मत्तैर्दुर्जनैश्चापि वादं  
  यः प्रज्ञावान् वर्जयेत् स प्रधानः ॥  
\</33,115\>

\<33,117\>  
 समैर्विवाहं कुरुते न हीनैः  
  समैः सख्यं व्यवहारं कथां च ।  
 गुणैर्विशिष्टांश्च पुरो दधाति  
  विपश्चितस्तस्य नयाः सुनीताः ॥  
\</33,117\>

\<34,8\>  
 अनुबन्धानपेक्षेत सानुबन्धेषु कर्मसु ।  
 सम्प्रधार्य च कुर्वीत न वेगेन समाचरेत् ॥  
\</34,8\>

\<34,14\>  
 यच्छक्यं ग्रसितुं ग्रस्यं ग्रस्तं परिणमेच्च यत् ।  
 हितं च परिणामे यत् तदाद्यं भूतिमिच्छता ॥  
\</34,14\>

\<34,17\>  
 यथा मधु समादत्ते रक्षन् पुष्पाणि षट्पदः ।  
 तद्वदर्थान्मनुष्येभ्यः आदद्यादविहिंसया ॥  
\</34,17\>

\<34,18\>  
 पुष्पं पुष्पं विचिन्वीत मूलच्छेदं न कारयेत् ।  
 मालाकार इवारामे न यथाऽङ्गारकारकः ॥  
\</34,18\>

\<34,34\>  
 गन्धेन गावः पश्यन्ति वेदैः पश्यन्ति ब्राह्मणाः ।  
 चारैः पश्यन्ति राजानः चक्षुर्भ्यामितरे जनाः ॥  
\</34,34\>

\<34,39\>  
 सत्येन रक्ष्यते धर्मो विद्या योगेन रक्ष्यते ।  
 मृजया रक्ष्यते रूपं कुलं वृत्तेन रक्ष्यते ॥  
\</34,39\>

\<34,42\>  
 य ईर्षुः परवित्तेषु रूपे वीर्ये कुलान्वये ।  
 सुखसौभाग्यसत्कारे तस्य व्याधिरनन्तकः ॥  
\</34,42\>

\<34,44\>  
 विद्यामदो धनमदस्तृतीयोऽभिजनो मदः ।  
 मदा एतेऽवलिप्तानामेत एव सतां दमाः ॥  
\</34,44\>

\<34,47\>  
 जिता सभा वस्त्रवता मिष्टाशा गोमता जिता ।  
 अध्वा जितो यानवता सर्वं शीलवता जितम् ॥  
\</34,47\>

\<34,50\>  
 सम्पन्नतरमेवान्नं दरिद्रा भुञ्जते सदा ।  
 क्षुत् स्वादुतां जनयति सा चाढ्येषु सुदुर्लभा ॥  
\</34,50\>

\<34,82\>  
 बुद्धौ कलुषभूतायां विनाशे प्रत्युपस्थिते ।  
 अनयो नयसङ्काशो हृदयान्नापसर्पति ॥  
\</34,82\>

\<35,42\>  
 नैनं छन्दांसि वृजिनात्तारयन्ति  
  मायाविनं मायया वर्तमानम् ।  
 नीडं शकुन्ता इव जातपक्षा-  
  श्छन्दांस्येनं प्रजहत्यन्तकाले ॥  
\</35,42\>

\<35,44\>  
 सामुद्रिकं वणिजं चोरपूर्वं  
  शलाकधूर्तं च चिकित्सकं च ।  
 अरिं च मित्रं च कुशीलवं च  
  नैतान् साक्ष्ये त्वधिकुर्वीत सप्त ॥  
\</35,44\>

\<35,50\>  
 जरा रूपं हरति हि धैर्यमाशा  
  मृत्युः प्राणान् धर्मचर्यामसूया ।  
 क्रोधः श्रियं शीलमनार्यसेवा  
  ह्रियं कामः सर्वमेवाभिमानः ॥  
\</35,50\>

\<35,69\>  
 जीर्णमन्नं प्रशंसन्ति भार्यां च गतयौवनाम् ।  
 शूरं विजितसङ्ग्रामं गतपारं तपस्विनम् ॥  
\</35,69\>

\<35,72\>  
 ऋषीणां च नदीनां च कुलानां च महात्मनाम् ।  
 प्रभवो नाधिगन्तव्यः स्त्रीणां दुश्चरितस्य च ॥  
\</35,72\>

\<36,5\>  
 आक्रुश्यमानो नाक्रोशेन्मन्युरेव तितिक्षतः ।  
 आक्रोष्टारं निर्दहति सुकृतं चास्य विन्दति ॥  
\</36,5\>

\<36,8\>  
 अरुन्तुदं परुषं रूक्षवाचं  
  वाक्कण्टकैर्वितुदन्तं मनुष्यान् ।  
 विद्यादलक्ष्मीकतमं जनानाम्  
  मुखे निबद्धां निर्ऋतिं वै वहन्तम् ॥  
\</36,8\>

\<36,13\>  
 यादृशैः सन्निविशते यादृशांश्चोपसेवते ।  
 यादृगिच्छेच्च भवितुं तादृग् भवति पूरुषः ॥  
\</36,13\>

\<36,24\>  
 येषां न वृत्तं व्यथते नन्योनिः  
  चित्तप्रसादेन चरन्ति धर्मम् ।  
 ये कीर्तिमिच्छन्ति कुले विशिष्टाम्  
  त्यक्तानृतास्तानि महाकुलानि ॥  
\</36,24\>

\<36,30\>  
 वृत्तं यत्नेन संरक्षेद्वित्तमेति च याति च ।  
 अक्षीणो वित्ततः क्षीणो वृत्ततस्तु हतो हृतः ॥  
\</36,30\>

\<36,31\>  
 गोभिः पशुभिरश्वैश्च कृष्या च सुसमृद्धया ।  
 कुलानि न प्ररोहन्ति यानि हीनानि वृत्ततः ॥  
\</36,31\>

\<36,40\>  
 चलचित्तमनात्मानमिन्द्रियाणां वशानुगम् ।  
 अर्थाः समभिवर्तन्ते हंसाः शुष्कं सरो यथा ॥  
\</36,40\>

\<36,43\>  
 अर्चयेदेव मित्राणि सति वासति वा धने ।  
 नानर्थयन् प्रजानाति मित्राणां सारफल्गुताम् ॥  
\</36,43\>

\<36,47\>  
 सुखं च दुःखं च भवाभवौ च  
  लाभालाभौ मरणं जीवितं च ।  
 पर्यायशः सर्वमेते स्पृशन्ति  
  तस्माद्धीरो न च हृष्येन्न शोचेत् ॥  
\</36,47\>

\<36,56\>  
 न वै भिन्ना जातु चरन्ति धर्मं  
  न वै सुखं प्राप्नुवन्तीह भिन्नाः ।  
 न वै भिन्ना गौरवं प्राप्नुवन्ति  
  न वै भिन्नाः प्रशमं रोचयन्ति ॥  
\</36,56\>

\<36,65\>  
 अन्योन्यसमुपष्टम्भात् अन्योन्यापाश्रयेण च ।  
 ज्ञातयः सम्प्रवर्धन्ते सरसीवोत्पलान्युत ॥  
\</36,65\>

\<36,71\>  
 न तद् बलं यन्मृदुना विरुध्यते  
  सूक्ष्मो धर्मस्तरसा सेवितव्यः ।  
 प्रध्वंसिनी क्रूरसमाहिता श्रीः  
  मृदुप्रौढा गच्छति पुत्रपौत्रान् ॥  
\</36,71\>

\<37,3\>  
 यश्चाशिष्यं शास्ति वै यश्च तुष्ये-  
  द्यश्चातिवेलं भजते द्विषन्तम् ।  
 स्त्रियश्च यो रक्षति भद्रमश्नुते  
  यश्चायाच्यं याचते कत्थते वा ॥  
\</37,3\>

\<37,4\>  
 यश्चाभिजातः प्रकरोत्यकार्यं  
  यश्चाबलो बलिना नित्यवैरी ।  
 अश्रद्वधानाय च यो ब्रवीति  
  यश्चाकाम्यं कामयते नरेन्द्र ॥  
\</37,4\>

\<37,5\>  
 वध्वाऽवहासं श्वशुरो मन्यते यो  
  वध्वाऽवसन्नभयो मानकामः ।  
 परक्षेत्रे निर्वपति यश्च बीजं  
  स्त्रियं च यः परिवदतेऽतिवेलम् ॥  
\</37,5\>

\<37,6\>  
 यश्चापि लब्ध्वा न स्मरामीति वादी  
  दत्वा च यः कत्थति याच्यमानः ।  
 यश्चासतः सत्त्वमुपानयीत  
  एतान्नयन्ति निरयं पाशहस्ताः ॥  
\</37,6\>

\<37,24\>  
 कृत्यानि पूर्वं परिसंख्याय सर्वा-  
  ण्यायव्यये चानुरूपां च वृत्तिम् ।  
 सङ्गृह्णीयादनुरूपान् सहायान्  
  सहायसाध्यानि हि दुष्कराणि ॥  
\</37,24\>

\<37,28\>  
 न विश्वासाज्जातु परस्य गेहे  
  गच्छेन्नरश्चेतयानो विकाले ।  
 न चत्वरे निशि तिष्ठेन्निगूढो  
  न राजकाम्यां योषितं प्रार्थयीत ॥  
\</37,28\>

\<37,34\>  
 गुणाश्च षड् मितभुक्तं भजन्ते  
  आरोग्यमायुश्च बलं सुखं च ।  
 अनाविलं चास्य भवत्यपथ्यं  
  न चैनमाद्यून इति क्षिपन्ति ॥  
\</37,34\>

\<37,38\>  
 सहायबन्धना ह्यर्थाः सहायाश्चार्थबन्धनाः ।  
 अन्योन्यबन्धनावेतौ विनान्योन्यं न सिध्यतः ॥  
\</37,38\>

\<37,39\>  
 उत्पाद्य पुत्राननृणांश्च कृत्वा  
  वृत्तिं च तेभ्योऽनुविधाय काञ्चित् ।  
 स्थाने कुमारीः प्रतिपाद्य सर्वा  
  अरण्यसंस्थोऽथ मुनिर्बुभूषेत् ॥  
\</37,39\>

\<38,8\>  
 अपकृत्य बुद्धिमतो दूरस्थोऽस्मीति नाश्वसेत् ।  
 दीर्घौ बुद्धिमतो बाहू याभ्यां हिंसति हिंसितः ॥  
\</38,8\>

\<38,12\>  
 पितुरन्तःपरं दद्यान्मातुर्दद्यान्महानसम् ।  
 गोषु चात्मसमं दद्यात् स्वयमेव कृषिं व्रजेत् ॥  
\</38,12\>

\<38,16\>  
 स राजा सर्वतश्चक्षुश्चिरमैश्वर्यमश्नुते ।  
 करिष्यन्न प्रभाषेत कृतान्येव तु दर्शयेत् ॥  
\</38,16\>

\<38,26\>  
 अमोघक्रोधहर्षस्य स्वयं कृत्वान्ववेक्षिणः ।  
 आत्मप्रत्ययकोशस्य वसुदैव वसुन्धरा ॥  
\</38,26\>

\<38,32\>  
 प्रसादो निष्फलो यस्य क्रोधश्चापि निरर्थकः ।  
 न तं भर्तारमिच्छन्ति षण्डं पतिमिव स्त्रियः ॥  
\</38,32\>

\<38,34\>  
 विद्याशीलवयोवृद्धान् बुद्धिवृद्धांश्च भारत ।  
 धनाभिजात वृद्धांश्च नित्यं मूढोऽवमन्यते ॥  
\</38,34\>

\<38,37\>  
 अविसंवादको दक्षः कृतज्ञो मतिमानृजुः ।  
 अपि सङ्क्षीणकोशोऽपि लभते परिवारणम् ॥  
\</38,37\>

\<38,40\>  
 न च रात्रौ सुखं शेते ससर्प इव वेश्मनि ।  
 यः कोपयति निर्दोषं सदोषोऽभ्यन्तरं जनम् ॥  
\</38,40\>

\<38,43\>  
 यत्र स्त्री यत्र कितवो बालो यत्रानुशासिता ।  
 मज्जन्ति तेऽवशा राजन्नद्यामश्मप्लवा श्व ॥  
\</38,43\>

\<39,2\>  
 अप्राप्तकालं वचनं बृहस्पतिरपि ब्रुवन् ।  
 लभते बुद्ध्यवज्ञानमवमानं च भारत ॥  
\</39,2\>

\<39,24\>  
 सम्भोजनं सङ्कथनं सम्प्रीतिश्च परस्परम् ।  
 ज्ञातिभिः सह कार्याणि न विरोधः कदाचन ॥  
\</39,24\>

\<39,29\>  
 येन खट्वां समारूढः परितप्येत कर्मणा ।  
 आदावेव न तत् कुर्यादध्रुवे जीविते सति ॥  
\</39,29\>

\<39,41-42\>  
 नष्टं समुद्रे पतितं नष्टं वाक्यमशृण्वति ।  
 अनात्मनि श्रुतं नष्टं नष्टं हृतमनग्निकम् ॥  
\</39,41-42\>

\<39,47-48\>  
 दुष्कुलीनः कुलीनो वा मर्यादां यो न लङ्घयेत् ।  
 धर्मापेक्षी मृदुर्ह्रीमान् स कुलीनशताद्वरः ॥  
\</39,47-48\>

\<39,49-60\>  
 नातः श्रीमत्तरं किञ्चिदन्यत् पथ्यतमं मतम् ।  
 प्रभविष्णोर्यथा तात क्षमा सर्वत्र सर्वदा ॥  
\</39,49-60\>

\<39,60\>  
 क्षमेदशक्तः सर्वस्य शक्तिमान् धर्मकारणात् ।  
 अर्थानर्थौ समौ यस्य तस्य नित्यं क्षमा हिता ॥  
\</39,60\>

\<39,63\>  
 आर्जवेन नरं युक्तमार्जवात् सव्यपत्रपम् ।  
 अशक्तं मन्यमानास्तु धर्षयन्ति कुबुद्धयः ॥  
\</39,63\>

\<39,64\>  
 अत्यार्यमतिदातारमतिशूरमतिव्रतम् ।  
 प्रज्ञाभिमानिनं चैव श्रीर्भयान्नोपसर्पति ॥  
\</39,64\>

\<39,66-5\>  
 अग्निहोत्रफला वेदाः शीलवृत्तफलं श्रुतम् ।  
 रतिपुत्रफला नारी दत्तभुक्तफलं धनम् ॥  
\</39,66-5\>

\<39,68-9\>  
 कान्तारे वनदुर्गेषु कृच्छ्रास्वापत्सु सम्भ्रमे ।  
 उद्यतेषु च शस्त्रेषु नास्ति सत्त्ववतां भयम् ॥  
\</39,68-9\>

\<39,72-3\>  
 न तत्परस्य सन्दध्यात् प्रतिकूलं यदात्मनः ।  
 सङ्ग्रहेणैष धर्मः स्यात् कामादन्यः प्रवर्तते ॥   
\</39,72,3\>

\<40,4\>  
 असूयैकपदं मृत्युरतिवादः श्रियो वधः ।  
 अशुश्रूषा त्वरा श्लाघा विद्यायाः शत्रवस्त्रयः ॥  
\</40,4\>

\<40,5\>  
 आलस्यं मदमोहौ च चापलं गोष्ठिरेव च ।  
 स्तब्धता चाभिमानित्वं तथाऽत्यागित्वमेव च ॥  
 एते वै सप्त दोषाः स्युः सदा विद्यार्थिनां मताः ।  
 सुखार्थिनः कुतो विद्या नास्ति विद्यार्थिनः सुखम् ॥  
 सुखार्थी वा त्यजेद् विद्यां विद्यार्थी वा त्यजेत् सुखम् ॥  
\</40,5\>

\<40,21\>  
 आत्मा नदी भारत पुण्यतीर्था  
  सत्योदया धृतिकूला दयोर्मिः ।  
 तस्यां स्नातः पूयते पुण्यकर्मा  
  पुण्यो ह्यात्मा नित्यमलोभ एव ॥  
\</40,21\>

\<40,22\>  
 कामक्रोधग्राहवतीं पञ्चेन्द्रियजलां नदीम् ।  
 नावं धृतिमयीं कृत्वा जन्मदुर्गाणि सन्तर ॥  
\</40,22\>

\<40,23\>  
 प्रज्ञावृद्धं धर्मवृद्धं स्वबन्धुं  
  विद्यावृद्धं वयसा चापि वृद्धम् ।  
 कार्याकार्ये पूजयित्वा प्रसाद्य  
  यः सम्पृच्छेन्न स मुह्येत् कदाचित् ॥  
\</40,23\>

\<43,4\>  
 नैनं सामान्यृचो वापि न यजूंष्यविचक्षणम् ।  
 त्रायन्ते कर्मणः पापान्न ते मिथ्या ब्रवीम्यहम् ॥  
\</43,4\>

\<43,18\>  
 विकत्थनः स्पृहयालुर्मनस्वी  
  बिभ्रत्कोपं चपलोऽरक्षणश्च ।  
 एतान् पापाः षण्नराः पापधर्मान्  
  प्रकुर्वते नोऽत्र सन्तः सुदुर्गे ॥  
\</43,18\>

\<44,9\>  
 यः प्रावृणोत्यवितथेन कर्णा-  
  वृतं कुर्वन्नमृतं सम्प्रयच्छन् ।  
 तं मन्येत पितरं मातरं च  
  तस्मै न द्रुह्येत् कृतमस्य जानन् ॥  
\</44,9\>

\<44,11\>  
 शिष्यवृत्तिक्रमेणैव विद्यामाप्नोति यः शुचिः ।  
 ब्रह्मचर्यव्रतस्यास्य प्रथमः पाद उच्यते ॥  
\</44,11\>

\<46,6\>  
 न सादृश्ये(सन्दृशे) तिष्ठति रूपमस्य  
  न चक्षुषा पश्यति कश्चिदेनम् ।  
 मनीषयाऽथो मनसा हृदा च  
  य एनं विदुरमृतास्ते भवन्ति ॥  
\</46,6\>

\<63,9\>  
 इह निःश्रेयसं प्राहुर्वृद्धा निश्चितदर्शिनः ।  
 ब्राह्मणस्य विशेषेण दमो धर्मः सनातनः ॥  
\</63,9\>

\<63,10\>  
 तस्य दानं क्षमा सिद्धिर्यथावदुपपद्यते ।  
 दमो दानं तपो ज्ञानमधीते चानुवर्तते ॥  
\</63,10\>

\<63,11\>  
 दमस्तेजो वर्धयति पवित्रं दम उत्तमम् ।  
 विपाप्मा वृद्धतेजास्तु पुरुषो विन्दते महत् ॥  
\</63,11\>

\<63,12\>  
 क्रव्याद्भ्य इव भूतानामदान्तेभ्यः सदा भयम् ।  
 येषां च प्रतिषेधार्थं क्षत्रं सृष्टं स्वयम्भुवा ॥  
\</63,12\>

\<63,15-17\>  
 क्षमा धृतिरहिंसा च समता सत्यमार्जवम् ।  
 इन्द्रियाभिजयो धैर्यं मार्दवं ह्रीरचापलम् ॥  
 अकार्पण्यमसंरंभः सन्तोषः श्रद्वधानता ।  
 एतानि यस्य राजेन्द्र स दान्तः पुरुषः स्मृतः ॥  
 कामो लोभश्च दर्पश्च मन्युर्निद्रा विकत्थनम् ।  
 मान ईर्ष्या च शोकश्च नैतद्दान्तो निषेवते ॥  
 अजिह्यमशठं शुद्धमेतद्वान्तस्य लक्षणम् ॥  
 अलोलुपस्तथाल्पेप्सुः कामानामविचिन्तिता ।  
 समुद्रकल्पः पुरुषः स दान्तः परिकीर्तितः ॥  
\</63,15-17\>

\<64,10\>  
 एवं ये ज्ञातयोऽर्थेषु मिथो गच्छन्ति विग्रहम् ।  
 तेऽमित्रवशमायान्ति शकुनाविव विग्रहात् ॥  
\</64,10\>

\<64,12\>  
 ये स्म काले सुमनसः सर्वे वृद्धानुपासते ।  
 सिंहगुप्तमिवारण्यमप्रधृष्या भवन्ति ते ॥  
\</64,12\>

\<64,13\>  
 येऽर्थं सन्ततमासाद्य दीना इव समासते ।  
 श्रियं ते सम्प्रयच्छन्ति द्विषद्भ्यो भरतर्षभ ॥  
\</64,13\>

\<72,18\>  
 कुले जातस्य वृद्धस्य परवित्तेषु गृद्ध्यतः ।  
 लोभः प्रज्ञानमाहन्ति प्रज्ञा हन्ति हता ह्रियम् ॥  
\</72,18\>

\<72,19\>  
 ह्रीर्हता बाधते धर्मं धर्मो हन्ति हतः श्रियम् ।  
 श्रीर्हर्ता पुरुषं हन्ति पुरुषस्याधनं वधः ॥  
\</72,19\>

\<72,20\>  
 अधनाद्धि निवर्तन्ते ज्ञातयः सुहृदो द्विजाः ।  
 अपुष्पादफलाद् वृक्षाद् यथा कृष्ण पतत्रिणः ॥  
\</72,20\>

\<72,24\>  
 ये धनादपकर्षन्ति नरं स्वबलमास्थिताः ।  
 ते धर्ममर्थं कामं च प्रमथ्नन्ति नरं च तम् ॥  
\</72,24\>

\<72,29\>  
 न तथा बाध्यते कृष्ण प्रकृत्या निर्धनो जनः ।  
 यथा भद्रां श्रियं प्राप्य तया हीनः सुखैधितः ॥  
\</72,29\>

\<72,52\>  
 एको ह्यपि बहून् हन्ति घ्नन्त्येकं बहवोऽप्युत ।  
 शूरं कापुरुषो हन्ति अयशस्वी यशस्विनम् ॥  
\</72,52\>

\<72,53\>  
 जयो नैवोभयोर्दृंष्टो नोभयोश्च पराजयः ।  
 तथैवापचयो दृष्टो व्यपयाने क्षयव्ययौ ॥

 सर्वथा वृजिनं युद्धं को घ्नन्न प्रतिहन्यते ।  
 हतस्य हि हृषीकेश समौ जयपराजयौ ॥  
\</72,53\>

\<72,54\>  
 पराजयश्च मरणान्मन्ये नैव विशिष्यते ।  
 यस्य स्याद्विजयः कृष्ण तस्याप्यपचयो ध्रुवम् ॥  
\</72,54\>

\<72,58-9\>  
 शेषो हि बलमासाद्य न शेषमनुशेषयेत् ।  
 सर्वोच्छेदे च यतते वैरस्यान्तविधित्सया ॥  
\</72,58-9\>

\<72,59-60\>  
 जयो वैरं प्रसृजति दुःखमास्ते पराजितः ।  
 सुखं प्रशान्तः स्वपिति हित्वा जयपराजयौ ॥  
\</72,59-60\>

\<72,60-61\>  
 जातवैरश्च पुरषो दुःखं स्वपिति नित्यदा ।  
 अनिर्वृत्तेन मनसा ससर्प इव वेश्मनि ॥  
\</72,60-61\>

\<72,62-63\>  
 न हि वैराणि शाम्यन्ति दीर्घकालधृतान्यपि ।  
 आख्यातारश्च विद्यन्ते पुमांश्चेद्विद्यते कुले ॥  
\</72,62-63\>

\<72,69\>  
 सर्वथा यतमानानामयुद्धमभिकाङ्क्षताम् ।  
 सान्त्वे प्रतिहते युद्धं प्रसिद्धं नापराक्रमः ॥  
\</72,69\>

\<73,4\>  
 जयो वधो वा सङ्ग्रामे धात्राऽऽदिष्टः सनातनः ।  
 स्वधर्मः क्षत्रियस्यैष कार्पण्यं न प्रशस्यते ॥  
\</73,4\>

\<77,7\>  
 अन्यथा परिदृष्टानि कविभिर्दोषदर्शिभिः ।  
 अन्यथा परिवर्तन्ते वेगा इव नभस्वतः ॥  
\</77,7\>

\<93,5\>  
 पर्यस्तां पृथिवीं सर्वां साश्वां सरथकुञ्जराम् ।  
 यो मोचयेन्मृत्युपाशात् प्राप्नुयाद्धर्ममुत्तमम् ॥  
\</93,5\>

\<93,6\>  
 धर्मकार्यं यतन् शक्त्या नो चेत् प्राप्नोति मानवः ।  
 प्राप्तो भवति तत्पुण्यमत्र मे नास्ति संशयः ॥  
\</93,6\>

\<94,7\>  
 मनसा चिन्तयन् पापं कर्मणा नातिरोचयन् ।  
 न प्राप्नोति फलं तस्येत्येवं धर्मविदो विदुः ॥  
\</94,7\>

\<94,10\>  
 व्यसने क्लिश्यमानं हि यो मित्रं नाभिपद्यते ।  
 अनर्थाय यथाशक्ति तं नृशंसं विदुर्बुधाः ॥  
\</94,10\>

\<94,11\>  
 आकेशग्रहणान्मित्रमकार्यात् सन्निवर्तयन् ।  
 अवाच्यः कस्यचिद्भवति कृतयत्नो यथाबलम् ॥  
\</94,11\>

\<94,15\>  
 ज्ञातीनां हि मिथो भेदे यन्मित्रं नाभिपद्यते ।  
 सर्वयत्नेन माध्यस्थ्यं न तन्मित्रं विदुर्बुधाः ॥  
\</94,15\>

\<97,16\>  
 मातुः कुलं पितृकुलं यत्र चैव प्रदीयते ।  
 कुलत्रयं संशयितं कुरुते कन्यका सताम् ॥  
\</97,16\>

\<106,5\>  
 दुर्लभो वै सुहृच्छ्रोता दुर्लभश्च हितः सुहृत् ।  
 तिष्ठते हि सुहृद् यत्र न बन्धुस्तत्र तिष्ठते ॥  
\</106,5\>

\<123,22\>  
 ददाति यत्पार्थिव यत् करोति  
  यद्वा तपस्तप्यति यज्जुहोति ।  
 न तस्य नाशोऽस्ति न चापकर्षो  
  नान्यस्तदश्नाति स एव कर्ता ॥  
\</123,22\>

\<124,23\>  
 यस्तु निःश्रेयसं वाक्यं मोहान्न प्रतिपद्यते ।  
 स दीर्घसूत्रो हीनार्थः पश्चात्तापेन युज्यते ॥  
\</124,23\>

\<124,25\>  
 योऽर्थकामस्य वचनं प्रातिकूल्यान्न मृष्यते ।  
 शृणोति प्रतिकूलानि द्विषतां वशमेति सः ॥  
\</124,25\>

\<124,26\>  
 सतां मतमतिक्रम्य योऽसतां वर्तते मते ।  
 शोचन्ते व्यसने तस्य सुहृदो नचिरादिव ॥  
\</124,26\>

\<124,36\>  
 इन्द्रियैः प्राकृतो लोभाद्धर्मं विप्रजहाति यः ।  
 कामार्थावनुपायेन लिप्समानो विनश्यति ॥  
\</124,36\>

\<124,37\>  
 कामार्थौ लिप्समानस्तु धर्ममेवादितश्चरेत् ।  
 न हि धर्मादपैत्यर्थः कामो वापि कदाचन ॥  
\</124,37\>

\<129,15\>  
 या हि शक्या महाराज साम्ना भेदेन वा पुनः ।  
 निस्तर्तुमापदः स्वेषु दण्डं कस्तत्र पातयेत् ॥  
\</129,15\>

\<129,26\>  
 इन्द्रियाणि महत् प्रेप्सुर्नियच्छेदर्थधर्मयोः ।  
 इन्द्रियैर्नियतैर्बुद्धिर्वर्धतेऽग्निरिवेन्धनैः ॥  
\</129,26\>

\<129,39\>  
 सुहृदामर्थकामानां यो न तिष्ठति शासने ।  
 प्राज्ञानां कृतविद्यानां स नरः शत्रुनन्दनः ॥  
\</129,39\>

\<135,17\>  
 इह प्राज्ञो हि पुरुषः स्वल्पमप्रियमिच्छति ।  
 यस्य स्वल्पं प्रियं लोके ध्रुवं तस्याल्पमप्रियम् ॥  
\</135,17\>

\<135,25\>  
 पुत्र नात्मावमन्तव्यः पूर्वाभिरसमृद्धिभिः ।  
 अभूत्वा हि भवन्त्यर्थाः भूत्वा नश्यन्ति चापरे ॥  
\</135,25\>

\<136,1\>  
 नैव राज्ञा दरः कार्यो जातु कस्याञ्चिदापदि ।  
 अथ चेदपि दीर्णः स्यान्नैव वर्तेत दीर्णवत् ॥  
\</136,1\>

\<136,20-22\>  
 विद्याशूरं तपःशूरं दानशूरं तपस्विनम् ।  
 ब्राह्म्या श्रिया दीप्यमानं साधुवादे च सम्मतम् ॥  
 अर्चिष्मन्तं बलोपेतं महाभागं महारथम् ।  
 धृतिमन्तमनाधृष्यं जेतारमपराजितम् ॥  
 नियन्तारमसाधूनां गोप्तारं धर्मचारिणाम् ।  
 ईदृशं क्षत्रिया सूते वीरं सत्यपराक्रमम् ॥  
\</136,20,22\>

\<137,15\>  
 विक्रमाधिगता ह्यर्थाः क्षत्रधर्मेण जीवतः ।  
 मनो मनुष्यस्य सदा प्रीणन्ति पुरुषोत्तम ॥  
\</137,15\>

\<159,14\>  
 न ह्येव कर्ता पुरुषः कर्मणोः शुभपापयोः ।  
 अस्वतन्त्रो हि पुरुषः कार्यते दारुयन्त्रवत् ॥  
\</159,14\>

\<163,4\>  
 परवीर्यं समाश्रित्य समाह्वयति वै पराम् ।  
 क्षत्रबन्धुरशक्तत्वाल्लोके स पुरुषाधमः ॥  
\</163,4\>

\<168,16\>  
 न हायनैर्न पलितैर्न वित्तैर्न च बन्धुभिः ।  
 महारथत्वं सङ्ख्यातुं शक्यं क्षत्रस्य कौरव ॥  
\</168,16\>

\<168,17\>  
 बलज्येष्ठं स्मृतं क्षत्रं मन्त्रज्येष्ठा द्विजातयः ।  
 धनज्येष्ठाः स्मृता वैश्याः शूद्रास्तु वयसाधिकाः ॥  
\</168,17\>

\<168,48\>  
 गुरोरप्यवलिप्तस्य कार्याकार्यमजानतः ।  
 उत्पथप्रतिपन्नस्य परित्यागो विधीयते ॥  
\</168,48\>

   

**-------------------------------**





  ** भीष्मपर्व**


\<3,76\>  
 एको दीर्णो दारयति सेनां सुमहतीमपि ।  
 तां दीर्णमनुदीर्यन्ते योधाः शूरतरा अपि ॥  
\</3,76\>

\<3,77\>  
 दुर्निवर्त्या तदा चैव प्रभग्ना महती चमूः ।  
 अपामिव महावेगास्त्रस्ता मृगगणा इव ॥  
\</3,77\>

\<3,87\>  
 नैव शक्या समाधातुं सन्निपाते महाचमूः ।  
 दीर्णामित्येव दीर्यन्ते सुविद्वांसोऽपि भारत ॥  
\</3,87\>

\<3,81\>  
 उपायविजयं श्रेष्ठमाहुर्भेदेन मध्यमम् ।  
 जघन्य एव विषयो यो युद्धेन विशाम्पते ॥  
\</3,81\>

\<26,47\>  
 कर्मण्येवाधिकारस्ते मा फलेषु कदाचन ।  
 मा कर्मफलहेतुर्भूर्मा ते सङ्गोऽस्त्वकर्मणि ॥  
\</26,47\>

\<26,48\>  
 योगस्थः कुरु कर्माणि सङ्गं त्यक्ता धनञ्जय ।  
 सिद्ध्यसिद्ध्योः समो भूत्वा समत्वं योग उच्चते ॥  
\</26,48\>

\<26,57\>  
 यः सर्वत्रानभिस्नेहस्तत्तत् प्राप्य शुभाशुभम् ।  
 नाभिनन्दति न द्वेष्टि तस्य प्रज्ञा प्रतिष्ठिता ॥  
\</26,57\>

\<26,58\>  
 यदा संहरते चायं कूर्मोऽङ्गानीव सर्वशः ।  
 इन्द्रियाणीन्द्रियार्थेभ्यस्तस्य प्रज्ञा प्रतिष्ठिता ॥  
\</26,58\>

\<27,21\>  
 यद्यदाचरति श्रेष्ठस्तत्तदेवेतरो जनः ।  
 स यत्प्रमाणं कुरुते लोकस्तदनुवर्तते ॥  
\</27,21\>

\<27,35\>  
 श्रेयान् स्वधर्मो विगुणः परधर्मात् स्वनुष्ठितात् ।  
 स्वधर्मे निधनं श्रेयः परधर्मो भयावहः ॥  
\</27,35\>

\<28,7\>  
 यदा यदा हि धर्मस्य ग्लानिर्भवति भारत ।  
 अभ्युत्थानमधर्मस्य तदाऽऽत्मानं सृजाम्यहम् ॥  
\</28,7\>

\<28,8\>  
 परित्राणाय साधूनां विनाशाय च दुष्कृताम् ।  
 धर्मसंस्थापनार्थाय सम्भवामि युगे युगे ॥  
\</28,8\>

\<28,33\>  
 श्रेयान् द्रव्यमयाद्यज्ञाज्ज्ञानयज्ञः परन्तप ।  
 सर्वं कर्माखिलं पार्थ ज्ञाने परिसमाप्यते ॥  
\</28,33\>

\<28,40\>  
 अज्ञश्चाश्रद्दधानश्च संशयात्मा विनश्यति ।  
 नायं लोकोऽस्ति न परो न सुखं संशयात्मनः ॥  
\</28,40\>

\<28,41\>  
 योगसन्न्यस्तकर्माणं ज्ञानसञ्च्छिन्नसंशयम् ।  
 आत्मवन्तं न कर्माणि निबध्नन्ति धनञ्जय ॥  
\</28,41\>

\<29,11\>  
 कायेन मनसा बुद्ध्या केवलैरिन्द्रियैरपि ।  
 योगिनः कर्म कुर्वन्ति सङ्गं त्यक्तत्वाऽऽत्मशुद्धये ॥  
\</29,11\>

\<29.18\>  
 विद्याविनयसम्पन्ने ब्राह्मणे गवि हस्तिनि ।  
 शुनि चैव श्वपाके च पण्डिताः समदर्शिनः ॥  
\</29,18\>

\<29,20\>  
 न प्रहृष्येत् प्रियं प्राप्य नोद्विजेत् प्राप्य चाप्रियम् ।  
 स्थिरबुद्धिरसम्मूढो ब्रह्मविद्ब्रह्मणि स्थितः ॥  
\</29,20\>

\<29.22\>  
 यो हि संस्पर्शजा भोगा दुःखयोनय एव ते ।  
 आद्यन्तवन्तः कौन्तेय न तेषु रमते बुधः ॥  
\</29,22\>

\<29,24\>  
 योऽन्तःसुखोऽन्तरारामस्तथान्तर्ज्योतिरेव यः ।  
 स योगी ब्रह्मनिर्वाणं ब्रह्मभूतोऽधिगच्छति ॥  
\</29,24\>

\<30,5\>  
 उद्धरेदात्मनाऽऽत्मानं नात्मानमवसादयेत् ।  
 आत्मैव ह्यात्मनो बन्धुरात्मैव रिपुरात्मनः ॥  
\</30,5\>

\<30,9\>   
 सुहृन्मित्रार्युदासीनमध्यस्थद्वेष्यबन्धुषु ।  
 साधुष्वपि च पापेषु समबुद्धिर्विशिष्यते ॥  
\</30,9\>

\<30,16\>  
 नात्यश्नतस्तु योगोऽस्ति न चैकान्तमनश्नतः ।  
 न चातिस्वप्नपशीलस्य जाग्रतो नैव चार्जुन ॥  
\</30,16\>

\<30,19\>  
 यथा दीपो निवातस्थो नेङ्गते सोपमा स्मृता ।  
 योगिनो यतचित्तस्य युञ्जतो योगमात्मनः ॥  
\</30,19\>

\<30,40\>  
 पार्थ नैवेह नामुत्र विनाशस्तस्य विद्यते ।  
 न हि कल्याणकृत् कश्चित् दुर्गतिं तात गच्छति ॥  
\</30,40\>

\<31,16\>  
 चतुर्विधा भजन्ते मां जनाः सुकृतिनोऽर्जुन ।  
 आर्तो जिज्ञासुरर्थार्थी ज्ञानी च भरतर्षभ ॥  
\</31,16\>

\<31,21\>  
 यो यो यां यां तनुं भक्तः श्रद्धयाऽऽर्चितुमिच्छति ।  
 तस्य तस्याचलां श्रद्धां तामेव विदधाम्यहम् ॥  
\</31,21\>

\<31,24\>  
 अव्यक्तं व्यक्तिमापन्नं मन्यन्ते मामबुद्धयः ।  
 परं भावमजानन्तो ममाव्ययमनुत्तमम् ॥  
\</31,24\>

\<31,26\>  
 वेदाहं समतीतानि वर्तमानानि चार्जुन ।  
 भविष्याणि च भूतानि मां तु वेद न कश्चन ॥  
\</31,26\>

\<31,30\>  
 साधिभूताधिदैवं मां साधियज्ञं च ये विदुः ।  
 प्रयाणकालेऽपि च मां ते विदुर्युक्तचेतसः ॥  
\</31,30\>

\<32,6\>  
 यं यं वापि स्मरन्भावं त्यजत्यन्ते कलेबरम् ।  
 तं तमेवैति कौन्तेय सदा तद्भावभावितः ॥  
\</32,6\>

\<32,12\>  
 सर्वद्वाराणि संयम्य मनो हृदि निरुध्य च ।  
 मूर्ध्न्याधायात्मनः प्राणमास्थितो योगधारणाम् ॥  
\</32,12\>

\<32,14\>  
 अनन्यचेताः सततं यो मां स्मरति नित्यशः ।  
 तस्याहं सुलभः पार्थ नित्ययुक्तस्य योगिनः ॥  
\</32,14\>

\<32,16\>  
 आब्रह्मभुवनाल्लोकाः पुनरावर्तिनोऽर्जुन ।  
 मामुपेत्य तु कौन्तेय पुनर्जन्म न विद्यते ॥  
\</32,16\>

\<32,28\>  
 वेदेषु यज्ञेषु तपःसु चैव  
  दानेषु यत् पुण्यफलं प्रदिष्टम् ।  
 अत्येति तत् सर्वमिदं विदित्वा  
  योगी परं स्थानमुपैति चाद्यम् ॥  
\</32,28\>

\<33,22\>  
 अनन्याश्चिन्तयन्तो मां ये जनाः पर्युपासते ।  
 तेषां नित्याभियुक्तानां योगक्षेमं वहाम्यहम् ॥  
\</33,22\>

\<33,23\>  
 येऽप्यन्यदेवताभक्ता यजन्ते श्रद्धयाऽन्विताः ।  
 तेऽपि मामेव कौन्तेय यजन्त्यविधिपूर्वकम् ॥  
\</33.23\>

\<33,26\>  
 पत्रं पुष्पं फलं तोयं यो मे भक्त्या प्रयच्छति ।  
 तदहं भक्त्युपहृतमश्नामि प्रयतात्मनः ॥  
\</33,26\>

\<33,27\>  
 यत्करोषि यदश्नासि यज्जुहोषि ददासि यत् ।  
 यत्तपस्यसि कौन्तेय तत्कुरुष्व मदर्पणम् ॥  
\</33,27\>

\<33,29\>  
 समोऽहं सर्वभूतेषु न मे द्वेष्योऽस्ति न प्रियः ।  
 ये भजन्ति तु मां भक्त्या मयि ते तेषु चाप्यहम् ॥  
\</33,29\>

\<34,9\>  
 मच्चित्ता मद्गतप्राणा बोधयन्तः परस्परम् ।  
 कथयन्तश्च मां नित्यं तुष्यन्ति च रमन्ति च ॥  
\</34,9\>

\<34,39\>  
 यच्चापि सर्वभूतानां बीजं तदहमर्जुन ।  
 न तदस्ति विना यत् स्यान्मया भूतं चराचरम् ॥  
\</34,39\>

\<34,40\>  
 नान्तोऽस्ति मम दिव्यानां विभूतीनां परन्तप ।  
 एष दूद्देशतः प्रोक्तो विभूतेर्विस्तरो मया ॥  
\</34,40\>

\<34,41\>  
 यद् यद् विभूतिमत् सत्त्वं श्रीमदूर्जितमेव वा ।  
 तत्तदेवावगच्छ त्वं मम तेजोंऽशसम्भवम् ॥  
\</34,41\>

\<34,42\>  
 अथवा बहुनैतेन किं ज्ञातेन तवार्जुन ।  
 विष्टभ्याहमिदं कृत्स्नमेकांशेन स्थितो जगत् ॥  
\</34,42\>

\<35,32\>  
 कालोऽस्मि लोकक्षयकृत् प्रवृद्धो  
  लोकान् समाहर्तुमिह प्रवृत्तः ।  
 ऋतेऽपि त्वां न भविष्यन्ति सर्वे  
  येऽवस्थिताः प्रत्यनीकेषु योधाः ॥  
\</35,32\>

\<35,33\>  
 तस्मात्त्वमुत्तिष्ठ यशो लभस्व  
  जित्वा शत्रून् भुङ्क्ष्व राज्यं समृद्धम् ।  
 मयैवैते निहताः पूर्वमेव  
  निमित्तमात्रं भव सव्यसाचिन् ॥  
\</35,33\>

\<35,52\>  
 सुदुर्दर्शमिदं रूपं दृष्टवानसि यन्मम ।  
 देवा अप्यस्य रूपस्य नित्यं दर्शनकाङ्क्षिणः ॥  
\</35,52\>

\<35,53\>  
 नाहं वेदैर्न तपसा न दानेन न चेज्यया ।  
 शक्य एवंविधो द्रष्टुं दृष्टवानसि मां यथा ॥  
\</35,53\>

\<35,54\>  
 भक्त्या त्वनन्यया शक्य अहमेवंविधोऽर्जुन ।  
 ज्ञातुं द्रष्टुं च तत्त्वेन प्रवेष्टुं च परन्तप ॥  
\</35,54\>

\<36,15\>  
 यस्मान्नोद्विजते लोको लोकान्नोद्विजते च यः ।  
 हर्षामर्षभयोद्वेगैर्मुक्तो यः स च मे प्रियः ॥  
\</36,15\>

\<36,17\>  
 यो न हृष्यति न द्वेष्टि न शोचति न काङ्क्षति ।  
 शुभाशुभपरित्यागी भक्तिमान् यः स मे प्रियः ॥  
\</36,17\>

\<36,18\>  
 समः शत्रौ च मित्रे च तथा मानापमानयोः ।  
 शीतोष्णसुखदुःखेषु समः सङ्गविवर्जितः ॥  
\</36,18\>

\<36,19\>  
 तुल्यनिन्दास्तुतिर्मौनी सन्तुष्टो येन केनचित् ।  
 अनिकेतः स्थिरमतिर्भक्तिमान् मे प्रियो नरः ॥  
\</36,19\>

\<36,20\>  
 ये तु धर्मामृतमिदं यथोक्तं पर्युपासते ।  
 श्रद्वधाना मत्परमा भक्तास्तेऽतीव मे प्रियाः ॥  
\</36,20\>

\<37,29\>  
 प्रकृत्यैव च कर्माणि क्रियमाणानि सर्वशः ।  
 यः पश्यति तथात्मानमकर्तारं स पश्यति ॥  
\</37,29\>

\<37,30\>  
 यदा भूतपृथग्भावमेकस्थमनुपश्यति ।  
 तत एव च विस्तारं ब्रह्म सम्पद्यते तदा ॥  
\</37,30\>

\<37,32\>  
 यथा सर्वगतं सौक्ष्म्यादाकाशं नोपलिप्यते ।  
 सर्वत्रावस्थितो देहे तथाऽऽत्मा नोपलिप्यते ॥  
\</37,32\>

\<37,33\>  
 यथा प्रकाशयत्येकः कृत्स्नं लोकमिमं रविः ।  
 क्षेत्रं क्षेत्री तथा कृत्स्नं प्रकाशयति भारत ॥  
\</37,33\>

\<37,34\>  
 क्षेत्रक्षेत्रज्ञयोरेवमन्तरं ज्ञानचक्षुषा ।  
 भूतप्रकृतिमोक्षं च ये विदुर्यान्ति ते परम् ॥  
\</37,34\>

\<38,24\>  
 समदुःखसुखः स्वस्थः समलोष्टाश्मकाञ्चनः ।  
 तुल्यप्रियाप्रियो धीरस्तुल्यनिन्दात्मसंस्तुतिः ॥  
\</38,24\>

\<38,25\>  
 मानापमानयोस्तुल्यस्तुल्यो मित्रारिपक्षयोः ।  
 सर्वारम्भपरित्यागी गुणातीतः स उच्यते ॥  
\</38,25\>

\<38,26\>  
 मां च योऽव्यभिचारेण भक्तियोगेन सेवते ।  
 स गुणान् समतीत्यैतान् ब्रह्मभूयाय कल्पते ॥  
\</38,26\>

\<38,27\>  
 ब्रह्मणो हि प्रतिष्ठाऽहममृतस्याव्ययस्य च ।  
 शाश्वतस्य च धर्मस्य सुखस्यैकान्तिकस्य च ॥  
\</38,27\>

\<39,12\>  
 यदादित्यगतं तेजो जगद्भासयतेऽखिलम् ।  
 यच्चन्द्रमसि यच्चग्नौ तत्तेजो विद्धि मामकम् ॥  
\</39,12\>

\<39,13\>  
 गामाविश्य च भूतानि धारयाम्यहमोजसा ।  
 पुष्णामि चौषधीः सर्वाः सोमो भूत्वा रसात्मकः ॥  
\</39,13\>

\<39,14\>  
 अहं वैश्वानरो भूत्वा प्राणिनां देहमाश्रितः ।  
 प्राणापानसमायुक्तः पचाम्यन्नं चतुर्विधम् ॥  
\</39,14\>

\<39,15\>  
 सर्वस्य चाहं हृदि सन्निविष्टो  
  मत्तः स्मृतिर्ज्ञानमपोहनं च ।  
 वेदैश्च सर्वैरहमेव वेद्यो  
  वेदान्तकृद् वेदविदेव चाहम् ॥  
\</39,15\>

\<39,16\>  
 द्वाविमौ पुरुषौ लोके क्षरश्चाक्षर एव च ।  
 क्षरः सर्वाणि भूतानि कूटस्थोऽक्षर उच्यते ॥  
\</39,16\>

\<39,20\>  
 यस्मात् क्षरमतीतोऽहमक्षरादपि चोत्तमः ।  
 अतोऽस्मि लोके वेदे च प्रथितः पुरुषोत्तमः ॥  
\</39,20\>

\<41,20\>  
 दातव्यमिति यद्दानं दीयतेऽनुपकारिणे ।  
 देशे काले च पात्रे च तद्दानं सात्त्विकं स्मृतम् ॥  
\</41,20\>

\<41,21\>  
 यत्तु प्रत्युपकारार्थँ फलमुद्दिश्य वा पुनः ।  
 दीयते च परिक्लिष्टं तद्दानं राजसं स्मृतम् ॥  
\</41,21\>

\<41,22\>  
 अदेशकाले यद्दानमपात्रेभ्यश्च दीयते ।  
 असत्कृतमवज्ञातं तत्तामसमुदाहृतम् ॥  
\</41,22\>

\<41,28\>  
 अश्रद्धया हुतं दत्तं तपस्तप्तं कृतं च यत् ।  
 असदित्युच्यते पार्थ न च तत् प्रेत्य नो इह ॥  
\</41,28\>

\<42,5\>  
 यज्ञदानतपःकर्म न त्याज्यं कार्यमेव तत् ।  
 यज्ञो दानं तपश्चैव पावनानि मनीषिणाम् ॥  
\</42,5\>

\<42,6\>  
 एतान्यपि तु कर्माणि सङ्गं त्यक्त्वा फलानि च ।  
 कर्तव्यानीति मे पार्थ निश्चितं मतमुत्तमम् ॥  
\</42,6\>

\<42,9\>  
 कार्यमित्येव यत् कर्म नियतं क्रियतेऽर्जुन ।  
 सङ्गं त्यक्त्वा फलं चैव स त्यागः सात्त्विको मतः ॥  
\</42,9\>

\<42,47\>  
 श्रेयान् स्वधर्मो विगुणः परधर्मात् स्वनुष्ठितात् ।  
 स्वभावनियतं कर्म कुर्वन्नाप्नोति किल्बिषम् ॥  
\</42,47\>

\<42,66\>  
 सर्वधर्मान् परित्यज्य मामेकं शरणं व्रज ।  
 अहं त्वा सर्वपापेभ्यो मोक्षयिष्यामि मा शुचः ॥  
\</42,66\>

\<43,2\>  
 सर्वशास्त्रमयी गीता सर्वदेवमयो हरिः ।  
 सर्वतीर्थमयी गङ्गा सर्ववेदमयो मनुः ॥  
\</43,2\>

\<43,3\>  
 गीता गङ्गा च गायत्री गोविन्देति हृदि स्थिते ।  
 चतुर्गकारसंयुक्ते पुनर्जन्म न विद्यते ॥  
\</43,3\>

\<122,37\>  
 युध्यस्व निरहङ्कारो बलवीर्यव्यपाश्रयः ।  
 धर्म्याद्धि युद्धाच्छ्रेयोऽन्यत् क्षत्रियस्य न विद्यते ॥  
\</122,37\>

**-------------------------------**







  ** द्रोणपर्व**


\<5,8\>  
 न विना नायकं सेना मुहूर्तमपि तिष्ठति ।  
 आहवेष्वाहवश्रेष्ठ नेतृहीनेव नौर्जले ॥  
\</5,8\>

\<5,9\>  
 यथा ह्यकर्णधारा नौ रथश्चासारथिर्यथा ।  
 द्रवेद्यथेष्टं तद्वत् स्यात् ऋते सेनापतिं बलम् ॥  
\</5,9\>

\<5,10\>  
 अदेशिको यथा सार्थः सर्वः कृच्छ्रं समृच्छति ।  
 अनायका तथा सेना सर्वान् दोषान् समृच्छति ॥  
\</5,10\>

\<51,11\>  
 न लुब्धो बुध्यते दोषांल्लोभान्मोहात् प्रवर्तते ।  
 मधुलिप्सुर्हि नापश्यं प्रपातमहमीदृशम् ॥  
\</51,11\>

\<71,14\>  
 विद्वांसः कर्मभिः पुण्यैः स्वर्गमीहन्ति नित्यशः ।  
 न तु स्वर्गादयं लोकः काम्यते स्वर्गवासिभिः ॥  
\</71,14\>

\<71,18\>  
 जीवन्त एव नः शोच्या न तु स्वर्गगतोऽनघ ।  
 शोचतो हि महाराज अघमेवाभिवर्धते ॥  
\</71,18\>

\<72,70\>  
 एतद्वै सर्ववीराणां काङ्क्षितं भरतर्षभ ।  
 सङ्ग्रामेऽभिमुखो मृत्युं प्राप्नुयादिति मानद ॥  
\</72,70\>

\<74,32\>  
 पर्यायेण वयं सर्वे कालेन बलिना हृताः ।  
 परलोकं गमिष्यामः स्वैः स्वैः कर्मभिरन्विताः ॥  
\</74,32\>

\<74,33\>  
 तपस्तप्त्वा तु यान् लोकान् प्राप्नुवन्ति तपस्विनः ।  
 क्षत्रधर्माश्रिता वीराः क्षत्रियाः प्राप्नुवन्ति तान् ॥  
\</74,33\>



**--------------------------------**





   **कर्णपर्व**


\<2,24\>  
 यस्मादभावी भावी वा भवेदर्थो नरं प्रति ।  
 अप्राप्तौ तस्य वा प्राप्तौ न कश्चिद् व्यथते बुधः ॥  
\</2,24\>

\<10,12-3\>  
 रागो योगस्तथा दाक्ष्यं नयश्चेत्यर्थसाधकाः ।  
 उपायाः पण्डितैः प्रोक्तास्ते तु दैवमुपाश्रिताः ॥  
\</10,12,3\>

\<40,43-4\>  
 एष मुख्यतमो धर्मः क्षत्रियस्येति नः श्रुतम् ।  
 यदाजौ निहतः शेते सद्भिः समभिपूजितः ॥  
\</40,43-4\>

\<69,18\>  
 अकार्याणां क्रियाणां च संयोगं यः करोति वै ।  
 कार्याणामक्रियाणां च स पार्थ पुरुषाधमः ॥  
\</69,18\>

\<69,31\>  
 सत्यस्य वदिता साधुर्न सत्याद्विद्यते परम् ।  
 तत्त्वेनैव सुदुर्ज्ञेयं पश्य सत्यमनुष्ठितम् ॥  
\</69,31\>

\<69,32\>  
 भवेत् सत्यमवक्तव्यं वक्तव्यमनृतं भवेत् ।  
 यत्रानृतं भवेत् सत्यं सत्यं चाप्यनृतं भवेत् ॥  
\</69,32\>

\<69,33\>  
 विवाहकाले रतिसम्प्रयोगे प्राणात्यये सर्वधनापहारे ।  
 विप्रस्य चार्थे ह्यनृतं वदेत पञ्चानृतान्याहुरपातकानि ॥  
\</69,33\>

\<69,34\>  
 सर्वस्वस्यापहारे तु वक्तव्यमनृतं भवेत् ।  
 तत्रानृतं भवेत् सत्यं सत्यं चाप्यनृतं भवेत् ॥  
 तादृशं पश्यते बालो यस्य सत्यमनुष्ठितम् ॥  
\</69,34\>

\<69,35\>  
 भवेत् सत्यमवक्तव्यं न वक्तव्यमनुष्ठितम् ।  
 सत्यानृते विनिश्चित्य ततो भवति धर्मवित् ॥  
\</69,35\>

\<69,36\>  
 किमाश्चर्यं कृतप्रज्ञः पुरुषोऽपि सुदारुणः ।  
 सुमहत् प्राप्नुयात् पुण्यं बलाकोऽन्धवधादिव ॥  
\</69,36\>

\<69,37\>  
 किमाश्चर्यं पुनर्मूढो धर्मकामो ह्यपण्डितः ।  
 सुमहृत् प्राप्नुयात् पापमापगास्विव कौशिकः ॥  
\</69,37\>

\<69,53-4\>  
 यथा चाल्पश्रुतो मूढो धर्माणामविभागवित् ।  
 वृद्धानपृष्ट्वा सन्देहं महच्छ्वभ्रमिवार्हति ॥  
\</69,53-4\>

\<69,59\>  
 येऽन्यायेन जिहीर्षन्तो धर्ममिच्छन्ति कर्हिचित् ।  
 अकूजनेन मोक्षं वा नानुकूजेत् कथञ्चन ॥  
\</69,59\>



**---------------------------------------**



  

** शल्यपर्व**


\<31,24\>  
 अयुद्धेन व्यवस्थानं नैष धर्मः सनातनः ।  
 अनार्यजुष्टमस्वर्ग्यं रणे राजन् पलायनम् ॥  
\</31,24\>

\<51,48-9\>  
 यो ह्यधर्मेण वै ब्रूयाद् गृह्णीयाद्योऽप्यधर्मतः ।  
 हीयेतां तावुभौ क्षिप्रं स्यातां वा वैरिणावुभौ ॥  
\</51,48-9\>

\<51,49-50\>  
 न हायनैर्न पलितैर्न वित्तेन न बन्धुभिः ।  
 ऋषयश्चक्रिरे धर्मं योऽनूचानः स नो महान् ॥  
\</51,49-50\>

**--------------------------**



  ** सौप्तिकपर्व**


\<2,2\>  
 आबद्धा मानुषाः सर्वे निबद्धाः कर्मणोर्द्वयोः ।  
 दैवे पुरुषकारे च परं ताभ्यां न विद्यते ॥  
\</2,2\>

\<2,5\>  
 पर्जन्यः पर्वते वर्षन् किं नु साधयते फलम् ।  
 कृष्टे क्षेत्रे तथा वर्षन् किं न साधयते फलम् ॥  
\</2,5\>

\<2,11\>  
 उत्थानं तु मनुष्याणां दक्षाणां दैववर्जितम् ।  
 अफलं दृश्यते लोके सम्यगप्युपपादितम् ॥  
\</2,11\>

\<2,14\>  
 चेष्टामकुर्वन् लभते यदि किञ्चिद् यदृच्छया ।  
 यो वा न लभते कृत्वा दुर्दर्शौ तावुभावपि ॥  
\</2,14\>

\<2,15\>  
 शक्नोति जीवितुं दक्षो नालसः सुखमेधते ।  
 दृश्यन्ते जीवलोकेऽस्मिन् दक्षाः प्रायो हितैषिणः ॥  
\</2,15\>

\<2,21\>  
 दैवतेभ्यो नमस्कृत्य यस्त्वर्थान् सम्यगीहते ।  
 दक्षो दाक्षिण्यसम्पन्नो न स मोघैर्विहन्यते ॥   
\</2,21\>

\<2,24\>  
 वृद्धानां वचनं श्रुत्वा योऽभ्युत्थानं प्रयोजयेत् ।  
 उत्थानस्य फलं सम्यक् तदा स लभतेऽचिरात् ॥  
\</2,24\>

\<2,25\>  
 रागात् क्रोधाद् भयाल्लोभाद्योऽर्थानीहेत मानवः ।  
 अनीशश्चावमानी च स शीघ्रं भ्रश्यते श्रियः ॥  
\</2,25\>

\<3,4\>  
 सर्वो हि मन्यते लोक आत्मानं बुद्धिमत्तरम् ।  
 सर्वस्यात्मा बहुमतः सर्वात्मानं प्रशंसति ॥  
\</3,4\>

\<3,7\>  
 तस्यैव तु मनुष्यस्य सा सा बुद्धिः तदा तदा ।  
 कालयोगे विपर्यासं प्राप्यान्योन्यं विपद्यते ॥  
\</3,7\>

\<3,20\>  
 अदान्तो ब्राह्मणोऽसाधुर्निस्तेजाः क्षत्रियो मृतः ।  
 अदक्षो निन्द्यते वैश्यः शूद्रश्च प्रतिकूलवान् ॥  
\</3,20\>

\<5,11\>  
 न वधः पूज्यते लोके सुप्तानामिह धर्मतः ।  
 तथैव न्यस्तशस्त्राणां विमुक्तरथवाजिनाम् ॥  
\</5,11\>

\<6,20\>  
 शास्त्रदृष्टानविद्वान् यः समतीत्य जिघांसति ।  
 स पथः प्रच्युतो धर्म्यात् कुपथे प्रतिहन्यते ॥  
\</6,20\>

\<6,21\>  
 गोब्राह्मणनृपस्त्रीषु सख्युर्मातुर्गुरोस्तथा ।  
 वृद्धबालजडान्धेषु सुप्तभीतोत्थितेषु च ॥  
\</6,21\>

\<6,22\>  
 मत्तोन्मत्तप्रमत्तेषु न शस्त्राणि च पातयेत् ।  
 इत्येवं गुरुभिः पूर्वमुपदिष्टं नृणां सदा ।  
\</6,22\>

**-------------------------------**







**   स्त्रीपर्व**


\<1,30\>  
 मधु यः केवलं दृष्ट्वा प्रपातं नानुपश्यति ।  
 स भ्रष्टो मधुलोभेन शोचत्येव यथा भवान् ॥  
\</1,30\>

\<1,38\>  
 अर्थान्न शोचन् प्राप्नोति न शोचन् विन्दते फलम् ।  
 न शोचन् श्रियमाप्नोति न शोचन् विन्दते परम् ॥  
\</1,38\>

\<1,39\>  
 स्वयमुत्पादयित्वाग्निं वस्त्रेण परिवेष्टयन् ।  
 दह्यमानो मनस्तापं भजते न स पण्डितः ॥  
\</1,39\>

\<2,3\>  
 सर्वे क्षयान्ता निचयाः पतनान्ताः समुच्छ्रयाः ।  
 संयोगा विप्रयोगान्ता मरणान्तं हि जीवितम् ॥  
\</2,3\>

\<2,5\>  
 अयुध्यमानो म्रियते युध्यमानश्च जीवति ।  
 कालं प्राप्य महाराज न कश्चिदतिवर्तते ॥  
\</2,5\>

\<2,15\>  
 न यज्ञैर्दक्षिणावद्भिर्न तपोभिर्न विद्यया ।  
 स्वर्गं यान्ति तथा मर्त्या यथा शूरा रणे हताः ॥  
\</2,15\>

\<2,22\>  
 शोकस्थानसहस्राणि भयस्थानशतानि च ।  
 दिवसे दिवसे मूढमाविशन्ति न पण्डितम् ॥  
\</2,22\>

\<2,23\>  
 न कालस्य प्रियः कश्चिन्न द्वेष्यः कुरुसत्तम ।  
 न मध्यस्थः क्वचित् कालः सर्वं कालः प्रकर्षति ॥  
\</2,23\>

\<2,25\>  
 अनित्यं जीवितं रूपं यौवनं द्रव्यसञ्चयः ।  
 आरोग्यं प्रियसंवासो गृद्ध्येदेषु न पण्डितः ॥  
\</2,25\>

\<2,27\>  
 भैषज्यमेतद्दुःखस्य यदेतन्नानु चिन्तयेत् ।  
 चिन्त्यमाने हि न व्येति भूयश्चापि विवर्धते ॥  
\</2,27\>

\<7,22\>  
 न विक्रमो न चाप्यर्थो न मित्रं न सुहृज्जनः ।  
 तथोन्मोचयते दुःखाद्यथात्मा स्थिरसंयमः ॥  
\</7,22\>

**----------------------------------**







**   शान्तिपर्व**


\<8,16\>  
 अर्थेभ्यो हि विवृद्धेभ्यः सम्भृतेभ्यस्ततस्ततः ।  
 क्रियाः सर्वाः प्रवर्तन्ते पर्वतेभ्य इवापगाः ॥  
\</8,16\>

\<8,20\>  
 अधनेनार्थकामेन नार्थः शक्यो विधित्सितुम् ।  
 अर्थैरर्थानि बध्यन्ते गजैरिव महागजाः ॥  
\</8,20\>

\<8,24\>  
 यः कृशार्थः कृशगवः कृशभृत्यः कृशातिथिः ।  
 स वै राजन् कृशो नाम न शरीरकृशः कृशः ॥  
\</8,24\>

\<10,6\>  
 प्राणस्यान्नमिदं सर्वमिति वै कवयो विदुः ।  
 स्थावरं जङ्गमं चैव सर्वं प्राणस्य भोजनम् ॥  
\</10,6\>

\<10,24\>  
 यदि सन्न्यासतः सिद्धिं राजा कश्चिदवाप्नुयात् ।  
 पर्वताश्च द्रुमाश्चैव क्षिप्रं सिद्धिमवाप्नुयुः ॥  
\</10,24\>

\<10,25\>  
 एते हि नित्यसन्न्यासा दृश्यन्ते निरुपद्रवाः ।  
 अपरिग्रहवन्तश्च सततं ब्रह्मचारिणः ॥  
\</10,25\>

\<11,15\>  
 ईहन्ते सर्वभूतानि तदिदं कर्मसञ्जितम् ।  
 सिद्धिक्षेत्रमिदं पुण्यमयमेवाश्रमो महान् ॥  
\</11,15\>

\<12,11\>  
 क्रोधहर्षावनादृत्य पैशुन्यं च विशेषतः ।  
 विप्रो वेदानधीते यः स त्यागी पार्थ उच्यते ॥  
\</12,11\>

\<12,12\>  
 आश्रमांस्तुलया सर्वान् धृतानाहुर्मनीषिणः ।  
 एकतश्च त्रयो राजन् गृहस्थाश्रम एकतः ॥  
\</12,12\>

\<12,16\>  
 अभिमानकृतं कर्म नैतत् फलवदुच्यते ।  
 त्यागयुक्तं महाराज सर्वमेव महाफलम् ॥  
\</12,16\>

\<14,13\>  
 न क्लीबो वसुधां भुङ्क्ते न क्लीबो धनमश्नुते ।  
 न क्लीबस्य गृहे पुत्रा मत्स्याः पङ्क इवासते ॥  
\</14,13\>

\<14,15\>  
 मित्रता सर्वभूतेषु दानमध्ययनं तपः ।  
 ब्राह्मणस्यैव धर्मः स्यान्न राज्ञो राजसत्तम ॥  
\</14,15\>

\<15,2\>  
 दण्डः शास्ति प्रजाः सर्वा दण्ड एवाभिरक्षति ।  
 दण्डः सुप्तेषु जागर्ति दण्डं धर्मं विदुर्बुधाः ॥  
\</15,2\>

\<15,9\>  
 वाचा दण्डो ब्राह्मणानां क्षत्रियाणां भुजार्पणम् ।  
 दानदण्डाः स्मृता वैश्या निर्दण्डः शूद्र उच्यते ॥  
\</15,9\>

\<15,14\>  
 नाच्छित्वा परमर्माणि नाकृत्वा कर्म दुष्करम् ।  
 नाहत्वा मत्स्यघातीव प्राप्नोति महतीं श्रियम् ॥  
\</15,14\>

\<15,15\>  
 नाघ्नतः कीर्तिरस्तीह न वित्तं न पुनः प्रजाः ।  
 इन्द्रो वृत्रवधेनैव महेन्द्रः समपद्यत ॥  
\</15,15\>

\<15,16\>  
 य एव देवा हन्तारस्ताँल्लोकोऽर्चयते भृशम् ।  
 हन्ता रुद्रस्तथा स्कन्दः शक्रोऽग्निर्वरुणो यमः ॥  
\</15,16\>

\<15,17\>  
 हन्ता कालस्तथा वायुर्मृत्युर्वैश्रवणो रविः ।  
 वसवो मरुतः साध्याः विश्वेदेवाश्च भारत ॥  
\</15,17\>

\<15,18\>  
 एतान् देवान् नमस्यन्ति प्रतापप्रणता जनाः ।  
 न ब्रह्माणं न धातारं न पूषाणं कथञ्चन ॥  
\</15,18\>

\<15,20-1\>  
 सत्त्वैः सत्त्वा हि जीवन्ति दुर्बलैर्बलवत्तराः ।  
 नकुलो मूषिकानत्ति बिडालो नकुलं तथा ॥  
\</15,20-1\>

\<15,21-2\>  
 बिडालमत्ति श्वा राजन् श्वानं व्यालमृगस्तथा ।  
 तानत्ति पुरुषः सर्वान् पश्य कालो यथागतः ॥  
\</15,21-2\>

\<15,37\>  
 न ब्रह्मचार्यधीयीत कल्याणीं न दुहेत गाम् ।  
 न कन्योद्वहनं गच्छेत् यदि दण्डो न पालयेत् ॥  
\</15,37\>

\<15,38\>  
 विष्वग्लोपः प्रवर्तेत भिद्येरन् सर्वसेतवः ।  
 ममत्वं न प्रजानीयुर्यदि दण्डो न पालयेत् ॥  
\</15,38\>

\<15,50\>  
 नात्यन्तं गुणवत् किञ्चित् न चाप्यत्यन्तनिर्गुणम् ।  
 उभयं सर्वकार्येषु दृश्यते साध्वसाधु वा ॥  
\</15,50\>

\<16,8\>  
 द्विविधो जायते व्याधिः शारीरो मानसस्तथा ।  
 परस्परं तयोर्जन्म निर्द्वन्द्वं नोपलभ्यते ॥  
\</16,8\>

\<16,9\>  
 शारीराज्जायते व्याधिर्मानसो नात्र संशयः ।  
 मानसाज्जायते वापि शारीर इति निश्चयः ॥  
\</16,9\>

\<16,10\>  
 शारीरं मानसं दुःखं योऽतीतमनुशोचति ।  
 दुःखेन लभते दुःखं द्वावनर्थौ च विन्दति ॥  
\</16,10\>

\<17,9\>  
 एकोदरकृते व्याघ्रः करोति विघसं बहु ।  
 तमन्येऽप्युपजीवन्ति मन्दा लोभवशा मृगाः ॥  
\</17,9\>

\<17,17\>  
 आमिषं बन्धनं लोके कर्मेहोक्तं तथामिषम् ।  
 ताभ्यां विमुक्तः पापाभ्यां पदमाप्नोति तत्परम् ॥  
\</17,17\>

\<17,21\>  
 दृश्यं पश्यति यः पश्यन् स चक्षुष्मान् स बुद्धिमान् ।  
 अज्ञातानां च विज्ञानात् सम्बोधाद् बुद्धिरुच्यते ॥  
\</17,21\>

\<18,23\>  
 श्रिया विहीनैरधनैस्त्यक्तमित्रैरकिञ्चनैः ।  
 सौखिकैः सम्भृतानर्थान् यः सन्त्यजति किं नु तत् ॥  
\</18,23\>

\<18,32\>  
 परिव्रजन्ति दानार्थं मुण्डाः काषायवाससः ।  
 सिता बहुविधैः पाशैः सञ्चिन्वन्तो वृथामिषम् ॥  
\</18,32\>

\<19,9\>  
 तपस्त्यागो विधिरिति निश्चयस्त्वेष धीमताम् ।  
 परस्परं ज्याय एषां येषां नैश्रेयसी मतिः ॥  
\</19,9\>

\<19,24\>  
 अनृतस्यावमन्तारो वक्तारो जनसंसदि ।  
 चरन्ति वसुधां कृत्स्नां वावदूका बहुश्रुताः ॥  
\</19,24\>

\<20,9\>  
 अनर्हते यद्ददाति न ददाति यदर्हते ।  
 अर्हानर्हापरिज्ञानाद्दानधर्मोऽपि दुष्करः ॥  
\</20,9\>

\<20,10\>  
 यज्ञाय सृष्टानि धनानि धात्रा  
  यज्ञोद्दिष्टः पुरुषो रक्षिता च ।  
 तस्मात्सर्वं यज्ञ एवोपयोज्यम्  
  धनं ततोऽनन्तर एव कामः ॥  
\</20,10\>

\<21,14\>  
 क्षत्रियो यज्ञशिष्टाशी राजा शास्त्रार्थतत्त्ववित् ।  
 असाधुनिग्रहरतः साधूनां प्रग्रहे रतः ॥  
\</21,14\>

\<22,7\>  
 न त्यागो न पुनर्यज्ञो न तपो मनुजेश्वर ।  
 क्षत्रियस्य विधीयन्ते न परस्वोपजीवनम् ॥  
\</22,7\>

\<23,5\>  
 वयांसि पशवश्चैव भूतानि च जनाधिप ।  
 गृहस्थैरेव धार्यन्ते तस्माच्छ्रेष्ठो गृहाश्रमी ॥  
\</23,5\>

\<23,13\>  
 एषां ज्यायस्तु कौन्तेय दण्डधारणमुच्यते ।  
 बलं हि क्षत्रिये नित्यं बले दण्डः समाहितः ॥  
\</23,13\>

\<23,15\>  
 भूमिरेतौ निगिरति सर्पो बिलशयानिव ।  
 राजानं चाविरोद्धारं ब्राह्मणं चाप्रवासिनम् ॥  
\</23,15\>

\<24,10\>  
 आददानस्य विजयं विग्रहं च युधिष्ठिर ।  
 समानधर्मकुशलाः स्थापयन्ति नरेश्वर ॥  
\</24,10\>

\<24,22\>  
 विच्छिद्यन्ते समारब्धाः सिद्ध्यन्ते चापि दैवताः ।  
 कृते पुरुषकारे तु नैनः स्पृशति पार्थिवम् ॥  
\</24,22\>

\<25,6\>  
 न बुद्धिशास्त्राध्ययनेन शक्यं  
  प्राप्तुं विशेषं मनुजैरकाले ।  
 मूर्खोऽपि चाप्नोति कदाचिदर्थान्  
  कालो हि कार्यं प्रति निर्विशेषः ॥  
\</25,6\>


\<25,26\>  
 सुखं वा यदि वा दुःखं प्रियं वा यदि वाप्रियम् ।  
 प्राप्तं प्राप्तमुपासीत हृदयेनापराजितः ॥  
\</25,26\>

\<25,28\>  
 ये च मूढतमा लोके ये च बुद्धेः परं गताः ।  
 त एव सुखमेधन्ते मध्यमः क्लिश्यते जनः ॥  
\</25,28\>

\<25,36\>  
 यस्य वृत्तं नमस्यन्ति स्वर्गस्थस्यापि मानवाः ।  
 पौरजानपदामात्याः स राजा राजसत्तमः ॥  
\</25,36\>

\<26,18\>  
 धनहेतोर्य ईहेत तस्यानीहा गरीयसी ।  
 भूयान् दोषो हि वित्तस्य यश्च धर्मस्तदाश्रयः ॥  
\</26,18\>

\<27,30\>  
 संयोगा विप्रयोगान्ता जातानां प्राणिनां ध्रुवम् ।  
 बुद्बुदा इव तोयेषु भवन्ति न भवन्ति च ॥  
\</27,30\>

\<28,23\>  
 कुले जन्म तथा वीर्यमारोग्यं रूपमेव च ।  
 सौभाग्यमुपभोगश्च भवितव्येन लभ्यते ॥  
\</28,23\>

\<28,24\>  
 सन्ति पुत्राः सुबहवो दरिद्राणामनिच्छताम् ।  
 नास्ति पुत्रः समृद्धानां विचित्रं विधिचेष्टितम् ॥  
\</28,24\>

\<28,28\>  
 अकिञ्चनाश्च दृश्यन्ते पुरुषाश्चिरजीविनः ।  
 समृद्धे च कुले जाता विनश्यन्ति पतङ्गवत् ॥  
\</28,28\>

\<28,29\>  
 प्रायेण श्रीमतां लोके भोक्तुं शक्तिर्न विद्यते ।  
 काष्ठान्यपि हि जीर्यन्ते दरिद्राणां च सर्वशः ॥  
\</28,29\>

\<28,38\>  
 मातापितृसहस्राणि पुत्रदारशतानि च ।  
 संसारेष्वनुभूतानि कस्य ते कस्य वा वयम् ॥  
\</28,38\>

\<28,41\>  
 अनित्ये प्रियसंवासे संसारे चक्रवद्गतौ ।  
 पथि सङ्गतमेवैतत् भ्राता माता पिता सखा ॥  
\</28,41\>

\<28,49\>  
 न ह्यहानि निवर्तन्ते न मासा न पुनः समाः ।  
 जातानां सर्वभूतानां न पक्षा न पुनः क्षपाः ॥  
\</28,49\>

\<32,12\>  
 ईश्वरो वा भवेत् कर्ता पुरुषो वापि भारत ।  
 हठो वा वर्तते लोके कर्मजं वा फलं स्मृतम् ॥  
\</32,12\>

\<32,13\>  
 ईश्वरेण नियुक्तो हि साध्वसाधु च भारत ।  
 कुरुते पुरुषः कर्म फलमीश्वरगामि तत् ॥  
\</32,13\>

\<33,17\>  
 कालः पर्यायधर्मेण प्राणानादत्त देहिनाम् ।  
 न तस्य मातापितरौ नानुग्राह्यो हि कश्चन ।  
 कर्मसाक्षी प्रजानां यस्तेन कालेन संहृताः ॥  
\</33,17\>

\<33,19\>  
 कर्म सूत्रात्मकं विद्धि साक्षिणं शुभपापयोः ।  
 सुखदुःखगुणोदर्कं कालं कालफलप्रदम् ॥  
\</33,19\>

\<33,31\>  
 एकं हत्वा यदि कुले शिष्टानां स्यादनामयम् ।  
 कुलं हत्वा च राष्ट्रे च न तद्वृत्तोपघातकम् ॥  
\</33,31\>

\<56,5\>  
 यथा हि रश्यमोऽश्वस्य द्विरदस्याङ्कुशो यथा ।  
 नरेन्द्रधर्मो लोकस्य तथा प्रग्रहणं स्मृतम् ॥  
\</56,5\>

\<56,15\>  
 साधारणं द्वयं ह्येतद् दैवमुत्थानमेव च ।  
 पौरुषं हि परं मन्ये दैवं निश्चित्यमुच्यते ॥  
\</56,15\>

\<56,39\>  
 क्षममाणं नृपं नित्यं नीचः परिभवेज्जनः ।  
 हस्तियन्ता गजस्येव शिर एवारुरुक्षति ॥  
   
\</56,39\>

\<56,40\>  
 तस्मान्नैव मृदुर्नित्यं तीक्ष्णो नैव भवेन्नृपः ।  
 वासन्तार्क इव श्रीमान् न शीतो न च घर्मदः ॥  
\</56,40\>

\<57,41\>  
 राजानं प्रथमं विन्देत् ततो भार्यां ततो धनम् ।  
 राजन्यसति लोकस्य कुतो भार्या कुतो धनम् ॥  
\</57,41\>

\<58,14\>  
 उत्थानेनामृतं लब्धमुत्थानेनासुरा हताः ।  
 उत्थानेन महेन्द्रेण श्रैष्ठ्यं प्राप्तं दिवीह च ॥  
\</58,14\>

\<58,15\>  
 उत्थानवीरः पुरुषो वाग्वीरानधितिष्ठति ।  
 उत्थानवीरान् वाग्वीराः रमयन्त उपासते ॥  
\</58,15\>

\<58,17\>  
 न च शत्रुरवज्ञेयो दुर्बलोऽपि बलीयसा ।  
 अल्पोऽपि हि दहत्यग्निर्विषमल्पं हिनस्ति च ॥  
\</58,17\>

\<65,17\>  
 मातापित्रोर्हि शुश्रूषा कर्तव्या सर्वदस्युभिः ।  
 आचार्यगुरुशुश्रूषा तथैवाश्रमवासिनाम् ॥  
\</65,17\>

\<65,18\>  
 भूमिपानां च शुश्रूषा कर्तव्या सर्वदस्युभिः ।  
 वेदधर्मक्रियाश्चैवं तेषां धर्मो विधीयते ॥  
\</65,18\>

\<65,19\>  
 पितृयज्ञास्तथा कूपाः प्रपाश्च शयनानि च ।  
 दानानि च यथाकालं द्विजेभ्यो विसृजेत्तदा ॥  
\</65,19\>

\<65,20\>  
 अहिंसा सत्यमक्रोधो वृत्तिदायानुपालनम् ।  
 भरणं पुत्रदाराणां शौचमद्रोह एव च ॥  
\</65,20\>

\<65,21\>  
 दक्षिणा सर्वयज्ञानां दातव्या भूतिमिच्छता ।  
 पाकयज्ञा महाहश्चि दातव्याः सर्वदस्युभिः ॥  
\</65,21\>

\<65,22\>  
 एतान्येवम्प्रकाराणि विहितानि पुरानघ ।  
 सर्वलोकस्य कर्माणि कर्तव्यानीह पार्थिव ॥  
\</65,22\>

\<66,38\>  
 यदा निवृत्तः सर्वस्मात् कामो योऽस्य हृदि स्थितः ।  
 तदा भवति सत्त्वस्थस्ततो ब्रह्म समश्नुते ॥  
\</66,38\>

\<69,4\>  
 आत्मा जेयः सदा राज्ञा ततो जेयाश्च शत्रवः ।  
 अजितात्मा नरपतिर्विजयेत कथं रिपून् ॥  
\</69,4\>

\<71,17\>  
 यो हि दोग्ध्रीमुपास्ते च स नित्यं विन्दते पयः ।  
 एवं राष्ट्रमुपायेन भुञ्जानो लभते फलम् ॥  
\</71,17\>

\<71,30\>  
 स्विष्टिः स्वधीतिः सुतपा लोकान् जयति यावतः ।  
 क्षणेन तानवाप्नोति प्रजा धर्मेण पालयन् ॥  
\</71,30\>

\<78,22\>  
 अद्भ्योऽग्निर्ब्रह्यतः क्षत्रमश्मनो लोहमुत्थितम् ।  
 तेषां सर्वत्रगं तेजः स्वासु योनिषु शाम्यति ॥  
\</78,22\>

\<80,26\>  
 कीर्तिप्रधानो यस्तु स्याद् यश्च स्यात् समये स्थितः ।  
 समर्थान् यश्च न द्वेष्टि नानर्थान् कुरुते च यः ॥  
\</80,26\>

\<80,27\>  
 यो न कामाद् भयाल्लोभात् क्रोधाद्वा धर्ममुत्सृजेत् ।  
 दक्षः पर्याप्तवचनः स ते स्यात् प्रत्यनन्तरः ॥  
\</80,27\>

\<84,10\>  
 सुकृतस्य हि सान्त्वस्य श्लक्ष्णस्य मधुरस्य च ।  
 सम्यगासेव्यमानस्य तुल्यं जातु न विद्यते ॥  
\</84,10\>

\<88,5\>  
 जलौकावत् पिबेद् राष्ट्रं मृदुनैव नराधिपः ।  
 व्याघ्रीव च हरेत् पुत्रान् सन्दशेन्न च पीडयेत् ॥  
\</88,5\>

\<88,7\>  
 अल्पेनाल्पेन देयेन वर्धमानं प्रदापयेत् ।  
 ततो भूयस्ततो भूयः क्रमवृद्धिं समाचरेत् ॥  
\</88,7\>

\<88,8\>   
 दमयन्निव दम्यानि शश्वद्भारं विवर्धयेत् ।  
 मृदुपूर्वं प्रयत्नेन पाशानभ्यवहारयेत् ॥  
\</88,8\>

\<88,29\>  
 धनिनः पूजयेन्नित्यं पानाच्छादनभोजनैः ।  
 वक्तव्याश्चानुगृह्नीध्वं प्रजाः सह मयेति वै ॥  
\</88,29\>

\<89,19\>  
 एकान्तेन हि सर्वेषां न शक्यं तात रोचितुम् ।  
 मित्रामित्रमथो मध्यं सर्वभूतेषु भारत ॥  
\</89,19\>

\<94,4\>  
 यस्य योधाः सुसन्तुष्टाः सान्त्विताः सूपधास्थिताः ।  
 अल्पेनापि स दण्डेन महीं जयति पार्थिवः ॥  
\</94,4\>

\<99,16\>  
 समानपृष्ठोदरपाणिपादाः  
  पराभवं भीरवो वै व्रजन्ति ।  
 अतो भयार्ताः प्रणिपत्य भूयः  
  कृत्वाञ्जलीनुपतिष्ठन्ति शूरान् ॥  
\</99,16\>

\<99,17\>  
 शूरबाहुषु लोकोऽयं लम्बते पुत्रवत् सदा ।  
 तस्मात्सर्वास्ववस्थासु शूरः सम्मानर्हति ॥  
\</99,17\>

\<103,9\>  
 अमित्रमुपसेवेत विश्वस्तवदविश्वसन् ।  
 प्रियमेव वदेन्नित्यं नाप्रियं किञ्चिदाचरेत् ॥  
\</103,9\>

\<103,10\>  
 विरमेच्छुष्कवैरेभ्यः कण्ठायासांश्च वर्जयेत् ।  
 यथा वैतंसिको युक्तो द्विजानां सदृशस्वनः ॥  
\</103,10\>

\<103,12\>  
 तान् द्विजान् कुरुते वश्यांस्तथा युक्तो महीपतिः ।  
 वशं चोपनयेच्छत्रून्निहन्याच्च पुरन्दर ॥  
\</103,12\>

\<103,21\>  
 यो हि कालो व्यतिक्रामेत् पुरुषं कालकाङ्क्षिणम् ।  
 दुर्लभः स पुनस्तेन कालः कर्म चिकीर्षुणा ॥  
\</103,21\>

\<103,30\>  
 प्रणिपातेन दानेन वाचा मधुरया ब्रुवन् ।  
 अमित्रमपि सेवेत न च जातु विशङ्कयेत् ॥  
\</103,30\>

\<103,34\>  
 मृदुमप्यवमन्यन्ते तीक्ष्णादुद्विजते जनः ।  
 मा तीक्ष्णो मा मृदुर्भूस्त्वं तीक्ष्णो भव मृदुर्भव ॥  
\</103,34\>

\<104,22\>  
 अनागतं यन्न ममेति विद्या-  
  दतिक्रान्तं यन्न ममेति विद्यात् ।  
 दिष्टं बलीय इति मन्यमाना-  
  स्ते पण्डितास्तत् सतां स्थानमाहुः ॥  
\</104,22\>

\<104,33\>  
 सहस्व श्रियमन्येषां यद्यपि त्वयि नास्ति सा ।  
 अन्यत्रापि सतीं लक्ष्मीं कुशला भुञ्जते सदा ॥  
\</104,33\>

\<111,65\>  
 असभ्याः सभ्यसङ्काशाः सभ्याश्चासभ्यदर्शनाः ।  
 दृश्यन्ते विविधा भावास्तेषु युक्तं परीक्षणम् ॥  
\</111,65\>

\<114,17\>  
 मनुष्यशालावृकमप्रशान्तं  
  जनापवादे सततं निविष्टम् ।  
 मातङ्गमुन्मत्तमिवोन्नदन्तं  
  त्यजेत तं श्वानमिवातिरौद्रम् ॥  
\</114,17\>

\<114,18\>  
 अधीरजुष्टे पथि वर्तमानं  
  दमादपेतं विनयाच्च पापम् ।  
 अरिव्रतं नित्यमभूतिकामं  
  धिगस्तु तं पापमतिं मनुष्यम् ॥  
\</114,18\>

\<120,4\>  
 यथा बर्हाणि चित्राणि बिभर्ति भुजगाशनः ।  
 तथा बहुविधं राजा रूपं कुर्वीत धर्मवित् ॥  
\</120,4\>

\<120,10\>  
 मृजावान् स्यात् स्वयूथ्येषु भौमानि चरणैः क्षिपेत् ।  
 जातपक्षः परिस्पन्देत् प्रेक्षेद् वैकल्यमात्मनः ॥  
\</120,10\>

\<120,34\>  
 अहन्यहनि सन्दुह्यान्महीं गामिव बुद्धिमान् ।  
 यथा क्रमेण पुष्पेभ्यश्चिनोति मधु षट्पदः ॥  
\</120,34\>

\<120,38\>  
 अग्निस्तोको वर्धतेऽप्याज्यसिक्तो  
  बीजं चैकं रोहसहस्रमेति ।  
 आयव्ययौ विपुलौ सन्निशाम्य  
  तस्मादल्पं नावमन्येत वित्तम् ॥  
\</120,38\>

\<120,39\>  
 बालोऽप्यबालः स्थविरो रिपुः र्यः  
  सदा प्रमत्तं पुरुषं निहन्यात् ।  
 कालेनान्यस्तस्य मूलं हरेत  
  कालज्ञाता पार्थिवानां वरिष्ठः ॥  
\</120,39\>

\<120,40\>  
 हरेत् कीर्तिं धर्ममस्योपरुन्ध्या-  
  दर्थे दीर्घँ वीर्यमस्योपहन्यात् ।  
 रिपुर्द्वेष्टा दुर्बलो वा बली वा  
  तस्माच्छत्रोर्नैव हीयेद्यतात्मा ॥  
\</120,40\>

\<120,48\>  
 धनं भोगं पुत्रदारं समृद्धिं  
  सर्वं लुब्धः प्रार्थयते परेषाम् ।  
 लुब्धे दोषाः सम्भवन्तीह सर्वे  
  तस्माद्राजा न प्रगृह्णीत लुब्धम् ॥  
\</120,48\>

\<122,51\>  
 प्रजा जागर्ति लोकेऽस्मिन् दण्डो जागर्ति तासु च ।  
 सर्वं सङ्क्षिपते दण्डः पितामहसमप्रभः ॥  
\</122,51\>

\<124,66\>  
 अद्रोहः सर्वभूतेषु कर्मणा मनसा गिरा ।  
 अनुग्रहश्च दानं च शीलमेतत् प्रशस्यते ॥  
\</124,66\>

\<124,67\>  
 यदन्येषां हितं न स्यादात्मनः कर्म पौरुषम् ।  
 अपत्रपेत वा येन न तत् कुर्यात् कथञ्चन ॥  
\</124,67\>

\<124,68\>  
 तत्तु कर्म तथा कुर्याद्येन श्लाघ्येत संसदि ।  
 शीलं समासेनैतत्ते कथितं कुरुसत्तम ॥  
\</124,68\>

\<131,11\>  
 हतो वा दिवमारोहेद्धत्वा वा क्षितिमावसेत् ।  
 युद्धे हि सन्त्यजन् प्राणान् शक्रस्यैति सलोकताम् ॥  
\</131,11\>

\<131,14\>  
 अपचिक्रमिषुः क्षिप्रं साम्ना वा परिसान्त्वयन् ।  
 विलङ्घयित्वा मन्त्रेण ततः स्वयमुपक्रमेत् ॥  
\</131,14\>

\<132,12\>  
 न वाच्यः परिवादोऽयं न श्रोतव्यः कथञ्चन ।  
 कर्णावथापिधातव्यौ प्रस्थेयं चान्यतो भवेत् ॥  
\</132,12\>

\<132,20\>  
 यश्चतुर्गुणसम्पन्नं धर्मं ब्रूयात् स धर्मवित् ।  
 अहेरिव हि धर्मस्य पदं दुःखं गवेषितुम् ॥  
\</132,20\>

\<134,6\>  
 अतिधर्माद्बलं मन्ये बलाद्धर्मः प्रवर्तते ।  
 बले प्रतिष्ठितो धर्मो धरण्यामिव जङ्गमम् ॥  
\</134,6\>

\<134,7\>  
 धूमो वायोरिव वशे बलं धर्मोऽनुवर्तते ।  
 अनीश्वरो बले धर्मो द्रुमे वल्लीव संश्रिता ॥  
\</134,7\>

\<134,8\>  
 वशे बलवतां धर्मः सुखं भोगवतामिव ।  
 नास्त्यसाध्यं बलवतां सर्वं बलवतां शुचि ॥  
\</134,8\>

\<134,10\>  
 अपध्वस्तो ह्यवमतो दुःखं जीवति जीवितम् ।  
 जीवितं यदपक्रुष्टं यथैव मरणं तथा ॥  
\</134,10\>

\<137,1\>  
 अनागतविधाता च प्रत्युत्पन्नमतिश्च यः ।  
 द्वावेव सुखमेधेते दीर्घसूत्री विनश्यति ॥  
\</137,1\>

\<138,13\>  
 अमित्रो मित्रतां याति मित्रं चापि प्रदुष्यति ।  
 सामर्थ्ययोगात् कार्याणामनित्या वै सदा गतिः ॥  
\</138,13\>

\<138,40\>  
 न हि बुद्ध्यान्वितः प्राज्ञो नीतिशास्त्रविशारदः ।  
 निमज्जत्यापदं प्राप्य महतीं दारुणामपि ॥  
\</138,40\>

\<138,62\>  
 कश्चित्तरति काष्ठेन सुगम्भीरां महानदीम् ।  
 स तारयति तत्काष्ठं स च काष्ठेन तार्यते ॥  
\</138,62\>

\<138,95\>  
 अकाले कृत्यमारब्धं कर्तुर्नार्थाय कल्पते ।  
 तदेव काल आरब्धं महतेऽर्थाय कल्पते ॥  
\</138,95\>

\<138,109\>  
 कृत्वा बलवता सन्धिमात्मानं यो न रक्षति ।  
 अपथ्यमिव तद्भुक्तं तस्य नार्थाय कल्पते ॥  
\</138,109\>

\<138,110\>  
 न कश्चित्कस्यचिन्मित्रं न कश्चित्कस्यचित् सुहृत् ।  
 अर्थतस्तु निबध्यन्ते मित्राणि रिपवस्तथा ॥  
\</138,110\>

\<138,111\>  
 अर्थैरर्था निबध्यन्ते गजैर्वनगजा इव ।  
 न च कश्चित् कृते कार्ये कर्तारं समवेक्षते ॥  
\</138,111\>

\<138,139\>  
 नास्ति जातु रिपुर्नाम मित्रं नाम न विद्यते ।  
 सामर्थ्ययोगाज्जायन्ते मित्राणि रिपवस्तथा ॥  
\</138,139\>

\<138,140\>  
 यो यस्मिन् जीवति स्वार्थे पश्येत् पीडां न जीवति ।  
 स तस्य मित्रं तावत् स्यात् यावन्न स्याद् विपर्ययः ॥  
\</138,140\>

\<138,43-44\>  
 यो विश्वसिति मित्रेषु न विश्वसिति शत्रुषु ।  
 अर्थयुक्तिमविज्ञाय यः प्रीतौ कुरुते मनः ।  
 मित्रे वा यदि वा शत्रौ तस्यापि चलिता मतिः ॥  
\</138,43-44\>

\<138,147\>  
 पुत्रं हि मातापितरौ त्यजतः पतितं प्रियम् ।  
 लोको रक्षति चात्मानं पश्य स्वार्थस्य सारताम् ॥  
\</138,147\>

\<138,152\>  
 अर्थार्थी जीवलोकोऽयं न कश्चित् कस्यचित् प्रियः ।  
 सख्यं सोदर्ययोर्भ्रात्रोः दम्पत्योर्वा परस्परम् ॥  
\</138,152\>

\<138,174\>  
 शत्रोरनार्यभूतस्य क्लिष्टस्य क्षुधितस्य च ।  
 भक्ष्यं मृगयमाणस्य कः प्राज्ञो विषयं व्रजेत् ॥  
\</138,174\>

\<138,194\>  
 शत्रुसाधारणे कृत्ये कृत्वा सन्धिं बलीयसा ।  
 समाहितश्चरेद्युक्त्या कृतार्थश्च न विश्वसेत् ॥  
\</138,194\>

\<139,25\>  
 सकृत्कृतापराधस्य तत्रैव परिलम्बतः ।  
 न तद्बुधाः प्रशंसन्ति श्रेयस्तत्रापसर्पणम् ॥  
\</139,25\>

\<139,33\>  
 पूर्वं सम्मानना यत्र पश्चाच्चैव विमानना ।  
 जह्यात्तत् सत्त्ववान् स्थानं शत्रोः सम्मानितोऽपि सन् ॥  
\</139,33\>

\<139,42\>  
 वैरं पञ्चसमुत्थानं तच्च बुध्यन्ति पण्डिताः ।  
 स्त्रीकृतं वास्तुजं वाग्जं ससापत्नापराधजम् ॥  
\</139,42\>

\<139,56\>  
 भिषजो भैषजं कर्तुं कस्मादिच्छन्ति रोगिणः ।  
 यदि कालेन पच्यन्ते भेषजैः किं प्रयोजनम् ॥  
\</139,56\>

\<139,79\>  
 यस्तु वर्षमविज्ञाय क्षेत्रं कर्षति कर्षकः ।  
 हीनः पुरुषकारेण सस्यं नैवाश्नुते ततः ॥  
\</139,79\>

\<139,82\>  
 दैवं पुरुषकारश्च स्थितावन्योन्यसंश्रयात् ।  
 उदाराणां तु सत्कर्म दैवं क्लीबा उपासते ॥  
\</139,82\>

\<139,83\>  
 कर्म चात्महितं कार्यं तीक्ष्णं वा यदि वा मृदु ।  
 ग्रस्यते कर्मशीलस्तु सदानर्थैरकिञ्चनः ॥  
\</139,83\>

\<139,84\>  
 तस्मात् सर्वं व्यपोह्यार्थं कार्य एव पराक्रमः ।  
 सर्वस्वमपि सन्त्यज्य कार्यमात्महितं नरैः ॥  
\</139,84\>

\<139,89\>  
 गृहस्नेहावबद्धानां नराणामल्पमेधसां ।  
 कुस्त्री खादति मांसानि माघमां सेगवा इव ॥  
\</139,89\>

\<139,93\>  
 कुभार्यां च कुपुत्रं च कुराजानं कुसौहृदम् ।  
 कुसम्बन्धं कुदेशं च दूरतः परिवर्जयेत् ॥  
\</139,93\>

\<139,96\>  
 सा भार्या या प्रियं ब्रूते स पुत्रो यत्र निर्वृतिः ।  
 तन्मित्रं यत्र विश्वासः स देशो यत्र जीव्यते ॥  
\</139,96\>

\<140,18\>  
 वहेदमित्रं स्कन्धेन यावत् कालस्य पर्ययः ।  
 प्राप्तकालं तु विज्ञाय भिद्याद्घटमिवाश्मनि ॥  
\</140,18\>

\<140,19\>  
 मुहूर्तमपि राजेन्द्र तिन्दुकालातवज्ज्वलेत् ।  
 न तुषाग्निरिवानर्चिर्धूमायेत चिरं नरः ॥  
\</140,19\>

\<140,23\>  
 नालसाः प्राप्नुवन्त्यर्थान्  
  न क्लीबा नाभिमानिनः ।  
 न च लोकरवाद्भीता  
  न वै शश्वत्प्रतीक्षिणः ॥  
\</140,23\>

\<140,26\>  
 पानमक्षास्तथा नार्यो मृगया गीतवादितम् ।  
 एतानि युक्त्या सेवेत प्रसङ्गो ह्यत्र दोषवान् ॥  
\</140,26\>

\<140,28\>  
 देशकालौ समासाद्य विक्रमेत विचक्षणः ।  
 देशकालव्यतीतो हि विक्रमो निष्फलो भवेत् ॥  
\</140,28\>

\<140,29\>  
 कालाकालौ सम्प्रधार्य बलाबलमथात्मनः ।  
 परस्परं बलं ज्ञात्वा तत्रात्मानं नियोजयेत् ॥  
\</140,29\>

\<140,36\>  
 प्रत्युपस्थितकालस्य सुखस्य परिवर्जनम् ।  
 अनागतसुखाशा च नैव बुद्धिमतां नयः ॥  
\</140,36\>

\<140,37\>  
 योऽरिणा सह सन्धाय सुखं स्वपिति विश्वसन् ।  
 स वृक्षाग्रे प्रसुप्तो वा पतितः प्रतिबुध्यते ॥  
\</140,37\>

\<140,38\>  
 कर्मणा येन तेनैव मृदुना दारुणेन च ।  
 उद्धरेद्दीनमात्मानं समर्थो धर्ममाचरेत् ॥  
\</140,38\>

\<140,45\>  
 अशङ्क्यमपि शङ्केत नित्यं शङ्केत शङ्कितात् ।  
 भयं ह्यशङ्किताज्जातं समूलमपि कृन्तति ॥  
\</140,45\>

\<140,46\>  
 अवधानेन मौनेन काषायेण जटाजिनैः ।  
 विश्वासयित्वा द्वेष्टारमवलुम्पेद्यथा वृकः ॥

\</140,46\>

\<140,52\>  
 अमित्रं नैव मुञ्चेत वदन्तं करुणान्यपि ।  
 दुःखं तत्र न कर्तव्यं हन्यात्पूर्वापकारिणम् ॥  
\</140,52\>

\<140,53\>  
 सङ्ग्रहानुग्रहे यत्नः सदा कार्योऽनसूयता ।  
 निग्रहश्चापि यत्नेन कर्तव्यो भूतिमिच्छता ॥  
\</140,53\>


\<140,57-58\>  
 न शुष्कवैरं कुर्वीत बाहुभ्यां न नदीं तरेत् ।  
 अनर्थकमनायुष्यं गोविषाणस्य भक्षणम् ॥  
 दन्ताश्च परिमृज्यन्ते रसश्चापि न लभ्यते ॥  
   
\</140,57-58\>

\<140,60\>  
 नासम्यक् कृतकारी स्यात् अप्रमत्तः सदा भवेत् ।  
 कण्टकोऽपि हि दुश्छिन्नो विकारं कुरुते चिरम् ॥  
\</140,60\>

\<140,62\>  
 गृध्रदृष्टिर्बकालीनः श्वचेष्टः सिंहविक्रमः ।  
 अनुद्विग्नः काकशङ्की भुजङ्गचरितं चरेत् ॥  
\</140,62\>

\<140,63\>  
 शूरमञ्जलिपातेन भीरुं भेदेन भेदयेत् ।  
 लुब्धमर्थप्रदानेन समं तुल्येन विग्रहः ॥  
\</140,63\>

\<144,12\>  
 वृक्षमूलेऽपि दयिता यस्य तिष्ठति तद् गृहम् ।  
 प्रासादोऽपि तया हीनः कान्तार इति निश्चितम् ॥  
\</144,12\>

\<144,17\>  
 यस्य भार्या गृहे नास्ति साध्वी च प्रियवादिनी ।  
 अरण्यं तेन गन्तव्यं यथाऽऽरण्यं तथा गृहम् ॥  
\</144,17\>

\<145,8\>  
 यो हि कश्चिद् द्विजं हन्यात्  
  गां च लोकस्य मातरम् ।  
 शरणागतं च यो हन्यात्  
  तुल्यं तेषां च पातकम् ॥  
\</145,8\>

\<146,5\>  
 अरावप्युचितं कार्यमातिथ्यं गृहमागते ।  
 छेत्तुमप्यागते छायां नोपसंहरते द्रुमः ॥  
\</146,5\>

\<149,18\>  
 गोघ्नेष्वपि भवेदस्मिन्निष्कृतिः पापकर्मणः ।  
 न निष्कृतिर्भवेत्तस्य यो हन्याच्च्छरणागतम् ॥  
\</149,18\>

\<152,34\>  
 कृत्वा पापं पूर्वमबुद्धिपूर्वं  
  पुण्यानि चेत्कुरुते बुद्धिपूर्वम् ।  
 स तत्पापं नुदते कर्मशीलो  
  वासो यथा मलिनं क्षारयुक्तम् ॥  
\</152,34\>

\<157,10\>  
 न हि वैरं महात्मानो विवृण्वन्त्यपकारिषु ।  
 शनैः शनैर्महाराज दर्शयन्ति स्म ते बलम् ॥  
\</157,10\>

\<158,33\>  
 ये न हृष्यन्ति लाभेषु नालाभेषु व्यथन्ति च ।  
 निर्ममा निरहङ्काराः सत्वस्थाः समदर्शिनः ॥  
\</158,33\>

\<160,12\>  
 सुखं दान्तः प्रस्वपिति सुखं च प्रतिबुध्यते ।  
 सुखं पर्येति लोकांश्च मनश्चास्य प्रसीदति ॥  
\</160,12\>

\<160,34\>  
 एक एव दमे दोषो द्वितीयो नोपपद्यते ।  
 यदेनं क्षमया युक्तमशक्तं मन्यते जनः ॥  
\</160,34\>

\<160,36\>  
 दान्तस्य किमरण्येन तथाऽदान्तस्य भारत ।  
 यत्रैव निवसेद्दान्तस्तदरण्यं स चाश्रमः ॥  
\</160,36\>

\<161,5\>  
 यद्दुरापं भवेत् किञ्चित् तत् सर्वं तपसो भवेत् ।  
 ऐश्वर्यमृषयः प्राप्ताः तपसैव न संशयः ॥  
\</161,5\>

\<164,2\>  
 कण्टकान् कूपमग्निं च वर्जयन्ति यथा नराः ।  
 तथा नृशंसकर्माणं वर्जयन्ति नरा नरम् ॥  
\</164,2\>

\<165,31\>  
 श्रद्वधानः शुभां विद्यां हीनादपि समाप्नुयात् ।  
 सुवर्णमपि चामेध्यादाददीताविचारयन् ॥  
\</165,31\>

\<167,35\>  
 नवनीतं यथा दघ्नः तथा कामोऽर्थधर्मतः ।  
 श्रेयस्तैलं हि पिण्याकाद् घृतं श्रेय उदश्वितः ।  
 श्रेयः पुष्पफलं काष्ठात् कामो धर्मार्थयोर्वरः ॥  
\</167,35\>

\<167,36\>  
 पुष्पतो मध्विव रसः काम आभ्यां तथा स्मृतः ।  
 कामो धर्मार्थयोर्योनिः कामश्चाथ तदात्मकः ॥  
\</167,36\>

\<174,32\>  
 धेनुर्वत्सस्य गोपस्य स्वामिनस्तस्करस्य च ।  
 पयः पिबति यस्तस्या धेनुस्तस्येति निश्चयः ॥  
\</174,32\>

\<175,15\>  
 श्वः कार्यमद्य कुर्वीत पूर्वाह्णे चापराह्णिकम् ।  
 न हि प्रतीक्षते मृत्युः कृतमस्य न वा कृतम् ॥  
\</175,15\>

\<176,10\>  
 आकिञ्चन्यं च राज्यं च तुलया समतोलयम् ।  
 अत्यरिच्यत दारिद्रयं राज्यादपि गुणाधिकम् ॥   
\</176,10\>

\<176,22\>  
 नात्यत्क्वा सुखमाप्नोति नात्यत्क्वा विन्दते परम् ।  
 नात्यत्क्वा चाभयः शेते त्यत्क्वा सर्वं सुखी भव ॥  
\</176,22\>

\<177,16\>  
 यः कामानाप्नुयात् सर्वान् यश्चैतान् केवलांस्त्यजेत् ।  
 प्रापणात् सर्वकामानां परित्यागो विशिष्यते ॥  
\</177,16\>

\<178,11\>  
 सुखं जीवन्ति मुनयो भैक्ष्यवृत्तिं समाश्रिताः ।  
 अद्रोहेणैव भूतानां सारङ्गा इव पक्षिणः ॥  
\</178,11\>

\<180,11\>  
 अहो सिद्धार्थता तेषां येषां सन्तीह पाणयः ।  
 अतीव स्पृहये तेषां येषां सन्तीह पाणयः ॥  
\</180,11\>

\<180,13\>  
 न पाणिलाभादधिको लाभः कश्चन विद्यते ।  
\</180,13\>

\<180,26\>  
 न तृप्तिः प्रियलाभेऽस्ति तृष्णा नाद्भिः प्रशाम्यति ।  
 सम्प्रज्वलति सा भूयः समिद्भिरिव पावकः ॥  
\</180,26\>

\<181,16\>  
 यथा धेनुसहस्रेषु वत्सो विन्दति मातरम् ।  
 तथा पूर्वकृतं कर्म कर्तारमनुगच्छति ॥  
\</181,16\>

\<181,18\>  
 दीर्घकालेन तपसा सेवितेन तपोवने ।  
 धर्मनिर्धूतपापानां सम्पद्यन्ते मनोरथाः ॥  
\</181,18\>

\<181,19\>  
 शकुनानामिवाकाशे मत्स्यानामिव चोदके ।  
 पदं यथा न दृश्येत तथा ज्ञानविदां गतिः ॥  
\</181,19\>

\<194,60\>  
 न भवति विदुषां ततो भयं  
  यदविदुषां सुमहद्भयं भवेत् ।  
 न हि गतिरधिकास्ति कस्यचित्  
  सति हि गुणे प्रवदन्त्यतुल्यताम् ॥  
\</194,60\>

\<203,11\>  
 न हि खल्वनुपायेन कश्चिदर्थोऽभिसिद्ध्यति ।  
 सूत्रजालैर्यथा मत्स्यान् बध्नन्ति जलजीविनः ॥  
\</203,11\>

\<203,12\>  
 मृगैर्मृगानां ग्रहणं पक्षिणां पक्षिभिर्यथा ।  
 गजानां च गजैरेव ज्ञेयं ज्ञानेन गृह्यते ॥  
\</203,12\>

\<203,13\>  
 अहिरेव ह्यहेः पादान् पश्यतीति हि नः श्रुतम् ।  
 तद्वन्मूर्तिषु मूर्तिस्थं ज्ञेयं ज्ञानेन पश्यति ॥  
\</203,13\>

\<220,7\>  
 क्रव्याद्भ्य इव भूतानामदान्तेभ्यः सदा भयम् ।  
 तेषां विप्रतिषेधार्थं राजा सृष्टः स्वयम्भुवा ॥  
\</220,7\>

\<220,15\>  
 अभयं यस्य भूतेभ्यः सर्वेषामभयं यतः ।  
 नमस्यः सर्वभूतानां दान्तो भवति बुद्धिमान् ॥  
\</220,15\>

\<222,19\>  
 अनिष्टस्य हि निर्वृत्तिरनिवृत्तिः प्रियस्य च ।  
 लक्ष्यते यतमानानां पुरुषार्थस्ततः कुतः ॥  
\</222,19\>

\<222,21\>  
 प्रतिरूपतराः केचिद् दृश्यन्ते बुद्धिमत्तराः ।  
 विरूपेभ्योऽल्पबुद्धिभ्यो लिप्समाना धनागमम् ॥  
\</222,21\>

\<222,25\>  
 यथा वेदयते कश्चिदोदनं वायसो ह्यदन् ।  
 एवं सर्वाणि कर्माणि स्वभावस्यैव लक्षणम् ॥  
\</222,25\>

\<222,35\>  
 स्वभावाल्लभते प्रज्ञां शान्तिमेति स्वभावतः ।  
 स्वभावादेव तत् सर्वं यत्किञ्चिदनुपश्यसि ॥  
\</222,35\>

**-----------------------------**





**विदुरनीतिः**





वैशंपायन उवाच ।



द्वाःस्थं प्राह महाप्राङ्य़ो धृतराष्ट्रो महीपतिः ।

विदुरं द्रष्टुमिच्च्हामि तमिहानय माचिरम् ॥ १॥



प्रहितो धृतराष्ट्रेण दूतः क्षत्तारमब्रवीत् ।

ईश्वरस्त्वां महाराजो महाप्राङ्य़ दिदृक्षति ॥ २॥



एवमुक्तस्तु विदुरः प्राप्य राजनिवेशनम् ।

अब्रवीद्धृतराष्ट्राय द्वाःस्थ मां प्रतिवेदय ॥ ३॥



 द्वाःस्थ उवाच ।



विदुरोऽयमनुप्राप्तो राजेन्द्र तव शासनात् ।

द्रष्टुमिच्च्हति ते पादौ किं करोतु प्रशाधि माम् ॥ ४॥



 धृतराष्ट्र उवाच ।



प्रवेशय महाप्राङ्य़ं विदुरं दीर्घदर्शिनम् ।

अहं हि विदुरस्यास्य नाकाल्यो जातु दर्शने ॥ ५॥



 द्वाःस्थ उवाच ।



प्रविशान्तः पुरं क्षत्तर्महाराजस्य धीमतः ।

न हि ते दर्शनेऽकाल्यो जातु राजा ब्रवीति माम् ॥ ६॥



 वैशंपायन उवाच ।



ततः प्रविश्य विदुरो धृतराष्ट्र निवेशनम् ।

अब्रवीत्प्राञ्जलिर्वाक्यं चिन्तयानं नराधिपम् ॥ ७॥



विदुरोऽहं महाप्राङ्य़ सम्प्राप्तस्तव शासनात् ।

यदि किं चन कर्तव्यमयमस्मि प्रशाधि माम् ॥ ८॥



 धृतरष्त्र उवाच ।



सञ्जयो विदुर प्राप्तो गर्हयित्वा च मां गतः ।

अजातशत्रोः श्वो वाक्यं सभामध्ये स वक्ष्यति ॥ ९॥



तस्याद्य कुरुवीरस्य न विङ्य़ातं वचो मया ।

तन्मे दहति गात्राणि तदकार्षीत्प्रजागरम् ॥ १०॥



जाग्रतो दह्यमानस्य श्रेयो यदिह पश्यसि ।

तद्ब्रूहि त्वं हि नस्तात धर्मार्थकुशलो ह्यसि ॥ ११॥



यतः प्राप्तः सञ्जयः पाण्डवेभ्यो

न मे यथावन्मनसः प्रशान्तिः ।

सवेन्द्रियाण्यप्रकृतिं गतानि

किं वक्ष्यतीत्येव हि मेऽद्य चिन्ता ॥ १२॥



तन्मे ब्रूहि विदुर त्वं यथावन्

 मनीषितं सर्वमजातशत्रोः ।

यथा च नस्तात हितं भवेच्च

 प्रजाश्च सर्वाः सुखिता भवेयुः ॥ ॥



 विदुर उवाच ।



अभियुक्तं बलवता दुर्बलं हीनसाधनम् ।

हृतस्वं कामिनं चोरमाविशन्ति प्रजागराः ॥ १३॥



कच्चिदेतैर्महादोषैर्न स्पृष्टोऽसि नराधिप ।

कच्चिन्न परवित्तेषु गृध्यन्विपरितप्यसे ॥ १४॥



 धृतराष्ट्र उवाच ।



श्रोतुमिच्च्हामि ते धर्म्यं परं नैःश्रेयसं वचः ।

अस्मिन्राजर्षिवंशे हि त्वमेकः प्राङ्य़संमतः ॥ १५॥



 विदुर उवाच ।



रजा लक्षणसंपन्नस्त्रैलोक्यस्याधिपो भवेत् ।

प्रेष्यस्ते प्रेषितश्चैव धृतराष्ट्र युधिष्ठिरः ॥ ॥



विपरीततरश्च त्वं भागधेये न संमतः ।

अर्चिषां प्रक्षयाच्चैव धर्मात्मा धर्मकोविदः ॥ ॥



आनृशंस्यादनुक्रोशाद्धर्मात्सत्यात्पराक्रमात् ।

गुरुत्वात्त्वयि संप्रेक्ष्य बहून्क्लेषांस्तितिक्षते ॥ ॥



दुर्योधने सौबले च कर्णे दुःशासने तथा ।

एतेष्वैश्वर्यमाधाय कथं त्वं भूतिमिच्च्हसि ॥ ॥



एकस्मात्वृक्षाद्यङ्य़पत्राणि राजन्

 स्रुक्च द्रौणी पेठनीपीडने च ।

एतस्माद्राजन्ब्रुवतो मे निबोध

 एकस्माद्वै जायतेऽसच्च सच्च ॥ ॥



आत्मङ्य़ानं समारंभस्तितिक्षा धर्मनित्यता ।

यमर्थान्नापकर्षन्ति स वै पण्दित उच्यते ॥ ॥



निषेवते प्रशस्तानि निन्दितानि न सेवते ।

अनास्तिकः श्रद्दधान एतत्पण्डित लक्षणम् ॥ १६॥



क्रोधो हर्षश्च दर्पश्च ह्रीस्तम्भो मान्यमानिता ।

यमर्थान्नापकर्षन्ति स वै पण्डित उच्यते ॥ १७॥



यस्य कृत्यं न जानन्ति मन्त्रं वा मन्त्रितं परे ।

कृतमेवास्य जानन्ति स वै पण्डित उच्यते ॥ १८॥



यस्य कृत्यं न विघ्नन्ति शीतमुष्णं भयं रतिः ।

समृद्धिरसमृद्धिर्वा स वै पण्डित उच्यते ॥ १९॥



यस्य संसारिणी प्रङ्य़ा धर्मार्थावनुवर्तते ।

कामादर्थं वृणीते यः स वै पण्डित उच्यते ॥ २०॥



यथाशक्ति चिकीर्षन्ति यथाशक्ति च कुर्वते ।

न किं चिदवमन्यन्ते पण्डिता भरतर्षभ ॥ २१॥



क्षिप्रं विजानाति चिरं शृणोति

विङ्य़ाय चार्थं भजते न कामात् ।

नासम्पृष्टो व्यौपयुङ्क्ते परार्थे

तत्प्रङ्य़ानं प्रथमं पण्डितस्य ॥ २२॥



नाप्राप्यमभिवाञ्च्हन्ति नष्टं नेच्च्हन्ति शोचितुम् ।

आपत्सु च न मुह्यन्ति नराः पण्डित बुद्धयः ॥ २३॥



निश्चित्य यः प्रक्रमते नान्तर्वसति कर्मणः ।

अवन्ध्य कालो वश्यात्मा स वै पण्डित उच्यते ॥ २४॥



आर्य कर्मणि राज्यन्ते भूतिकर्माणि कुर्वते ।

हितं च नाभ्यसूयन्ति पण्डिता भरतर्षभ ॥ २५॥



न हृष्यत्यात्मसंमाने नावमानेन तप्यते ।

गाङ्गो ह्रद इवाक्षोभ्यो यः स पण्डित उच्यते ॥ २६॥



तत्त्वङ्य़ः सर्वभूतानां योगङ्य़ः सर्वकर्मणाम् ।

उपायङ्य़ो मनुष्याणां नरः पण्डित उच्यते ॥ २७॥



प्रवृत्त वाक्चित्रकथ ऊहवान्प्रतिभानवान् ।

आशु ग्रन्थस्य वक्ता च स वै पण्डित उच्यते ॥ २८॥



श्रुतं प्रङ्य़ानुगं यस्य प्रङ्य़ा चैव श्रुतानुगा ।

असम्भिन्नार्य मर्यादः पण्डिताख्यां लभेत सः ॥ २९॥



अर्थं महान्तमासद्य विद्यामैश्वर्यमेव च ।

विचरत्यसमुन्नद्धो यस्य पण्डित उच्यते ॥ ॥



अश्रुतश्च समुन्नद्धो दरिद्रश्च महामनाः ।

अर्थांश्चाकर्मणा प्रेप्सुर्मूढ इत्युच्यते बुधैः ॥ ३०॥



स्वमर्थं यः परित्यज्य परार्थमनुतिष्ठति ।

मिथ्या चरति मित्रार्थे यश्च मूढः स उच्यते ॥ ३१॥



अकामां कामयति यः कामयानां परित्यजेत् ।

बलवन्तं च यो द्वेष्टि तमाहुर्मूढचेतसम् ॥ ॥



अकामान्कामयति यः कामयानान्परिद्विषन् ।

बलवन्तं च यो द्वेष्टि तमाहुर्मूढचेतसम् ॥ ३२॥



अमित्रं कुरुते मित्रं मित्रं द्वेष्टि हिनस्ति च ।

कर्म चारभते दुष्टं तमाहुर्मूढचेतसम् ॥ ३३॥



संसारयति कृत्यानि सर्वत्र विचिकित्सते ।

चिरं करोति क्षिप्रार्थे स मूढो भरतर्षभ ॥ ३४॥



श्राद्धं पितृभ्यो न ददाति दैवतानि नार्चति ।

सुहृन्मित्रं न लभते तमाहुर्मूढचेतसम् ॥ ॥



अनाहूतः प्रविशति अपृष्टो बहु भाषते ।

विश्वसत्यप्रमत्तेषु मूढ चेता नराधमः ॥ ३५॥



परं क्षिपति दोषेण वर्तमानः स्वयं तथा ।

यश्च क्रुध्यत्यनीशः सन्स च मूढतमो नरः ॥ ३६॥



आत्मनो बलमाङ्य़ाय धर्मार्थपरिवर्जितम् ।

अलभ्यमिच्च्हन्नैष्कर्म्यान्मूढ बुद्धिरिहोच्यते ॥ ३७॥



अशिष्यं शास्ति यो राजन्यश्च शून्यमुपासते ।

कदर्यं भजते यश्च तमाहुर्मूढचेतसम् ॥ ३८॥



अर्थं महान्तमासाद्य विद्यामैश्वर्यमेव वा ।

विचरत्यसमुन्नद्धो यः स पण्डित उच्यते ॥ ३९॥



एकः सम्पन्नमश्नाति वस्ते वासश्च शोभनम् ।

योऽसंविभज्य भृत्येभ्यः को नृशंसतरस्ततः ॥ ४०॥



एकः पापानि कुरुते फलं भुङ्क्ते महाजनः ।

भोक्तारो विप्रमुच्यन्ते कर्ता दोषेण लिप्यते ॥ ४१॥



एकं हन्यान्न वाहन्यादिषुर्मुक्तो धनुष्मता ।

बुद्धिर्बुद्धिमतोत्सृष्टा हन्याद्राष्ट्रं सराजकम् ॥ ४२॥



एकया द्वे विनिश्चित्य त्रींश्चतुर्भिर्वशे कुरु ।

पञ्च जित्वा विदित्वा षट्सप्त हित्वा सुखी भव ॥ ४३॥



एकं विषरसो हन्ति शस्त्रेणैकश्च वध्यते ।

सराष्ट्रं स प्रजं हन्ति राजानं मन्त्रविस्रवः ॥ ४४॥



एकः स्वादु न भुञ्जीत एकश्चार्थान्न चिन्तयेत् ।

एको न गच्च्हेदध्वानं नैकः सुप्तेषु जागृयात् ॥ ४५॥



एकमेवाद्वितीयं तद्यद्राजन्नावबुध्यसे ।

सत्यं स्वर्गस्य सोपानं पारावारस्य नौरिव ॥ ४६॥



एकः क्षमावतां दोषो द्वितीयो नोपलभ्यते ।

यदेनं क्षमया युक्तमशक्तं मन्यते जनः ॥ ४७॥



सोऽस्य दोषो न मन्तव्यः क्षमा हि परमं बलम् ।

क्षमा गुणो ह्यशक्तानां शक्तानां भूषणं तथा ॥ ॥



क्षमा वशीकृतिर्लोके क्षमया किं न साध्यते ।

शान्तिशण्खः करे यस्य किं करिष्यति दुर्जनः ॥ ॥



अतृणे पतितो वह्निः स्वयमेवोपशाम्यति ।

अक्षमावान्परं दोषैरात्मानं चैव योजयेत् ॥ ॥



एको धर्मः परं श्रेयः क्षमैका शान्तिरुत्तमा ।

विद्यैका परमा दृष्टिरहिंसैका सुखावहा ॥ ४८॥



द्वाविमौ ग्रसते भूमिः सर्पो बिलशयानिव ।

राजानं चाविरोद्धारं ब्राह्मणं चाप्रवासिनम् ॥ ४९॥



द्वे कर्मणी नरः कुर्वन्नस्मिंल्लोके विरोचते ।

अब्रुवन्परुषं किं चिदसतो नार्थयंस्तथा ॥ ५०॥



द्वाविमौ पुरुषव्याघ्र परप्रत्यय कारिणौ ।

स्त्रियः कामित कामिन्यो लोकः पूजित पूजकः ॥ ५१॥



द्वाविमौ कण्टकौ तीक्ष्णौ शरीरपरिशोषणौ ।

यश्चाधनः कामयते यश्च कुप्यत्यनीश्वरः ॥ ५२॥



द्वावेव न विराजेते विपरीतेन कर्मणा ।

गृहस्थश्च निरारंभः कार्यवांश्चैव भिक्षुकः ॥ ॥



द्वाविमौ पुरुषौ राजन्स्वर्गस्य परि तिष्ठतः ।

प्रभुश्च क्षमया युक्तो दरिद्रश्च प्रदानवान् ॥ ५३॥



न्यायागतस्य द्रव्यस्य बोद्धव्यौ द्वावतिक्रमौ ।

अपात्रे प्रतिपत्तिश्च पात्रे चाप्रतिपादनम् ॥ ५४॥



द्वावंभसि निवेष्टव्यौ गले बद्ध्वा दृढं शिलाम् ।

धनवन्तमदातारं दरिद्रं चातपस्विनम् ॥ ॥



द्वाविमौ पुरुषव्याघ्र सुर्यमण्डलभेदिनौ ।

परिव्राड्योगयुक्तश्च रणे चाभिमुखो हतः ॥ ॥



त्रयो न्याया मनुष्याणां श्रूयन्ते भरतर्षभ ।

कनीयान्मध्यमः श्रेष्ठ इति वेदविदो विदुः ॥ ५५॥



त्रिविधाः पुरुषा राजन्नुत्तमाधममध्यमाः ।

नियोजयेद्यथावत्तांस्त्रिविधेष्वेव कर्मसु ॥ ५६॥



त्रय एवाधना राजन्भार्या दासस्तथा सुतः ।

यत्ते समधिगच्च्हन्ति यस्य ते तस्य तद्धनम् ॥ ५७॥



हरणं च परस्वानां परदाराभिमर्शनम् ।

सुहृदश्च परित्यागस्त्रयो दोषा क्षयावहः ॥ ॥



त्रिविधं नरकस्येदं द्वारं नाशनमात्मनः ।

कामः क्रोधस्तथा लोभस्तस्मादेतत्त्रयं त्यजेत् ॥ ॥



वरप्रदानं राज्यां च पुत्रजन्म च भारत ।

शत्रोश्च मोक्षणं कृच्च्ह्रात्त्रीणि चैकं च तत्समम् ॥ ॥



भक्तं च बजमानं च तवास्मीति वादिनम् ।

त्रीनेतान् शरणं प्राप्तान्विषमेऽपि न सन्त्यजेत् ॥ ॥



चत्वारि राङ्य़ा तु महाबलेन

वर्ज्यान्याहुः पण्डितस्तानि विद्यात् ।

अल्पप्रङ्य़ैः सह मन्त्रं न कुर्यान्

न दीर्घसूत्रैरलसैश्चारणैश्च ॥ ५८॥



चत्वारि ते तात गृहे वसन्तु

श्रियाभिजुष्टस्य गृहस्थ धर्मे ।

वृद्धो ङ्य़ातिरवसन्नः कुलीनः

सखा दरिद्रो भगिनी चानपत्या ॥ ५९॥



चत्वार्याह महाराज सद्यस्कानि बृहस्पतिः ।

पृच्च्हते त्रिदशेन्द्राय तानीमानि निबोध मे ॥ ६०॥



देवतानां च सङ्कल्पमनुभावं च धीमताम् ।

विनयं कृतविद्यानां विनाशं पापकर्मणाम् ॥ ६१॥



चत्वारि कर्माण्यभयण्कराणि

 भयं प्रयच्च्हन्त्ययथाकृतानि ।

मानाग्निहोत्रं उत मानमौनं

 मानेनाधीतमुत मानयङ्य़ः ॥ ॥



पञ्चाग्नयो मनुष्येण परिचर्याः प्रयत्नतः ।

पिता माताग्निरात्मा च गुरुश्च भरतर्षभ ॥ ६२॥



पञ्चैव पूजयंल्लोके यशः प्राप्नोति केवलम् ।

देवान्पितॄन्मनुष्यांश्च भिक्षूनतिथिपञ्चमान् ॥ ६३॥



पञ्च त्वानुगमिष्यन्ति यत्र यत्र गमिष्यसि ।

मित्राण्यमित्रा मध्यस्था उपजीव्योपजीविनः ॥ ६४॥



पञ्चेन्द्रियस्य मर्त्यस्य च्हिद्रं चेदेकमिन्द्रियम् ।

ततोऽस्य स्रवति प्रङ्य़ा दृतेः पादादिवोदकम् ॥ ६५॥



षड्दोषाः पुरुषेणेह हातव्या भूतिमिच्च्हता ।

निद्रा तन्द्री भयं क्रोध आलस्यं दीर्घसूत्रता ॥ ६६॥



षडिमान्पुरुषो जह्याद्भिन्नां नावमिवार्णवे ।

अप्रवक्तारमाचार्यमनधीयानमृत्विजम् ॥ ६७॥



अरक्षितारं राजानं भार्यां चाप्रिय वादिनीम् ।

ग्रामकारं च गोपालं वनकामं च नापितम् ॥ ६८॥



षडेव तु गुणाः पुंसा न हातव्याः कदाचन ।

सत्यं दानमनालस्यमनसूया क्षमा धृतिः ॥ ६९॥



अर्थागमो नित्यमरोगिता च

 प्रिया च भार्या प्रियवादिनी च ।

वश्यश्च पुत्रोऽर्थकरी च विद्या

 षट् जीवलोकस्य सुखानि राजन् ॥ ॥



षण्णामात्मनि नित्यानामैश्वर्यं योऽधिगच्च्हति ।

न स पापैः कुतोऽनर्थैर्युज्यते विजितेन्द्रियः ॥ ७०॥



षडिमे षट्सु जीवन्ति सप्तमो नोपलभ्यते ।

चोराः प्रमत्ते जीवन्ति व्याधितेषु चिकित्सकाः ॥ ७१॥



प्रमदाः कामयानेषु यजमानेषु याजकाः ।

राजा विवदमानेषु नित्यं मूर्खेषु पण्डिताः ॥ ७२॥



षडिमानि विनश्यन्ति मुहूर्तमनवेक्षणात् ।

गावः सेवा कृषिर्भार्या विद्या वृषलसंगतिः ॥ ॥



षडेते ह्यवमन्यन्ते नित्यं पूर्वोपकारिणम् ।

आचार्यं शिक्षिता शिष्याः कृतदारश्च मातरम् ॥ ॥



नारिं विगतकामस्तु कृतार्थाश्च प्रयोजकम् ।

नावं निस्तीर्णकान्तारा नातुराश्च चिकित्सकम् ॥ ॥



आरोग्यमानृण्यमविप्रवासः

 सद्भिर्मनुष्यैः सह संप्रयोगः ।

स्वप्रत्यया वृत्तिरभीतवासः

 षट् जीवलोकस्य सुखानि राजन् ॥ ॥



ईर्षुर्घृणी नसन्तुष्टः क्रोधनो नित्यशण्कितः ।

परभाग्योपजीवी च षडेते नित्यदुःखिताः ॥ ॥



सप्त दोषाः सदा राङ्य़ा हातव्या व्यसनोदयाः ।

प्रायशो यैर्विनश्यन्ति कृतमूलाश्च पार्थिवाः ॥ ७३॥



स्त्रियोऽक्षा मृगया पानं वाक्पारुष्यं च पञ्चमम् ।

महच्च दण्डपारुष्यमर्थदूषणमेव च ॥ ७४॥



अष्टौ पूर्वनिमित्तानि नरस्य विनशिष्यतः ।

ब्राह्मणान्प्रथमं द्वेष्टि ब्राह्मणैश्च विरुध्यते ॥ ७५॥



ब्राह्मण स्वानि चादत्ते ब्राह्मणांश्च जिघांसति ।

रमते निन्दया चैषां प्रशंसां नाभिनन्दति ॥ ७६॥



नैतान्स्मरति कृत्येषु याचितश्चाभ्यसूयति ।

एतान्दोषान्नरः प्राङ्य़ो बुद्ध्या बुद्ध्वा विवर्जयेत् ॥ ७७॥



अष्टाविमानि हर्षस्य नव नीतानि भारत ।

वर्तमानानि दृश्यन्ते तान्येव सुसुखान्यपि ॥ ७८॥



समागमश्च सखिभिर्महांश्चैव धनागमः ।

पुत्रेण च परिष्वङ्गः संनिपातश्च मैथुने ॥ ७९॥



समये च प्रियालापः स्वयूथेषु च संनतिः ।

अभिप्रेतस्य लाभश्च पूजा च जनसंसदि ॥ ८०॥



अष्टौ गुणाः पुरुषं दीपयन्ति

 प्रङ्य़ा च कौल्यं च दमः श्रुतं च ।

पराक्रमश्चाबहुभाषिता च

 दानं यथाशक्ति कृतङ्य़ता च ॥ ॥



नवद्वारमिदं वेश्म त्रिस्थूणं पञ्च साक्षिकम् ।

क्षेत्रङ्य़ाधिष्ठितं विद्वान्यो वेद स परः कविः ॥ ८१॥



दश धर्मं न जानन्ति धृतराष्ट्र निबोध तान् ।

मत्तः प्रमत्त उन्मत्तः श्रान्तः क्रुद्धो बुभुक्षितः ॥ ८२॥



त्वरमाणश्च भीरुश्च लुब्धः कामी च ते दश ।

तस्मादेतेषु भावेषु न प्रसज्जेत पण्डितः ॥ ८३॥



अत्रैवोदाहरन्तीममितिहासं पुरातनम् ।

पुत्रार्थमसुरेन्द्रेण गीतं चैव सुधन्वना ॥ ८४॥



यः काममन्यू प्रजहाति राजा

पात्रे प्रतिष्ठापयते धनं च ।

विशेषविच्च्ह्रुतवान्क्षिप्रकारी

तं सर्वलोकः कुरुते प्रमाणम् ॥ ८५॥



जानाति विश्वासयितुं मनुष्यान्

विङ्य़ात दोषेषु दधाति दण्डम् ।

जानाति मात्रां च तथा क्षमां च

तं तादृशं श्रीर्जुषते समग्रा ॥ ८६॥



सुदुर्बलं नावजानाति कंचिद्

युक्तो रिपुं सेवते बुद्धिपूर्वम् ।

न विग्रहं रोचयते बलस्थैः

काले च यो विक्रमते स धीरः ॥ ८७॥



प्राप्यापदं न व्यथते कदा चिद्

उद्योगमन्विच्च्हति चाप्रमत्तः ।

दुःखं च काले सहते जितात्मा

धुरन्धरस्तस्य जिताः सपत्नाः ॥ ८८॥



अनर्थकं विप्र वासं गृहेभ्यः

पापैः सन्धिं परदाराभिमर्शम् ।

दम्भं स्तैन्यं पैशुनं मद्य पानं

न सेवते यः स सुखी सदैव ॥ ८९॥



न संरम्भेणारभतेऽर्थवर्गम्

आकारितः शंसति तथ्यमेव ।

न मात्रार्थे रोचयते विवादं

नापूजितः कुप्यति चाप्यमूढः ॥ ९०॥



न योऽभ्यसूयत्यनुकम्पते च

न दुर्बलः प्रातिभाव्यं करोति ।

नात्याह किं चित्क्षमते विवादं

सर्वत्र तादृग्लभते प्रशंसाम् ॥ ९१॥



यो नोद्धतं कुरुते जातु वेषं

न पौरुषेणापि विकत्थतेऽन्यान् ।

न मूर्च्च्हितः कटुकान्याह किं चित्

प्रियं सदा तं कुरुते जनोऽपि ॥ ९२॥



न वैरमुद्दीपयति प्रशान्तं

न दर्ममारोहति नास्तमेति ।

न दुर्गतोऽस्मीति करोति मन्युं

तमार्य शीलं परमाहुरग्र्यम् ॥ ९३॥



न स्वे सुखे वै कुरुते प्रहर्षं

नान्यस्य दुःखे भवति प्रतीतः ।

दत्त्वा न पश्चात्कुरुतेऽनुतापं

न कत्थते सत्पुरुषार्य शीलः ॥ ९४॥



देशाचारान्समयाञ्जातिधर्मान्

बुभूषते यस्तु परावरङ्य़ः ।

स तत्र तत्राधिगतः सदैव

महाजनस्याधिपत्यं करोति ॥ ९५॥



दम्भं मोहं मत्सरं पापकृत्यं

राजद्विष्टं पैशुनं पूगवैरम् ।

मत्तोन्मत्तैर्दुर्जनैश्चापि वादं

यः प्रङ्य़ावान्वर्जयेत्स प्रधानः ॥ ९६॥



दमं शौचं दैवतं मङ्गलानि

प्रायश्चित्तं विविधांल्लोकवादान् ।

एतानि यः कुरुते नैत्यकानि

तस्योत्थानं देवता राधयन्ति ॥ ९७॥



समैर्विवाहं कुरुते न हीनैः

समैः सख्यं व्यवहारं कथाश्च ।

गुणैर्विशिष्टांश्च पुरो दधाति

विपश्चितस्तस्य नयाः सुनीताः ॥ ९८॥



मितं भुङ्क्ते संविभज्याश्रितेभ्यो

मितं स्वपित्यमितं कर्मकृत्वा ।

ददात्यमित्रेष्वपि याचितः सं

स्तमात्मवन्तं प्रजहात्यनर्थाः ॥ ९९॥



चिकीर्षितं विप्रकृतं च यस्य

नान्ये जनाः कर्म जानन्ति किं चित् ।

मन्त्रे गुप्ते सम्यगनुष्ठिते च

स्वल्पो नास्य व्यथते कश्चिदर्थः ॥ १००॥



यः सर्वभूतप्रशमे निविष्टः

सत्यो मृदुर्दानकृच्च्हुद्ध भावः ।

अतीव सञ्ज्ञायते ङ्य़ातिमध्ये

महामणिर्जात्य इव प्रसन्नः ॥ १०१॥



य आत्मनापत्रपते भृशं नरः

स सर्वलोकस्य गुरुर्भवत्युत ।

अनन्त तेजाः सुमनाः समाहितः

स्वतेजसा सूर्य इवावभासते ॥ १०२॥



वने जाताः शापदग्धस्य राङ्य़ः

पाण्डोः पुत्राः पञ्च पञ्चेन्द्र कल्पाः ।

त्वयैव बाला वर्धिताः शिक्षिताश्च

तवादेशं पालयन्त्याम्बिकेय ॥ १०३॥



प्रदायैषामुचितं तात राज्यं

सुखी पुत्रैः सहितो मोदमानः ।

न देवानां नापि च मानुषाणां

भविष्यसि त्वं तर्कणीयो नरेन्द्र ॥ १०४॥



॥ इति श्रीमहाभारते उद्योगपर्वणि प्रजागरपर्वणि विदुरनीतिवाक्ये त्रयस्त्रंशोऽध्यायः ॥ ३३॥



।ज़्ज़्ज़्{अध्यायः ३४}



 धृतराष्ट्र उवाच ।



जाग्रतो दह्यमानस्य यत्कार्यमनुपश्यसि ।

तद्ब्रूहि त्वं हि नस्तात धर्मार्थकुशलः शुचिः ॥ १॥



त्वं मां यथावद्विदुर प्रशाधि

प्रङ्य़ा पूर्वं सर्वमजातशत्रोः ।

यन्मन्यसे पथ्यमदीनसत्त्व

श्रेयः करं ब्रूहि तद्वै कुरूणाम् ॥ २॥



पापाशङ्गी पापमेव नौपश्यन्

पृच्च्हामि त्वां व्याकुलेनात्मनाहम् ।

कवे तन्मे ब्रूहि सर्वं यथावन्

मनीषितं सर्वमजातशत्रोः ॥ ३॥



 विदुर उवाच ।



शुभं वा यदि वा पापं द्वेष्यं वा यदि वा प्रियम् ।

अपृष्टस्तस्य तद्ब्रूयाद्यस्य नेच्च्हेत्पराभवम् ॥ ४॥



तस्माद्वक्ष्यामि ते राजन्भवमिच्च्हन्कुरून्प्रति ।

वचः श्रेयः करं धर्म्यं ब्रुवतस्तन्निबोध मे ॥ ५॥



मिथ्योपेतानि कर्माणि सिध्येयुर्यानि भारत ।

अनुपाय प्रयुक्तानि मा स्म तेषु मनः कृथाः ॥ ६॥



तथैव योगविहितं न सिध्येत्कर्म यन्नृप ।

उपाययुक्तं मेधावी न तत्र ग्लपयेन्मनः ॥ ७॥



अनुबन्धानवेक्षेत सानुबन्धेषु कर्मसु ।

सम्प्रधार्य च कुर्वीत न वेगेन समाचरेत् ॥ ८॥



अनुबन्धं च सम्प्रेक्ष्य विपाकांश्चैव कर्मणाम् ।

उत्थानमात्मनश्चैव धीरः कुर्वीत वा न वा ॥ ९॥



यः प्रमाणं न जानाति स्थाने वृद्धौ तथा क्षये ।

कोशे जनपदे दण्डे न स राज्यावतिष्ठते ॥ १०॥



यस्त्वेतानि प्रमाणानि यथोक्तान्यनुपश्यति ।

युक्तो धर्मार्थयोर्ङ्य़ाने स राज्यमधिगच्च्हति ॥ ११॥



न राज्यं प्राप्तमित्येव वर्तितव्यमसाम्प्रतम् ।

श्रियं ह्यविनयो हन्ति जरा रूपमिवोत्तमम् ॥ १२॥



भक्ष्योत्तम प्रतिच्च्हन्नं मत्स्यो बडिशमायसम् ।

रूपाभिपाती ग्रसते नानुबन्धमवेक्षते ॥ १३॥



यच्च्हक्यं ग्रसितुं ग्रस्यं ग्रस्तं परिणमेच्च यत् ।

हितं च परिणामे यत्तदद्यं भूतिमिच्च्हता ॥ १४॥



वनस्पतेरपक्वानि फलानि प्रचिनोति यः ।

स नाप्नोति रसं तेभ्यो बीजं चास्य विनश्यति ॥ १५॥



यस्तु पक्वमुपादत्ते काले परिणतं फलम् ।

फलाद्रसं स लभते बीजाच्चैव फलं पुनः ॥ १६॥



यथा मधु समादत्ते रक्षन्पुष्पाणि षट्पदः ।

तद्वदर्थान्मनुष्येभ्य आदद्यादविहिंसया ॥ १७॥



पुष्पं पुष्पं विचिन्वीत मूलच्च्हेदं न कारयेत् ।

मालाकार इवारामे न यथाङ्गारकारकः ॥ १८॥



किं नु मे स्यादिदं कृत्वा किं नु मे स्यादकुर्वतः ।

इति कर्माणि सञ्cइन्त्य कुर्याद्वा पुरुषो न वा ॥ १९॥



अनारभ्या भवन्त्यर्थाः के चिन्नित्यं तथागताः ।

कृतः पुरुषकारोऽपि भवेद्येषु निरर्थकः ॥ २०॥



कांश्चिदर्थान्नरः प्राङ्य़ो लभु मूलान्महाफलान् ।

क्षिप्रमारभते कर्तुं न विघ्नयति तादृशान् ॥ २१॥



ऋजु पश्यति यः सर्वं चक्षुषानुपिबन्निव ।

आसीनमपि तूष्णीकमनुरज्यन्ति तं प्रजाः ॥ २२॥



चक्षुषा मनसा वाचा कर्मणा च चतुर्विधम् ।

प्रसादयति लोकं यस्तं लोकोऽनुप्रसीदति ॥ २३॥



यस्मात्त्रस्यन्ति भूतानि मृगव्याधान्मृगा इव ।

सागरान्तामपि महीं लब्ध्वा स परिहीयते ॥ २४॥



पितृपैतामहं राज्यं प्राप्तवान्स्वेन तेजसा ।

वायुरभ्रमिवासाद्य भ्रंशयत्यनये स्थितः ॥ २५॥



धर्ममाचरतो राङ्य़ः सद्भिश्चरितमादितः ।

वसुधा वसुसम्पूर्णा वर्धते भूतिवर्धनी ॥ २६॥



अथ सन्त्यजतो धर्ममधर्मं चानुतिष्ठतः ।

प्रतिसंवेष्टते भूमिरग्नौ चर्माहितं यथा ॥ २७॥



य एव यत्नः क्रियते प्रर राष्ट्रावमर्दने ।

स एव यत्नः कर्तव्यः स्वराष्ट्र परिपालने ॥ २८॥



धर्मेण राज्यं विन्देत धर्मेण परिपालयेत् ।

धर्ममूलां श्रियं प्राप्य न जहाति न हीयते ॥ २९॥



अप्युन्मत्तात्प्रलपतो बालाच्च परिसर्पतः ।

सर्वतः सारमादद्यादश्मभ्य इव काञ्चनम् ॥ ३०॥



सुव्याहृतानि सुधियां सुकृतानि ततस्ततः ।

सञ्cइन्वन्धीर आसीत शिला हारी शिलं यथा ॥ ३१॥



गन्धेन गावः पश्यन्ति वेदैः पश्यन्ति ब्राह्मणाः ।

चारैः पश्यन्ति राजानश्चक्षुर्भ्यामितरे जनाः ॥ ३२॥



भूयांसं लभते क्लेशं या गौर्भवति दुर्दुहा ।

अथ या सुदुहा राजन्नैव तां विनयन्त्यपि ॥ ३३॥



यदतप्तं प्रणमति न तत्सन्तापयन्त्यपि ।

यच्च स्वयं नतं दारु न तत्संनामयन्त्यपि ॥ ३४॥



एतयोपमया धीरः संनमेत बलीयसे ।

इन्द्राय स प्रणमते नमते यो बलीयसे ॥ ३५॥



पर्जन्यनाथाः पशवो राजानो मित्र बान्धवाः ।

पतयो बान्धवाः स्त्रीणां ब्राह्मणा वेद बान्धवाः ॥ ३६॥



सत्येन रक्ष्यते धर्मो विद्या योगेन रक्ष्यते ।

मृजया रक्ष्यते रूपं कुलं वृत्तेन रक्ष्यते ॥ ३७॥



मानेन रक्ष्यते धान्यमश्वान्रक्ष्यत्यनुक्रमः ।

अभीक्ष्णदर्शनाद्गावः स्त्रियो रक्ष्याः कुचेलतः ॥ ३८॥



न कुलं वृत्ति हीनस्य प्रमाणमिति मे मतिः ।

अन्त्येष्वपि हि जातानां वृत्तमेव विशिष्यते ॥ ३९॥



य ईर्ष्युः परवित्तेषु रूपे वीर्ये कुलान्वये ।

सुखे सौभाग्यसत्कारे तस्य व्याधिरनन्तकः ॥ ४०॥



अकार्य करणाद्भीतः कार्याणां च विवर्जनात् ।

अकाले मन्त्रभेदाच्च येन माद्येन्न तत्पिबेत् ॥ ४१॥



विद्यामदो धनमदस्तृतीयोऽभिजनो मदः ।

एते मदावलिप्तानामेत एव सतां दमाः ॥ ४२॥



असन्तोऽभ्यर्थिताः सद्भिः किं चित्कार्यं कदा चन ।

मन्यन्ते सन्तमात्मानमसन्तमपि विश्रुतम् ॥ ४३॥



गतिरात्मवतां सन्तः सन्त एव सतां गतिः ।

असतां च गतिः सन्तो न त्वसन्तः सतां गतिः ॥ ४४॥



जिता सभा वस्त्रवता समाशा गोमता जिता ।

अध्वा जितो यानवता सर्वं शीलवता जितम् ॥ ४५॥



शीलं प्रधानं पुरुषे तद्यस्येह प्रणश्यति ।

न तस्य जीवितेनार्थो न धनेन न बन्धुभिः ॥ ४६॥



आढ्यानां मांसपरमं मध्यानां गोरसोत्तरम् ।

लवणोत्तरं दरिद्राणां भोजनं भरतर्षभ ॥ ४७॥



सम्पन्नतरमेवान्नं दरिद्रा भुञ्जते सदा ।

क्षुत्स्वादुतां जनयति सा चाढ्येषु सुदुर्लभा ॥ ४८॥



प्रायेण श्रीमतां लोके भोक्तुं शक्तिर्न विद्यते ।

दरिद्राणां तु राजेन्द्र अपि काष्ठं हि जीर्यते ॥ ४९॥



अवृत्तिर्भयमन्त्यानां मध्यानां मरणाद्भयम् ।

उत्तमानां तु मर्त्यानामवमानात्परं भयम् ॥ ५०॥



ऐश्वर्यमदपापिष्ठा मदाः पानमदादयः ।

ऐश्वर्यमदमत्तो हि नापतित्वा विबुध्यते ॥ ५१॥



इन्द्रियौरिन्द्रियार्थेषु वर्तमानैरनिग्रहैः ।

तैरयं ताप्यते लोको नक्षत्राणि ग्रहैरिव ॥ ५२॥



यो जितः पञ्चवर्गेण सहजेनात्म कर्शिना ।

आपदस्तस्य वर्धन्ते शुक्लपक्ष इवोडुराड् ॥ ५३॥



अविजित्य य आत्मानममात्यान्विजिगीषते ।

अमित्रान्वाजितामात्यः सोऽवशः परिहीयते ॥ ५४॥



आत्मानमेव प्रथमं देशरूपेण यो जयेत् ।

ततोऽमात्यानमित्रांश्च न मोघं विजिगीषते ॥ ५५॥



वश्येन्द्रियं जितामात्यं धृतदण्डं विकारिषु ।

परीक्ष्य कारिणं धीरमत्यन्तं श्रीर्निषेवते ॥ ५६॥



रथः शरीरं पुरुषस्य राजन्

नात्मा नियन्तेन्द्रियाण्यस्य चाश्वाः ।

तैरप्रमत्तः कुशलः सदश्वैर्

दान्तैः सुखं याति रथीव धीरः ॥ ५७॥



एतान्यनिगृहीतानि व्यापादयितुमप्यलम् ।

अविधेया इवादान्ता हयाः पथि कुसारथिम् ॥ ५८॥



अनर्थमर्थतः पश्यन्नर्तं चैवाप्यनर्थतः ।

इन्द्रियैः प्रसृतो बालः सुदुःखं मन्यते सुखम् ॥ ५९॥



धर्मार्थौ यः परित्यज्य स्यादिन्द्रियवशानुगः ।

श्रीप्राणधनदारेभ्य क्षिप्रं स परिहीयते ॥ ६०॥



अर्थानामीश्वरो यः स्यादिन्द्रियाणामनीश्वरः ।

इन्द्रियाणामनैश्वर्यादैश्वर्याद्भ्रश्यते हि सः ॥ ६१॥



आत्मनात्मानमन्विच्च्हेन्मनो बुद्धीन्द्रियैर्यतैः ।

आत्मैव ह्यात्मनो बन्धुरात्मैव रिपुरात्मनः ॥ ६२॥



क्षुद्राक्षेणेव जालेन झषावपिहितावुभौ ।

कामश्च राजन्क्रोधश्च तौ प्राङ्य़ानं विलुम्पतः ॥ ६३॥



समवेक्ष्येह धर्मार्थौ सम्भारान्योऽधिगच्च्हति ।

स वै सम्भृत सम्भारः सततं सुखमेधते ॥ ६४॥



यः पञ्चाभ्यन्तराञ्शत्रूनविजित्य मतिक्षयान् ।

जिगीषति रिपूनन्यान्रिपवोऽभिभवन्ति तम् ॥ ६५॥



दृश्यन्ते हि दुरात्मानो वध्यमानाः स्वकर्म भिः ।

इन्द्रियाणामनीशत्वाद्राजानो राज्यविभ्रमैः ॥ ६६॥



असन्त्यागात्पापकृतामपापांस्

तुल्यो दण्डः स्पृशते मिश्रभावात् ।

शुष्केणार्द्रं दह्यते मिश्रभावात्

तस्मात्पापैः सह सन्धिं न कुर्यात् ॥ ६७॥



निजानुत्पततः शत्रून्पञ्च पञ्च प्रयोजनान् ।

यो मोहान्न निघृह्णाति तमापद्ग्रसते नरम् ॥ ६८॥



अनसूयार्जवं शौचं सन्तोषः प्रियवादिता ।

दमः सत्यमनायासो न भवन्ति दुरात्मनाम् ॥ ६९॥



आत्मङ्य़ानमनायासस्तितिक्षा धर्मनित्यता ।

वाक्चैव गुप्ता दानं च नैतान्यन्त्येषु भारत ॥ ७०॥



आक्रोश परिवादाभ्यां विहिंसन्त्यबुधा बुधान् ।

वक्ता पापमुपादत्ते क्षममाणो विमुच्यते ॥ ७१॥



हिंसा बलमसाधूनां राङ्य़ां दण्डविधिर्बलम् ।

शुश्रूषा तु बलं स्त्रीणां क्षमागुणवतां बलम् ॥ ७२॥



वाक्संयमो हि नृपते सुदुष्करतमो मतः ।

अर्थवच्च विचित्रं च न शक्यं बहुभाषितुम् ॥ ७३॥



अभ्यावहति कल्याणं विविधा वाक्सुभाषिता ।

सैव दुर्भाषिता राजन्ननर्थायोपपद्यते ॥ ७४॥



संरोहति शरैर्विद्धं वनं परशुना हतम् ।

वाचा दुरुक्तं बीभत्सं न संरोहति वाक्क्षतम् ॥ ७५॥



कर्णिनालीकनाराचा निर्हरन्ति शरीरतः ।

वाक्षल्यस्तु न निर्हर्तुं शक्यो हृदि शयो हि सः ॥ ७६॥



वाक्सायका वदनान्निष्पतन्ति

यैराहतः शोचति रत्र्यहानि ।

परस्य नामर्मसु ते पतन्ति

तान्पण्डितो नावसृजेत्परेषु ॥ ७७॥



यस्मै देवाः प्रयच्च्हन्ति पुरुषाय पराभवम् ।

बुद्धिं तस्यापकर्षन्ति सोऽपाचीनानि पश्यति ॥ ७८॥



बुद्धौ कलुष भूतायां विनाशे प्रत्युपस्थिते ।

अनयो नयसङ्काशो हृदयान्नापसर्पति ॥ ७९॥



सेयं बुद्धिः परीता ते पुत्राणां तव भारत ।

पाण्डवानां विरोधेन न चैनाम् अवबुध्यसे ॥ ८०॥



राजा लक्षणसम्पन्नस्त्रैलोक्यस्यापि यो भवेत् ।

शिष्यस्ते शासिता सोऽस्तु धृतराष्ट्र युधिष्ठिरः ॥ ८१॥



अतीव सर्वान्पुत्रांस्ते भागधेय पुरस्कृतः ।

तेजसा प्रङ्य़या चैव युक्तो धर्मार्थतत्त्ववित् ॥ ८२॥



आनृशंस्यादनुक्रोशाद्योऽसौ धर्मभृतां वरः ।

गौरवात्तव राजेन्द्र बहून्क्लेशांस्तितिक्षति ॥ ८३॥





॥ इति श्रीमहाभारते उद्योगपर्वणि प्रजागरपर्वणि

 विदुरनीतिवाक्ये चतुस्त्रिंशोऽध्यायः ॥ ३४॥



।ज़्ज़्ज़्{अध्यायः ३५}



धृतराष्ट्र उवाच ।



ब्रूहि भूयो महाबुद्धे धर्मार्थसहितं वचः ।

शृण्वतो नास्ति मे तृप्तिर्विचित्राणीह भाषसे ॥ १॥



विदुर उवाच ।



सर्वतीर्थेषु वा स्नानं सर्वभूतेषु चार्जवम् ।

उभे एते समे स्यातामार्जवं वा विशिष्यते ॥ २॥



आर्जवं प्रतिपद्यस्व पुत्रेषु सततं विभो ।

इह कीर्तिं परां प्राप्य प्रेत्य स्वर्गमवाप्स्यसि ॥ ३॥



यावत्कीर्तिर्मनुष्यस्य पुण्या लोकेषु गीयते ।

तावत्स पुरुषव्याघ्र स्वर्गलोके महीयते ॥ ४॥



अत्राप्युदाहरन्तीममितिहासं पुरातनम् ।

विरोचनस्य संवादं केशिन्यर्थे सुधन्वना ॥ ५॥



केशिन्युवाच ।



किं ब्राह्मणाः स्विच्च्ह्रेयांसो दितिजाः स्विद्विरोचन ।

अथ केन स्म पर्यङ्कं सुधन्वा नाधिरोहति ॥ ६॥



विरोचन उवाच ।



प्राजापत्या हि वै श्रेष्ठा वयं केशिनि सत्तमाः ।

अस्माकं खल्विमे लोकाः के देवाः के द्विजातयः ॥ ७॥



केशिन्युवाच ।



इहैवास्स्व प्रतीक्षाव उपस्थाने विरोचन ।

सुधन्वा प्रातरागन्ता पश्येयं वां समागतौ ॥ ८॥



विरोचन उवाच ।



तथा भद्रे करिष्यामि यथा त्वं भीरु भाषसे ।

सुधन्वानं च मां चैव प्रातर्द्रष्टासि सङ्गतौ ॥ ९॥



विदुर उवाच ।



अन्वालभे हिरण्मयं प्राह्रादेऽहं तवासनम् ।

एकत्वमुपसम्पन्नो न त्वासेयं त्वया सह ॥ १०॥



विरोचन उवाच ।



अन्वाहरन्तु फलकं कूर्चं वाप्यथ वा बृसीम् ।

सुधन्वन्न त्वमर्होऽसि मया सह समासनम् ॥ ११॥



सुधन्वोवाच ।

पितापि ते समासीनमुपासीतैव मामधः ।

बालः सुखैधितो गेहे न त्वं किं चन बुध्यसे ॥ १२॥



विरोचन उवाच ।



हिरण्यं च गवाश्वं च यद्वित्तमसुरेषु नः ।

सुधन्वन्विपणे तेन प्रश्नं पृच्च्हाव ये विदुः ॥ १३॥



सुधन्वोवाच ।

हिरण्यं च गवाश्वं च तवैवास्तु विरोचन ।

प्राणयोस्तु पणं कृत्वा प्रश्नं पृच्च्हाव ये विदुः ॥ १४॥



विरोचन उवाच ।



आवां कुत्र गमिष्यावः प्राणयोर्विपणे कृते ।

न हि देवेष्वहं स्थाता न मनुष्येषु कर्हि चित् ॥ १५॥



सुधन्वोवाच ।

पितरं ते गमिष्यावः प्राणयोर्विपणे कृते ।

पुत्रस्यापि स हेतोर्हि प्रह्रादो नानृतं वदेत् ॥ १६॥



प्रह्लाद उवाच ।



इमौ तौ सम्प्रदृश्येते याभ्यां न चरितं सह ।

आशीविषाविव क्रुद्धावेकमार्गमिहागतौ ॥ १७॥



किं वै सहैव चरतो न पुरा चरतः सह ।

विरोचनैतत्पृच्च्हामि किं ते सख्यं सुधन्वना ॥ १८॥



विरोचन उवाच ।



न मे सुधन्वना सख्यं प्राणयोर्विपणावहे ।

प्रह्राद तत्त्वामृप्च्च्हामि मा प्रश्नमनृतं वदीः ॥ १९॥



प्रह्लाद उवाच ।



उदकं मधुपर्कं चाप्यानयन्तु सुधन्वने ।

ब्रह्मन्नभ्यर्चनीयोऽसि श्वेता गौः पीवरी कृता ॥ २०॥



सुधन्वोवाच ।

उदकं मधुपर्कं च पथ एवार्पितं मम ।

प्रह्राद त्वं तु नौ प्रश्नं तथ्यं प्रब्रूहि पृच्च्हतोः ॥ २१॥



प्रह्लाद उवाच ।



पुर्तो वान्यो भवान्ब्रह्मन्साक्ष्ये चैव भवेत्स्थितः ।

तयोर्विवदतोः प्रश्नं कथमस्मद्विभो वदेत् ॥ २२॥



अथ यो नैव प्रब्रूयात्सत्यं वा यदि वानृतम् ।

एतत्सुधन्वन्पृच्च्हामि दुर्विवक्ता स्म किं वसेत् ॥ २३॥



सुधन्वोवाच ।

यां रात्रिमधिविन्ना स्त्री यां चैवाक्ष पराजितः ।

यां च भाराभितप्ताङ्गो दुर्विवक्ता स्म तां वसेत् ॥ २४॥



नगरे प्रतिरुद्धः सन्बहिर्द्वारे बुभुक्षितः ।

अमित्रान्भूयसः पश्यन्दुर्विवक्ता स्म तां वसेत् ॥ २५॥



पञ्च पश्वनृते हन्ति दश हन्ति गवानृते ।

शतमश्वानृते हन्ति सहस्रं पुरुषानृते ॥ २६॥



हन्ति जातानजातांश्च हिरण्यार्थोऽनृतं वदन् ।

सर्वं भूम्यनृते हन्ति मा स्म भूम्यनृतं वदीः ॥ २७॥



प्रह्लाद उवाच ।



मत्तः श्रेयानङ्गिरा वै सुधन्वा त्वद्विरोचन ।

मातास्य श्रेयसी मातुस्तस्मात्त्वं तेन वै जितः ॥ २८॥



विरोचन सुधन्वायं प्राणानामीश्वरस्तव ।

सुधन्वन्पुनरिच्च्हामि त्वया दत्तं विरोचनम् ॥ २९॥



सुधन्वोवाच ।

यद्धर्ममवृणीथास्त्वं न कामादनृतं वदीः ।

पुनर्ददामि ते तस्मात्पुत्रं प्रह्राद दुर्लभम् ॥ ३०॥



एष प्रह्राद पुत्रस्ते मया दत्तो विरोचनः ।

पादप्रक्षालनं कुर्यात्कुमार्याः संनिधौ मम ॥ ३१॥



विदुर उवाच ।



तस्माद्राजेन्द्र भूम्यर्थे नानृतं वक्तुमर्हसि ।

मा गमः स सुतामात्योऽत्ययं पुत्राननुभ्रमन् ॥ ३२॥



न देवा यष्टिमादाय रक्षन्ति पशुपालवत् ।

यं तु रक्षितुमिच्च्हन्ति बुद्ध्या संविभजन्ति तम् ॥ ३३॥



यथा यथा हि पुरुषः कल्याणे कुरुते मनः ।

तथा तथास्य सर्वार्थाः सिध्यन्ते नात्र संशयः ॥ ३४॥



न च्हन्दांसि वृजिनात्तारयन्ति

आयाविनं मायया वर्तमानम् ।

नीडं शकुन्ता इव जातपक्षाश्

च्हन्दांस्येनं प्रजहत्यन्तकाले ॥ ३५॥



मत्तापानं कलहं पूगवैरं

भार्यापत्योरन्तरं ङ्य़ातिभेदम् ।

राजद्विष्टं स्त्रीपुमांसोर्विवादं

वर्ज्यान्याहुर्यश्च पन्थाः प्रदुष्ठः ॥ ३६॥



सामुद्रिकं वणिजं चोरपूर्वं

शलाक धूर्तं च चिकित्सकं च ।

अरिं च मित्रं च कुशीलवं च

नैतान्साख्येष्वधिकुर्वीत सप्त ॥ ३७॥



मानाग्निहोत्रमुत मानमौनं

मानेनाधीतमुत मानयङ्य़ः ।

एतानि चत्वार्यभयङ्कराणि

भयं प्रयच्च्हन्त्ययथा कृतानि ॥ ३८॥



अगार दाही गरदः कुण्डाशी सोमविक्रयी ।

पर्व कारश्च सूची च मित्र ध्रुक्पारदारिकः ॥ ३९॥



भ्रूणहा गुरु तल्पी च यश्च स्यात्पानपो द्विजः ।

अतितीक्ष्णश्च काकश्च नास्तिको वेद निन्दकः ॥ ४०॥



स्रुव प्रग्रहणो व्रात्यः कीनाशश्चार्थवानपि ।

रक्षेत्युक्तश्च यो हिंस्यात्सर्वे ब्रह्मण्हणैः समाः ॥ ४१॥



तृणोक्लया ङ्य़ायते जातरूपं

युगे भद्रो व्यवहारेण साधुः ।

शूरो भयेष्वर्थकृच्च्ह्रेषु धीरः

कृच्च्ह्रास्वापत्सु सुहृदश्चारयश् च ॥ ४२॥



जरा रूपं हरति हि धैर्यमाशा

मृत्युः प्राणान्धर्मचर्यामसूया ।

क्रोधः श्रियं शीलमनार्य सेवा

ह्रियं कामः सर्वमेवाभिमानः ॥ ४३॥



श्रीर्मङ्गलात्प्रभवति प्रागल्भ्यात्सम्प्रवर्धते ।

दाक्ष्यात्तु कुरुते मूलं संयमात्प्रतितिष्ठति ॥ ४४॥



अष्टौ गुणाः पुरुषं दीपयन्ति

प्रङ्य़ा च कौल्यं च दमः श्रुतं च ।

पराक्रमश्चाबहु भाषिता च

दानं यथाशक्ति कृतङ्य़ता च ॥ ४५॥



एतान्गुणांस्तात महानुभावान्

एको गुणः संश्रयते प्रसह्य ।

राजा यदा सत्कुरुते मनुष्यं

सर्वान्गुणानेष गुणोऽतिभाति ॥ ४६॥



अष्टौ नृपेमानि मनुष्यलोके

स्वर्गस्य लोकस्य निदर्शनानि ।

चत्वार्येषामन्ववेतानि सद्भिश्

चत्वार्येषामन्ववयन्ति सन्तः ॥ ४७॥



यङ्य़ो दानमध्ययनं तपश् च

चत्वार्येतान्यन्ववेतानि सद्भिः ।

दमः सत्यमार्जवमानृशंस्यं

चत्वार्येतान्यन्ववयन्ति सन्तः ॥ ४८॥



न सा सभा यत्र न सन्ति वृद्धा

न ते वृद्धा ये न वदन्ति धर्मम् ।

नासौ हर्मो यतन सत्यमस्ति

न तत्सत्यं यच्च्हलेनानुविद्धम् ॥ ४९॥



सत्यं रूपं श्रुतं विद्या कौल्यं शीलं बलं धनम् ।

शौर्यं च चिरभाष्यं च दशः संसर्गयोनयः ॥ ५०॥



पापं कुर्वन्पापकीर्तिः पापमेवाश्नुते फलम् ।

पुण्यं कुर्वन्पुण्यकीर्तिः पुण्यमेवाश्नुते फलम् ॥ ५१॥



पापं प्रङ्य़ां नाशयति क्रियमाणं पुनः पुनः ।

नष्टप्रङ्य़ः पापमेव नित्यमारभते नरः ॥ ५२॥



पुण्यं प्रङ्य़ां वर्धयति क्रियमाणं पुनः पुनः ।

वृद्धप्रङ्य़ः पुण्यमेव नित्यमारभते नरः ॥ ५३॥



असूयको दन्द शूको निष्ठुरो वैरकृन्नरः ।

स कृच्च्ह्रं महदाप्नोतो नचिरात्पापमाचरन् ॥ ५४॥



अनसूयः कृतप्रङ्य़्टः शोभनान्याचरन्सदा ।

अकृच्च्ह्रात्सुखमाप्नोति सर्वत्र च विराजते ॥ ५५॥



प्रङ्य़ामेवागमयति यः प्राङ्य़ेभ्यः स पण्डितः ।

प्राङ्य़ो ह्यवाप्य धर्मार्थौ शक्नोति सुखमेधितुम् ॥ ५६॥



दिवसेनैव तत्कुर्याद्येन रातौ सुखं वसेत् ।

अष्ट मासेन तत्कुर्याद्येन वर्षाः सुखं वसेत् ॥ ५७॥



पूर्वे वयसि तत्कुर्याद्येन वृद्धसुखं वसेत् ।

यावज्जीवेन तत्कुर्याद्येन प्रेत्य सुखं वसेत् ॥ ५८॥



जीर्णमन्नं प्रशंसन्ति भार्यं च गतयौवनाम् ।

शूरं विगतसङ्ग्रामं गतपारं तपस्विनम् ॥ ५९॥



धनेनाधर्मलब्धेन यच्च्हिद्रमपिधीयते ।

असंवृतं तद्भवति ततोऽन्यदवदीर्यते ॥ ६०॥



गुरुरात्मवतां शास्ता शासा राजा दुरात्मनाम् ।

अथ प्रच्च्हन्नपापानां शास्ता वैवस्वतो यमः ॥ ६१॥



ऋषीणां च नदीनां च कुलानां च महामनाम् ।

प्रभवो नाधिगन्तव्यः स्त्रीणां दुश्चरितस्य च ॥ ६२॥



द्विजातिपूजाभिरतो दाता ङ्य़ातिषु चार्जवी ।

क्षत्रियः स्वर्गभाग्राजंश्चिरं पालयते महीम् ॥ ६३॥



सुवर्णपुष्पां पृथिवीं चिन्वन्ति पुरुषास्त्रयः ।

शूरश्च कृतविद्यश्च यश्च जानाति सेवितुम् ॥ ६४॥



बुद्धिश्रेष्ठानि कर्माणि बाहुमध्यानि भारत ।

तानि जङ्घा जघन्यानि भारप्रत्यवराणि च ॥ ६५॥



दुर्योधने च शकुनौ मूढे दुःशासने तथा ।

कर्णे चैश्वर्यमाधाय कथं त्वं भूतिमिच्च्हसि ॥ ६६॥



सर्वैर्गुणैरुपेताश्च पाण्डवा भरतर्षभ ।

पितृवत्त्वयि वर्तन्ते तेषु वर्तस्व पुत्रवत् ॥ ६७॥





॥ इति श्रीमहाभारते उद्योगपर्वणि प्रजागरपर्वणि

 विदुरहितवाक्ये पJण्चत्रिंशोऽध्यायः ॥ ३५॥



।ज़्ज़्ज़्{अध्यायः ३६}



विदुर उवाच ।



अत्रैवोदाहरन्तीममितिहासं पुरातनम् ।

आत्रेयस्य च संवादं साध्यानां चेति नः श्रुतम् ॥ १॥



चरन्तं हंसरूपेण महर्षिं संशितव्रतम् ।

साध्या देवा महाप्राङ्य़ं पर्यपृच्च्हन्त वै पुरा ॥ २॥



साध्या ऊचुः ।

साध्या देवा वय्मस्मो महर्षे

दृष्ट्वा भवन्तं न शक्नुमोऽनुमातुम् ।

श्रुतेन धीरो बुद्धिमांस्त्वं मतो नः

काव्यां वाचं वक्तुमर्हस्युदाराम् ॥ ३॥



हंस उवाच ।



एतत्कार्यममराः संश्रुतं मे

धृतिः शमः सत्यधर्मानुवृत्तिः ।

ग्रन्थिं विनीय हृदयस्य सर्वं

प्रियाप्रिये चात्मवशं नयीत ॥ ४॥



आक्रुश्यमानो नाक्रोशेन्मन्युरेव तितिक्षितः ।

आक्रोष्टारं निर्दहति सुकृतं चास्य विन्दति ॥ ५॥



नाक्रोशी स्यान्नावमानी परस्य

मित्रद्रोही नोत नीचोपसेवी ।

न चातिमानी न च हीनवृत्तो

रूक्षां वाचं रुशतीं वर्जयीत ॥ ६॥



मर्माण्यस्थीनि हृदयं तथासून्

घोरा वाचो निर्दहन्तीह पुंसाम् ।

तस्माद्वाचं रुशतीं रूक्षरूपां

धर्मारामो नित्यशो वर्जयीत ॥ ७॥



अरुं तुरं परुषं रूक्षवाचं

वाक्कण्टकैर्वितुदन्तं मनुष्यान् ।

विद्यादलक्ष्मीकतमं जनानां

मुखे निबद्धां निरृतिं वहन्तम् ॥ ८॥



परश्चेदेनमधिविध्येत बाणैर्

भृशं सुतीक्ष्णैरनलार्क दीप्तैः ।

विरिच्यमानोऽप्यतिरिच्यमानो

विद्यात्कविः सुकृतं मे दधाति ॥ ९॥



यदि सन्तं सेवते यद्यसन्तं

तपस्विनं यदि वा स्तेनमेव ।

वासो यथा रङ्ग वशं प्रयाति

तथा स तेषां वशमभ्युपैति ॥ १०॥



वादं तु यो न प्रवदेन्न वादयेद्

यो नाहतः प्रतिहन्यान्न घातयेत् ।

यो हन्तुकामस्य न पापमिच्च्हेत्

तस्मै देवाः स्पृहयन्त्यागताय ॥ ११॥



अव्याहृतं व्याहृताच्च्ह्रेय आहुः

सत्यं वदेद्व्याहृतं तद्द्वितीयम् ।

प्रियंवदेद्व्याहृतं तत्तृतीयं

धर्म्यं वदेद्व्याहृतं तच्चतुर्थम् ॥ १२॥



यादृशैः संविवदते यादृशांश् चोपसेवते ।

यादृगिच्च्हेच्च भवितुं तादृग्भवति पूरुषः ॥ १३॥



यतो यतो निवर्तते ततस्ततो विमुच्यते ।

निवर्तनाद्धि सर्वतो न वेत्ति दुःखमण्वपि ॥ १४॥



न जीयते नोत जिगीषतेऽन्यान्

न वैरक्कृच्चाप्रतिघातकश् च ।

निन्दा प्रशंसासु समस्वभावो

न शोचते हृष्यति नैव चायम् ॥ १५॥



भावमिच्च्हति सर्वस्य नाभावे कुरुते मतिम् ।

सत्यवादी मृदुर्दान्तो यः स उत्तमपूरुषः ॥ १६॥



नानर्थकं सान्त्वयति प्रतिङ्य़ाय ददाति च ।

राद्धापराद्धे जानाति यः स मध्यमपूरुषः ॥ १७॥



दुःशासनस्तूपहन्ता न शास्ता

नावर्तते मन्युवशात्कृतघ्नः ।

न कस्य चिन्मित्रमथो दुरात्मा

कलाश्चैता अधमस्येह पुंसः ॥ १८॥



न श्रद्दधाति कल्याणं परेभ्योऽप्यात्मशङ्कितः ।

निराकरोति मित्राणि यो वै सोऽधम पूरुषः ॥ १९॥



उत्तमानेव सेवेत प्राप्ते काले तु मध्यमान् ।

अधमांस्तु न सेवेत य इच्च्हेच्च्ह्रेय आत्मनः ॥ २०॥



प्राप्नोति वै वित्तमसद्बलेन

नित्योत्थानात्प्रङ्य़या पौरुषेण ।

न त्वेव सम्यग्लभते प्रशंसां

न वृत्तमाप्नोति महाकुलानाम् ॥ २१॥



धृतराष्ट्र उवाच ।



महाकुलानां स्पृहयन्ति देवा

धर्मार्थवृद्धाश्च बहुश्रुताश् च ।

पृच्च्हामि त्वां विदुर प्रश्नमेतं

भवन्ति वै कानि महाकुलानि ॥ २२॥



विदुर उवाच ।



तमो दमो ब्रह्मवित्त्वं वितानाः

पुण्या विवाहाः सततान्न दानम् ।

येष्वेवैते सप्तगुणा भवन्ति

सम्यग्वृत्तास्तानि महाकुलानि ॥ २३॥



येषां न वृत्तं व्यथते न योनिर्

वृत्तप्रसादेन चरन्ति धर्मम् ।

ये कीर्तिमिच्च्हन्ति कुले विशिष्टां

त्यक्तानृतास्तानि महाकुलानि ॥ २४॥



अनिज्ययाविवाहैर्श्च वेदस्योत्सादनेन च ।

कुलान्यकुलतां यान्ति धर्मस्यातिक्रमेण च ॥ २५॥



देव द्रव्यविनाशेन ब्रह्म स्वहरणेन च ।

कुलान्यकुलतां यान्ति ब्राह्मणातिक्रमेण च ॥ २६॥



ब्राह्मणानां परिभवात्परिवादाच्च भारत ।

कुलान्यकुलतां यान्ति न्यासापहरणेन च ॥ २७॥



कुलानि समुपेतानि गोभिः पुरुषतोऽश्वतः ।

कुलसङ्ख्यां न गच्च्हन्ति यानि हीनानि वृत्ततः ॥ २८॥



वृत्ततस्त्वविहीनानि कुलान्यल्पधनान्यपि ।

कुलसङ्ख्यां तु गच्च्हन्ति कर्षन्ति च मयद्यशः ॥ २९॥



मा नः कुले वैरकृत्कश् चिदस्तु

राजामात्यो मा परस्वापहारी ।

मित्रद्रोही नैकृतिकोऽनृती वा

पूर्वाशी वा पितृदेवातिथिभ्यः ॥ ३०॥



यश्च नो ब्राह्मणं हन्याद्यश्च नो ब्राह्मणान्द्विषेत् ।

न नः स समितिं गच्च्हेद्यश्च नो निर्वपेत्कृषिम् ॥ ३१॥



तृणानि भूमिरुदकं वाक्चतुर्थी च सूनृता ।

सतामेतानि गेहेषु नोच्च्हिद्यन्ते कदा चन ॥ ३२॥



श्रद्धया परया राजन्नुपनीतानि सत्कृतिम् ।

प्रवृत्तानि महाप्राङ्य़ धर्मिणां पुण्यकर्मणाम् ॥ ३३॥



सूक्ष्मोऽपि भारं नृपते स्यन्दनो वै

शक्तो वोढुं न तथान्ये महीजाः ।

एवं युक्ता भारसहा भवन्ति

महाकुलीना न तथान्ये मनुष्याः ॥ ३४॥



न तन्मित्रं यस्य कोपाद्बिभेति

यद्वा मित्रं शङ्कितेनोपचर्यम् ।

यस्मिन्मित्रे पितरीवाश्वसीत

तद्वै मित्रं सङ्गतानीतराणि ॥ ३५॥



यदि चेदप्यसम्बन्धो मित्रभावेन वर्तते ।

स एव बन्धुस्तन्मित्रं सा गतिस्तत्परायणम् ॥ ३६॥



चलचित्तस्य वै पुंसो वृद्धाननुपसेवतः ।

पारिप्लवमतेर्नित्यमध्रुवो मित्र सङ्ग्रहः ॥ ३७॥



चलचित्तमनात्मानमिन्द्रियाणां वशानुगम् ।

अर्थाः समतिवर्तन्ते हंसाः शुष्कं सरो यथा ॥ ३८॥



अकस्मादेव कुप्यन्ति प्रसीदन्त्यनिमित्ततः ।

शीलमेतदसाधूनामभ्रं पारिप्लवं यथा ॥ ३९॥



सत्कृताश्च कृतार्थाश्च मित्राणां न भवन्ति ये ।

तान्मृतानपि क्रव्यादाः कृतघ्नान्नोपभुञ्जते ॥ ४०॥



अर्थयेदेव मित्राणि सति वासति वा धने ।

नानर्थयन्विजानाति मित्राणां सारफल्गुताम् ॥ ४१॥



सन्तापाद्भ्रश्यते रूपं सन्तापाद्भ्रश्यते बलम् ।

सन्तापाद्भ्रश्यते ङ्य़ानं सन्तापाद्व्याधिमृच्च्हति ॥ ४२॥



अनवाप्यं च शोकेन शरीरं चोपतप्यते ।

अमित्राश्च प्रहृष्यन्ति मा स्म शोके मनः कृथाः ॥ ४३॥



पुनर्नरो म्रियते जायते च

पुनर्नरो हीयते वर्धते पुनः ।

पुनर्नरो याचति याच्यते च

पुनर्नरः शोचति शोच्यते पुनः ॥ ४४॥



सुखं च दुःखं च भवाभवौ च

लाभालाभौ मरणं जीवितं च ।

पर्यायशः सर्वमिह स्पृशन्ति

तस्माद्धीरो नैव हृष्येन्न शोचेत् ॥ ४५॥



चलानि हीमानि षडिन्द्रियाणि

तेषां यद्यद्वर्तते यत्र यत्र ।

ततस्ततः स्रवते बुद्धिरस्य

च्हिद्रोद कुम्भादिव नित्यमम्भः ॥ ४६॥



धृतराष्ट्र उवाच ।



तनुरुच्च्हः शिखी राजा मिथ्योपचरितो मया ।

मन्दानां मम पुत्राणां युद्धेनान्तं करिष्यति ॥ ४७॥



नित्योद्विग्नमिदं सर्वं नित्योद्विग्नमिदं मनः ।

यत्तत्पदमनुद्विग्नं तन्मे वद महामते ॥ ४८॥



विदुर उवाच ।



नान्यत्र विद्या तपसोर्नान्यत्रेन्द्रिय निग्रहात् ।

नान्यत्र लोभसन्त्यागाच्च्हान्तिं पश्याम तेऽनघ ॥ ४९॥



बुद्ध्या भयं प्रणुदति तपसा विन्दते महत् ।

गुरुशुश्रूषया ङ्य़ानं शान्तिं त्यागेन विन्दति ॥ ५०॥



अनाश्रिता दानपुण्यं वेद पुण्यमनाश्रिताः ।

रागद्वेषविनिर्मुक्ता विचरन्तीह मोक्षिणः ॥ ५१॥



स्वधीतस्य सुयुद्धस्य सुकृतस्य च कर्मणः ।

तपसश्च सुतप्तस्य तस्यान्ते सुखमेधते ॥ ५२॥



स्वास्तीर्णानि शयनानि प्रपन्ना

न वै भिन्ना जातु निद्रां लभन्ते ।

न स्त्रीषु राजन्रतिमाप्नुवन्ति

न मागधैः स्तूयमाना न सूतैः ॥ ५३॥



न वै भिन्ना जातु चरन्ति धर्मं

न वै सुखं प्राप्नुवन्तीह भिन्नाः ।

न वै भिन्ना गौरवं मानयन्ति

न वै भिन्नाः प्रशमं रोचयन्ति ॥ ५४॥



न वै तेषां स्वदते पथ्यमुक्तं

योगक्षेमं कल्पते नोत तेषाम् ।

भिन्नानां वै मनुजेन्द्र परायणं

न विद्यते किं चिदन्यद्विनाशात् ॥ ५५॥



सम्भाव्यं गोषु सम्पन्नं सम्भाव्यं ब्राह्मणे तपः ।

सम्भाव्यं स्त्रीषु चापल्यं सम्भाव्यं ङ्य़ातितो भयम् ॥ ५६॥



तन्तवोऽप्यायता नित्यं तन्तवो बहुलाः समाः ।

बहून्बहुत्वादायासान्सहन्तीत्युपमा सताम् ॥ ५७॥



धूमायन्ते व्यपेतानि ज्वलन्ति सहितानि च ।

धृतराष्ट्रोल्मुकानीव ङ्य़ातयो भरतर्षभ ॥ ५८॥



ब्राह्मणेषु च ये शूराः स्त्रीषु ङ्य़ातिषु गोषु च ।

वृन्तादिव फलं पक्वं धृतराष्ट्र पतन्ति ते ॥ ५९॥



महानप्येकजो वृक्षो बलवान्सुप्रतिष्ठितः ।

प्रसह्य एव वातेन शाखा स्कन्धं विमर्दितुम् ॥ ६०॥



अथ ये सहिता वृक्षाः सङ्घशः सुप्रतिष्ठिताः ।

ते हि शीघ्रतमान्वातान्सहन्तेऽन्योन्यसंश्रयात् ॥ ६१॥



एवं मनुष्यमप्येकं गुणैरपि समन्वितम् ।

शक्यं द्विषन्तो मन्यन्ते वायुर्द्रुममिवौकजम् ॥ ६२॥



अन्योन्यसमुपष्टम्भादन्योन्यापाश्रयेण च ।

ङ्य़ातयः सम्प्रवर्धन्ते सरसीवोत्पलान्युत ॥ ६३॥



अवध्या ब्राह्मणा गावो स्त्रियो बालाश्च ङ्य़ातयः ।

येषां चान्नानि भुञ्जीत ये च स्युः शरणागताः ॥ ६४॥



न मनुष्ये गुणः कश्चिदन्यो धनवताम् अपि ।

अनातुरत्वाद्भद्रं ते मृतकल्पा हि रोगिणः ॥ ६५॥



अव्याधिजं कटुकं शीर्ष रोगं

पापानुबन्धं परुषं तीक्ष्णमुग्रम् ।

सतां पेयं यन्न पिबन्त्यसन्तो

मन्युं महाराज पिब प्रशाम्य ॥ ६६॥



रोगार्दिता न फलान्याद्रियन्ते

न वै लभन्ते विषयेषु तत्त्वम् ।

दुःखोपेता रोगिणो नित्यमेव

न बुध्यन्ते धनभोगान्न सौख्यम् ॥ ६७॥



पुरा ह्युक्तो नाकरोस्त्वं वचो मे

द्यूते जितां द्रौपदीं प्रेक्ष्य राजन् ।

दुर्योधनं वारयेत्यक्षवत्यां

कितवत्वं पण्डिता वर्जयन्ति ॥ ६८॥



न तद्बलं यन्मृदुना विरुध्यते

मिश्रो धर्मस्तरसा सेवितव्यः ।

प्रध्वंसिनी क्रूरसमाहिता श्रीर्

मृदुप्रौढा गच्च्हति पुत्रपौत्रान् ॥ ६९॥



धार्तराष्ट्राः पाण्डवान्पालयन्तु

पाण्डोः सुतास्तव पुत्रांश्च पान्तु ।

एकारिमित्राः कुरवो ह्येकमन्त्रा

जीवन्तु राजन्सुखिनः समृद्धाः ॥ ७०॥



मेढीभूतः कौरवाणां त्वमद्य

त्वय्याधीनं कुरु कुलमाजमीढ ।

पार्थान्बालान्वनवास प्रतप्तान्

गोपायस्व स्वं यशस्तात रक्षन् ॥ ७१॥



सन्धत्स्व त्वं कौरवान्पाण्डुपुत्रैर्

मा तेऽन्तरं रिपवः प्रार्थयन्तु ।

सत्ये स्थितास्ते नरदेव सर्वे

दुर्योधनं स्थापय त्वं नरेन्द्र ॥ ७२॥





॥ इति श्रीमहाभारते उद्योगपर्वणि प्रजागरपर्वणि

   विदुरहितवाक्ये षट्त्रिंशोऽध्यायः ॥ ३६॥



।ज़्ज़्ज़्{अध्यायः ३७}



विदुर उवाच ।



सप्तदशेमान्राजेन्द्र मनुः स्वायम्भुवोऽब्रवीत् ।

वैचित्रवीर्य पुरुषानाकाशं मुष्टिभिर्घ्नतः ॥ १॥



तानेविन्द्रस्य हि धनुरनाम्यं नमतोऽब्रवीत् ।

अथो मरीचिनः पादाननाम्यान्नमतस्तथा ॥ २॥



यश्चाशिष्यं शासति यश् च कुप्यते

यश्चातिवेलं भजते द्विषन्तम् ।

स्त्रियश्च योऽरक्षति भद्रमस्तु ते

यश्चायाच्यं याचति यश् च कत्थते ॥ ३॥



यश्चाभिजातः प्रकरोत्यकार्यं

यश्चाबलो बलिना नित्यवैरी ।

अश्रद्दधानाय च यो ब्रवीति

यश्चाकाम्यं कामयते नरेन्द्र ॥ ४॥



वध्वा हासं श्वशुरो यश् च मन्यते

वध्वा वसन्नुत यो मानकामः ।

परक्षेत्रे निर्वपति यश्च बीजं

स्त्रियं च यः परिवदतेऽतिवेलम् ॥ ५॥



यश्चैव लब्ध्वा न स्मरामीत्युवाच

दत्त्वा च यः कत्थति याच्यमानः ।

यश्चासतः सान्त्वमुपासतीह

एतेऽनुयान्त्यनिलं पाशहस्ताः ॥ ६॥



यस्मिन्यथा वर्तते यो मनुष्यस्

तस्मिंस्तथा वर्तितव्यं स धर्मः ।

मायाचारो मायया वर्तितव्यः

साध्वाचारः साधुना प्रत्युदेयः ॥ ७॥



धृतराष्ट्र उवाच ।



शतायुरुक्तः पुरुषः सर्ववेदेषु वै यदा ।

नाप्नोत्यथ च तत्सर्वमायुः केनेह हेतुना ॥ ८॥



विदुर उवाच ।



अतिवादोऽतिमानश्च तथात्यागो नराधिपः ।

क्रोधश्चातिविवित्सा च मित्रद्रोहश्च तानि षट् ॥ ९॥



एत एवासयस्तीक्ष्णाः कृन्तन्त्यायूंषि देहिनाम् ।

एतानि मानवान्घ्नन्ति न मृत्युर्भद्रमस्तु ते ॥ १०॥



विश्वस्तस्यैति यो दारान्यश्चापि गुरु तक्पगः ।

वृषली पतिर्द्विजो यश्च पानपश्चैव भारत ॥ ११॥



शरणागतहा चैव सर्वे ब्रह्महणैः समाः ।

एतैः समेत्य कर्तव्यं प्रायश्चित्तमिति श्रुतिः ॥ १२॥



गृही वदान्योऽनपविद्ध वाक्यः

शेषान्न भोकाप्यविहिंसकश् च ।

नानर्थकृत्त्यक्तकलिः कृतङ्य़ः

सत्यो मृदुः स्वर्गमुपैति विद्वान् ॥ १३॥



सुलभाः पुरुषा राजन्सततं प्रियवादिनः ।

अप्रियस्य तु पथ्यस्य वक्ता श्रोता च दुर्लभः ॥ १४॥



यो हि धर्मं व्यपाश्रित्य हित्वा भर्तुः प्रियाप्रिये ।

अप्रियाण्याह पथ्यानि तेन राजा सहायवान् ॥ १५॥



त्यजेत्कुलार्थे पुरुषं ग्रामस्यार्थे कुलं त्यजेत् ।

ग्रामं जनपदस्यार्थे आत्मार्थे पृथिवीं त्यजेत् ॥ १६॥



आपदर्थं धनं रक्षेद्दारान्रक्षेद्धनैरपि ।

आत्मानं सततं रक्षेद्दारैरपि धनैरपि ॥ १७॥



उक्तं मया द्यूतकालेऽपि राजन्

नैवं युक्तं वचनं प्रातिपीय ।

तदौषधं पथ्यमिवातुरस्य

न रोचते तव वैचित्र वीर्य ॥ १८॥



काकैरिमांश्चित्रबर्हान्मयूरान्

पराजैष्ठाः पाण्डवान्धार्तराष्ट्रैः ।

हित्वा सिंहान्क्रोष्टु कान्गूहमानः

प्राप्ते काले शोचिता त्वं नरेन्द्र ॥ १९॥



यस्तात न क्रुध्यति सर्वकालं

भृत्यस्य भक्तस्य हिते रतस्य ।

तस्मिन्भृत्या भर्तरि विश्वसन्ति

न चैनमापत्सु परित्यजन्ति ॥ २०॥



न भृत्यानां वृत्ति संरोधनेन

बाह्यं जनं सञ्जिघृक्षेदपूर्वम् ।

त्यजन्ति ह्येनमुचितावरुद्धाः

स्निग्धा ह्यमात्याः परिहीनभोगाः ॥ २१॥



कृत्यानि पूर्वं परिसङ्ख्याय सर्वाण्य्

आयव्ययावनुरूपां च वृत्तिम् ।

सङ्गृह्णीयादनुरूपान्सहायान्

सहायसाध्यानि हि दुष्कराणि ॥ २२॥



अभिप्रायं यो विदित्वा तु भर्तुः

सर्वाणि कार्याणि करोत्यतन्द्रीः ।

वक्ता हितानामनुरक्त आर्यः

शक्तिङ्य़ आत्मेव हि सोऽनुकम्प्यः ॥ २३॥



वाक्यं तु यो नाद्रियतेऽनुशिष्टः

प्रत्याह यश्चापि नियुज्यमानः ।

प्रङ्य़ाभिमानी प्रतिकूलवादी

त्याज्यः स तादृक्त्वरयैव भृत्यः ॥ २४॥



अस्तब्धमक्लीबमदीर्घसूत्रं

सानुक्रोशं श्लक्ष्णमहार्यमन्यैः ।

अरोग जातीयमुदारवाक्यं

दूतं वदन्त्यष्ट गुणोपपन्नम् ॥ २५॥



न विश्वासाज्जातु परस्य गेहं

गच्च्हेन्नरश्चेतयानो विकाले ।

न चत्वरे निशि तिष्ठेन्निगूढो

न राजन्यां योषितं प्रार्थयीत ॥ २६॥



न निह्नवं सत्र गतस्य गच्च्हेत्

संसृष्ट मन्त्रस्य कुसङ्गतस्य ।

न च ब्रूयान्नाश्वसामि त्वयीति

स कारणं व्यपदेशं तु कुर्यात् ॥ २७॥



घृणी राजा पुंश्चली राजभृत्यः

पुत्रो भ्राता विधवा बाल पुत्रा ।

सेना जीवी चोद्धृत भक्त एव

व्यवहारे वै वर्जनीयाः स्युरेते ॥ २८॥



गुणा दश स्नानशीलं भजन्ते

बलं रूपं स्वरवर्णप्रशुद्धिः ।

स्पर्शश्च गन्धश्च विशुद्धता च

श्रीः सौकुमार्यं प्रवराश्च नार्यः ॥ २९॥



गुणाश्च षण्मितभुक्तं भजन्ते

आरोग्यमायुश्च सुखं बलं च ।

अनाविलं चास्य भवेदपत्यं

न चैनमाद्यून इति क्षिपन्ति ॥ ३०॥



अकर्म शीलं च महाशनं च

लोकद्विष्टं बहु मायं नृशंसम् ।

अदेशकालङ्य़मनिष्ट वेषम्

एतान्गृहे न प्रतिवासयीत ॥ ३१॥



कदर्यमाक्रोशकमश्रुतं च

वराक सम्भूतममान्य मानिनम् ।

निष्ठूरिणं कृतवैरं कृतघ्नम्

एतान्भृतार्तोऽपि न जातु याचेत् ॥ ३२॥



सङ्क्लिष्टकर्माणमतिप्रवादं

नित्यानृतं चादृढ भक्तिकं च ।

विकृष्टरागं बहुमानिनं चाप्य्

एतान्न सेवेत नराधमान्षट् ॥ ३३॥



सहायबन्धना ह्यर्थाः सहायाश्चार्थबन्धनाः ।

अन्योन्यबन्धनावेतौ विनान्योन्यं न सिध्यतः ॥ ३४॥



उत्पाद्य पुत्राननृणांश्च कृत्वा

वृत्तिं च तेभ्योऽनुविधाय कां चित् ।

स्थाने कुमारीः प्रतिपाद्य सर्वा

अरण्यसंस्थो मुनिवद्बुभूषेत् ॥ ३५॥



हितं यत्सर्वभूतानामात्मनश्च सुखावहम् ।

तत्कुर्यादीश्वरो ह्येतन्मूलं धर्मार्थसिद्धये ॥ ३६॥



बुद्धिः प्रभावस्तेजश्च सत्त्वमुत्थानमेव च ।

व्यवसायश्च यस्य स्यात्तस्यावृत्ति भयं कुतः ॥ ३७॥



पश्य दोषान्पाण्डवैर्विग्रहे त्वं

यत्र व्यथेरन्नपि देवाः स शक्राः ।

पुत्रैर्वैरं नित्यमुद्विग्नवासो

यशः प्रणाशो द्विषतां च हर्षः ॥ ३८॥



भीष्मस्य कोपस्तव चेन्द्र कल्प

द्रोणस्य राङ्य़श्च युधिष्ठिरस्य ।

उत्सादयेल्लोकमिमं प्रवृद्धः

श्वेतो ग्रहस्तिर्यगिवापतन्खे ॥ ३९॥



तव पुत्रशतं चैव कर्णः पञ्च च पाण्डवाः ।

पृथिवीमनुशासेयुरखिलां सागराम्बराम् ॥ ४०॥



धार्तराष्ट्रा वनं राजन्व्याघ्राः पाण्डुसुता मताः ।

मा वनं च्हिन्धि स व्याघ्रं मा व्याघ्रान्नीनशो वनात् ॥ ४१॥



न स्याद्वनमृते व्याघ्रान्व्याघ्रा न स्युरृते वनम् ।

वनं हि रक्ष्यते व्याघ्रैर्व्याघ्रान्रक्षति काननम् ॥ ४२॥



न तथेच्च्हन्त्यकल्याणाः परेषां वेदितुं गुणान् ।

यथैषां ङ्य़ातुमिच्च्हन्ति नैर्गुण्यं पापचेतसः ॥ ४३॥



अर्थसिद्धिं परामिच्च्हन्धर्ममेवादितश् चरेत् ।

न हि धर्मादपैत्यर्थः स्वर्गलोकादिवामृतम् ॥ ४४॥



यस्यात्मा विरतः पापात्कल्याणे च निवेशितः ।

तेन सर्वमिदं बुद्धं प्रकृतिर्विकृतिर्श्च या ॥ ४५॥



यो धर्ममर्थं कामं च यथाकालं निषेवते ।

धर्मार्थकामसंयोगं योऽमुत्रेह च विन्दति ॥ ४६॥



संनियच्च्हति यो वेगमुत्थितं क्रोधहर्षयोः ।

स श्रियो भाजनं राजन्यश्चापत्सु न मुह्यति ॥ ४७॥



बलं पञ्च विधं नित्यं पुरुषाणां निबोध मे ।

यत्तु बाहुबलं नाम कनिष्ठं बलमुच्यते ॥ ४८॥



अमात्यलाभो भद्रं ते द्वितीयं बलमुच्यते ।

धनलाभस्तृतीयं तु बलमाहुर्जिगीषवः ॥ ४९॥



यत्त्वस्य सहजं राजन्पितृपैतामहं बलम् ।

अभिजात बलं नाम तच्चतुर्थं बलं स्मृतम् ॥ ५०॥



येन त्वेतानि सर्वाणि सङ्गृहीतानि भारत ।

यद्बलानां बलं श्रेष्ठं तत्प्रङ्य़ा बलमुच्यते ॥ ५१॥



महते योऽपकाराय नरस्य प्रभवेन्नरः ।

तेन वैरं समासज्य दूरस्थोऽस्मीति नाश्वसेत् ॥ ५२॥



स्त्रीषु राजसु सर्पेषु स्वाध्याये शत्रुसेविषु ।

भोगे चायुषि विश्वासं कः प्राङ्य़ः कर्तुमर्हति ॥ ५३॥



प्रङ्य़ा शरेणाभिहतस्य जन्तोश्

चिकित्सकाः सन्ति न चौषधानि ।

न होममन्त्रा न च मङ्गलानि

नाथर्वणा नाप्यगदाः सुसिद्धाः ॥ ५४॥



सर्पश्चाग्निश्च सिंहश्च कुलपुत्रश्च भारत ।

नावङ्य़ेया मनुष्येण सर्वे ते ह्यतितेजसः ॥ ५५॥



अग्निस्तेजो महल्लोके गूढस्तिष्ठति दारुषु ।

न चोपयुङ्क्ते तद्दारु यावन्नो दीप्यते परैः ॥ ५६॥



स एव खलु दारुभ्यो यदा निर्मथ्य दीप्यते ।

तदा तच्च वनं चान्यन्निर्दहत्याशु तेजसा ॥ ५७॥



एवमेव कुले जाताः पावकोपम तेजसः ।

क्षमावन्तो निराकाराः काष्ठेऽग्निरिव शेरते ॥ ५८॥



लता धर्मा त्वं सपुत्रः शालाः पाण्डुसुता मताः ।

न लता वर्धते जातु महाद्रुममनाश्रिता ॥ ५९॥



वनं राजंस्त्वं सपुत्रोऽम्बिकेय

सिंहान्वने पाण्डवांस्तात विद्धि ।

सिंहैर्विहीनं हि वनं विनश्येत्

सिंहा विनश्येयुरृते वनेन ॥ ६०॥



॥ इति श्रीमहाभारते उद्योगपर्वणि प्रजागरपर्वणि

 विदुरवाक्ये सप्तत्रिंशोऽध्यायः ॥ ३७॥



।ज़्ज़्ज़्{अध्यायः ३८}



विदुर उवाच ।



ऊर्ध्वं प्राणा ह्युत्क्रामन्ति यूनः स्थविर आयति ।

प्रत्युत्थानाभिवादाभ्यां पुनस्तान्पतिपद्यते ॥ १॥



पीठं दत्त्वा साधवेऽभ्यागताय

आनीयापः परिनिर्णिज्य पादौ ।

सुखं पृष्ट्वा प्रतिवेद्यात्म संस्थं

ततो दद्यादन्नमवेक्ष्य धीरः ॥ २॥



यस्योदकं मधुपर्कं च गां च

न मन्त्रवित्प्रतिगृह्णाति गेहे ।

लोभाद्भयादर्थकार्पण्यतो वा

तस्यानर्थं जीवितमाहुरार्याः ॥ ३॥



चिकित्सकः शक्य कर्तावकीर्णी

स्तेनः क्रूरो मद्यपो भ्रूणहा च ।

सेनाजीवी श्रुतिविक्रायकश् च

भृशं प्रियोऽप्यतिथिर्नोदकार्हः ॥ ४॥



अविक्रेयं लवणं पक्वमन्नं दधि

क्षीरं मधु तैलं घृतं च ।

तिला मांसं मूलफलानि शाकं

रक्तं वासः सर्वगन्धा गुडश् च ॥ ५॥



अरोषणो यः समलोष्ट काञ्चनः

प्रहीण शोको गतसन्धि विग्रहः ।

निन्दा प्रशंसोपरतः प्रियाप्रिये

चरन्नुदासीनवदेष भिक्षुकः ॥ ६॥



नीवार मूलेङ्गुद शाकवृत्तिः

सुसंयतात्माग्निकार्येष्वचोद्यः ।

वने वसन्नतिथिष्वप्रमत्तो

धुरन्धरः पुण्यकृदेष तापसः ॥ ७॥



अपकृत्वा बुद्धिमतो दूरस्थोऽस्मीति नाश्वसेत् ।

दीर्घौ बुद्धिमतो बाहू याभ्यां हिंसति हिंसितः ॥ ८॥



न विश्वसेदविश्वस्ते विश्वस्ते नातिविश्वसेत् ।

विश्वासाद्भयमुत्पन्नं मूलान्यपि निकृन्तति ॥ ९॥



अनीर्ष्युर्गुप्तदारः स्यात्संविभागी प्रियंवदः ।

श्लक्ष्णो मधुरवाक्स्त्रीणां न चासां वशगो भवेत् ॥ १०॥



पूजनीया महाभागाः पुण्याश्च गृहदीप्तयः ।

स्त्रियः श्रियो गृहस्योक्तास्तस्माद्रक्ष्या विशेषतः ॥ ११॥



पितुरन्तःपुरं दद्यान्मातुर्दद्यान्महानसम् ।

गोषु चात्मसमं दद्यात्स्वयमेव कृषिं व्रजेत् ।

भृत्यैर्वणिज्याचारं च पुत्रैः सेवेत ब्राह्मणान् ॥ १२॥



अद्भ्योऽग्निर्ब्रह्मतः क्षत्रमश्मनो लोहमुत्थितम् ।

तेषां सर्वत्रगं तेजः स्वासु योनिषु शाम्यति ॥ १३॥



नित्यं सन्तः कुले जाताः पावकोपम तेजसः ।

क्षमावन्तो निराकाराः काष्ठेऽग्निरिव शेरते ॥ १४॥



यस्य मन्त्रं न जानन्ति बाह्याश्चाभ्यन्तराश् च ये ।

स राजा सर्वतश्चक्षुश्चिरमैश्वर्यमश्नुते ॥ १५॥



करिष्यन्न प्रभाषेत कृतान्येव च दर्शयेत् ।

धर्मकामार्थ कार्याणि तथा मन्त्रो न भिद्यते ॥ १६॥



गिरिपृष्ठमुपारुह्य प्रासादं वा रहोगतः ।

अरण्ये निःशलाके वा तत्र मन्त्रो विधीयते ॥ १७॥



नासुहृत्परमं मन्त्रं भारतार्हति वेदितुम् ।

अपण्डितो वापि सुहृत्पण्डितो वाप्यनात्मवान् ।

अमात्ये ह्यर्थलिप्सा च मन्त्ररक्षणमेव च ॥ १८॥



कृतानि सर्वकार्याणि यस्य वा पार्षदा विदुः ।

गूढमन्त्रस्य नृपतेस्तस्य सिद्धिरसंशयम् ॥ १९॥



अप्रशस्तानि कर्माणि यो मोहादनुतिष्ठति ।

स तेषां विपरिभ्रंशे भ्रश्यते जीवितादपि ॥ २०॥



कर्मणां तु प्रशस्तानामनुष्ठानं सुखावहम् ।

तेषामेवाननुष्ठानं पश्चात्तापकरं महत् ॥ २१॥



स्थानवृद्ध क्षयङ्य़स्य षाड्गुण्य विदितात्मनः ।

अनवङ्य़ात शीलस्य स्वाधीना पृथिवी नृप ॥ २२॥



अमोघक्रोधहर्षस्य स्वयं कृत्यान्ववेक्षिणः ।

आत्मप्रत्यय कोशस्य वसुधेयं वसुन्धरा ॥ २३॥



नाममात्रेण तुष्येत च्हत्रेण च महीपतिः ।

भृत्येभ्यो विसृजेदर्थान्नैकः सर्वहरो भवेत् ॥ २४॥



ब्राह्मणो ब्राह्मणं वेद भर्ता वेद स्त्रियं तथा ।

अमात्यं नृपतिर्वेद राजा राजानमेव च ॥ २५॥



न शत्रुरङ्कमापन्नो मोक्तव्यो वध्यतां गतः ।

अहताद्धि भयं तस्माज्जायते नचिरादिव ॥ २६॥



दैवतेषु च यत्नेन राजसु ब्राह्मणेषु च ।

नियन्तव्यः सदा क्रोधो वृद्धबालातुरेषु च ॥ २७॥



निरर्थं कलहं प्राङ्य़ो वर्जयेन्मूढ सेवितम् ।

कीर्तिं च लभते लोके न चानर्थेन युज्यते ॥ २८॥



प्रसादो निष्फलो यस्य क्रोधश्चापि निरर्थकः ।

न तं भर्तारमिच्च्हन्ति षण्ढं पतिमिव स्त्रियः ॥ २९॥



न बुद्धिर्धनलाभाय न जाड्यमसमृद्धये ।

लोकपर्याय वृत्तान्तं प्राङ्य़ो जानाति नेतरः ॥ ३०॥



विद्या शीलवयोवृद्धान्बुद्धिवृद्धांश्च भारत ।

धनाभिजन वृद्धांश्च नित्यं मूढोऽवमन्यते ॥ ३१॥



अनार्य वृत्तमप्राङ्य़मसूयकमधार्मिकम् ।

अनर्थाः क्षिप्रमायान्ति वाग्दुष्टं क्रोधनं तथा ॥ ३२॥



अविसंवादनं दानं समयस्याव्यतिक्रमः ।

आवर्तयन्ति भूतानि सम्यक्प्रणिहिता च वाक् ॥ ३३॥



अविसंवादको दक्षः कृतङ्य़ो मतिमानृजुः ।

अपि सङ्क्षीण कोशोऽपि लभते परिवारणम् ॥ ३४॥



धृतिः शमो दमः शौचं कारुण्यं वागनिष्ठुरा ।

मित्राणां चानभिद्रोहः सतैताः समिधः श्रियः ॥ ३५॥



असंविभागी दुष्टात्मा कृतघ्नो निरपत्रपः ।

तादृङ्नराधमो लोके वर्जनीयो नराधिप ॥ ३६॥



न स रात्रौ सुखं शेते स सर्प इव वेश्मनि ।

यः कोपयति निर्दोषं स दोषोऽभ्यन्तरं जनम् ॥ ३७॥



येषु दुष्टेषु दोषः स्याद्योगक्षेमस्य भारत ।

सदा प्रसादनं तेषां देवतानामिवाचरेत् ॥ ३८॥



येऽर्थाः स्त्रीषु समासक्ताः प्रथमोत्पतितेषु च ।

ये चानार्य समासक्ताः सर्वे ते संशयं गताः ॥ ३९॥



यत्र स्त्री यत्र कितवो यत्र बालोऽनुशास्ति च ।

मज्जन्ति तेऽवशा देशा नद्यामश्मप्लवा इव ॥ ४०॥



प्रयोजनेषु ये सक्ता न विशेषेषु भारत ।

तानहं पण्डितान्मन्ये विशेषा हि प्रसङ्गिनः ॥ ४१॥



यं प्रशंसन्ति कितवा यं प्रशंसन्ति चारणाः ।

यं प्रशंसन्ति बन्धक्यो न स जीवति मानवः ॥ ४२॥



हित्वा तान्परमेष्वासान्पाण्डवानमितौजसः ।

आहितं भारतैश्वर्यं त्वया दुर्योधने महत् ॥ ४३॥



तं द्रक्ष्यसि परिभ्रष्टं तस्मात्त्वं नचिरादिव ।

ऐश्वर्यमदसंमूढं बलिं लोकत्रयादिव ॥ ४४॥



॥ इति श्रीमहाभारते उद्योगपर्वणि प्रजागरपर्वणि

 विदुरवाक्ये अष्टत्रिंशोऽध्यायः ॥ ३८॥



।ज़्ज़्ज़्{अध्यायः ३९}



धृतराष्ट्र उवाच ।



अनीश्वरोऽयं पुरुषो भवाभवे

सूत्रप्रोता दारुमयीव योषा ।

धात्रा हि दिष्टस्य वशे किलायं

तस्माद्वद त्वं श्रवणे घृतोऽहम् ॥ १॥



विदुर उवाच ।



अप्राप्तकालं वचनं बृहस्पतिरपि ब्रुवन् ।

लभते बुद्ध्यवङ्य़ानमवमानं च भारत ॥ २॥



प्रियो भवति दानेन प्रियवादेन चापरः ।

मन्त्रं मूलबलेनान्यो यः प्रियः प्रिय एव सः ॥ ३॥



द्वेष्यो न साधुर्भवति न मेधावी न पण्डितः ।

प्रिये शुभानि कर्माणि द्वेष्ये पापानि भारत ॥ ४॥



न स क्षयो महाराज यः क्षयो वृद्धिमावहेत् ।

क्षयः स त्विह मन्तव्यो यं लब्ध्वा बहु नाशयेत् ॥ ५॥



समृद्धा गुणतः के चिद्भवन्ति धनतोऽपरे ।

धनवृद्धान्गुणैर्हीनान्धृतराष्ट्र विवर्जयेत् ॥ ६॥



धृतराष्ट्र उवाच ।



सर्वं त्वमायती युक्तं भाषसे प्राङ्य़संमतम् ।

न चोत्सहे सुतं त्यक्तुं यतो धर्मस्ततो जयः ॥ ७॥



विदुर उवाच ।



स्वभावगुणसम्पन्नो न जातु विनयान्वितः ।

सुसूक्ष्ममपि भूतानामुपमर्दं प्रयोक्ष्यते ॥ ८॥



परापवाद निरताः परदुःखोदयेषु च ।

परस्परविरोधे च यतन्ते सततोथिताः ॥ ९॥



स दोषं दर्शनं येषां संवासे सुमहद्भयम् ।

अर्थादाने महान्दोषः प्रदाने च महद्भयम् ॥ १०॥



ये पापा इति विख्याताः संवासे परिगर्हिताः ।

युक्ताश्चान्यैर्महादोषैर्ये नरास्तान्विवर्जयेत् ॥ ११॥



निवर्तमाने सौहार्दे प्रीतिर्नीचे प्रणश्यति ।

या चैव फलनिर्वृत्तिः सौहृदे चैव यत्सुखम् ॥ १२॥



यतते चापवादाय यत्नमारभते क्षये ।

अल्पेऽप्यपकृते मोहान्न शान्तिमुपगच्च्हति ॥ १३॥



तादृशैः सङ्गतं नीचैर्नृशंसैरकृतात्मभिः ।

निशाम्य निपुणं बुद्ध्या विद्वान्दूराद्विवर्जयेत् ॥ १४॥



यो ङ्य़ातिमनुगृह्णाति दरिद्रं दीनमातुरम् ।

सपुत्रपशुभिर्वृद्धिं यशश्चाव्ययमश्नुते ॥ १५॥



ङ्य़ातयो वर्धनीयास्तैर्य इच्च्हन्त्यात्मनः शुभम् ।

कुलवृद्धिं च राजेन्द्र तस्मात्साधु समाचर ॥ १६॥



श्रेयसा योक्ष्यसे राजन्कुर्वाणो ङ्य़ातिसत्क्रियाम् ।

विगुणा ह्यपि संरक्ष्या ङ्य़ातयो भरतर्षभ ॥ १७॥



किं पुनर्गुणवन्तस्ते त्वत्प्रसादाभिकाङ्क्षिणः ।

प्रसादं कुरु दीनानां पाण्डवानां विशां पते ॥ १८॥



दीयन्तां ग्रामकाः के चित्तेषां वृत्त्यर्थमीश्वर ।

एवं लोके यशःप्राप्तो भविष्यत्सि नराधिप ॥ १९॥



वृद्धेन हि त्वया कार्यं पुत्राणां तात रक्षणम् ।

मया चापि हितं वाच्यं विद्धि मां त्वद्धितैषिणम् ॥ २०॥



ङ्य़ातिभिर्विग्रहस्तात न कर्तव्यो भवार्थिना ।

सुखानि सह भोज्यानि ङ्य़ातिभिर्भरतर्षभ ॥ २१॥



सम्भोजनं सङ्कथनं सम्प्रीतिश् च परस्परम् ।

ङ्य़ातिभिः सह कार्याणि न विरोधः कथं चन ॥ २२॥



ङ्य़ातयस्तारयन्तीह ङ्य़ातयो मज्जयन्ति च ।

सुवृत्तास्तारयन्तीह दुर्वृत्ता मज्जयन्ति च ॥ २३॥



सुवृत्तो भव राजेन्द्र पाण्डवान्प्रति मानद ।

अधर्षणीयः शत्रूणां तैर्वृतस्त्वं भविष्यसि ॥ २४॥



श्रीमन्तं ङ्य़ातिमासाद्य यो ङ्य़ातिरवसीदति ।

दिग्धहस्तं मृग इव स एनस्तस्य विन्दति ॥ २५॥



पश्चादपि नरश्रेष्ठ तव तापो भविष्यति ।

तान्वा हतान्सुतान्वापि श्रुत्वा तदनुचिन्तय ॥ २६॥



येन खट्वां समारूढः परितप्येत कर्मणा ।

आदावेव न तत्कुर्यादध्रुवे जीविते सति ॥ २७॥



न कश्चिन्नापनयते पुमानन्यत्र भार्गवात् ।

शेषसम्प्रतिपत्तिस्तु बुद्धिमत्स्वेव तिष्ठति ॥ २८॥



दुर्योधनेन यद्येतत्पापं तेषु पुरा कृतम् ।

त्वया तत्कुलवृद्धेन प्रत्यानेयं नरेश्वर ॥ २९॥



तांस्त्वं पदे प्रतिष्ठाप्य लोके विगतकल्मषः ।

भविष्यसि नरश्रेष्ठ पूजनीयो मनीषिणाम् ॥ ३०॥



सुव्याहृतानि धीराणां फलतः प्रविचिन्त्य यः ।

अध्यवस्यति कार्येषु चिरं यशसि तिष्ठति ॥ ३१॥



अवृत्तिं विनयो हन्ति हन्त्यनर्थं पराक्रमः ।

हन्ति नित्यं क्षमा क्रोधमाचारो हन्त्यलक्षणम् ॥ ३२॥



परिच्च्हदेन क्षत्रेण वेश्मना परिचर्यया ।

परीक्षेत कुलं राजन्भोजनाच्च्हादनेन च ॥ ३३॥



ययोश्चित्तेन वा चित्तं नैभृतं नैभृतेन वा ।

समेति प्रङ्य़या प्रङ्य़ा तयोर्मैत्री न जीर्यते ॥ ३४॥



दुर्बुद्धिमकृतप्रङ्य़ं च्हन्नं कूपं तृणैरिव ।

विवर्जयीत मेधावी तस्मिन्मैत्री प्रणश्यति ॥ ३५॥



अवलिप्तेषु मूर्खेषु रौद्रसाहसिकेषु च ।

तथैवापेत धर्मेषु न मैत्रीमाचरेद्बुधः ॥ ३६॥



कृतङ्य़ं धार्मिकं सत्यमक्षुद्रं दृढभक्तिकम् ।

जितेन्द्रियं स्थितं स्थित्यां मित्रमत्यागि चेष्यते ॥ ३७॥



इन्द्रियाणामनुत्सर्गो मृत्युना न विशिष्यते ।

अत्यर्थं पुनरुत्सर्गः सादयेद्दैवतान्यपि ॥ ३८॥



मार्दवं सर्वभूतानामनसूया क्षमा धृतिः ।

आयुष्याणि बुधाः प्राहुर्मित्राणां चाविमानना ॥ ३९॥



अपनीतं सुनीतेन योऽर्थं प्रत्यानिनीषते ।

मतिमास्थाय सुदृढां तदकापुरुष व्रतम् ॥ ४०॥



आयत्यां प्रतिकारङ्य़स्तदात्वे दृढनिश्चयः ।

अतीते कार्यशेषङ्य़ो नरोऽर्थैर्न प्रहीयते ॥ ४१॥



कर्मणा मनसा वाचा यदभीक्ष्णं निषेवते ।

तदेवापहरत्येनं तस्मात्कल्याणमाचरेत् ॥ ४२॥



मङ्गलालम्भनं योगः श्रुतमुत्थानमार्जवम् ।

भूतिमेतानि कुर्वन्ति सतां चाभीक्ष्ण दर्शनम् ॥ ४३॥



अनिर्वेदः श्रियो मूलं दुःखनाशे सुखस्य च ।

महान्भवत्यनिर्विण्णः सुखं चात्यन्तमश्नुते ॥ ४४॥



नातः श्रीमत्तरं किं चिदन्यत्पथ्यतमं तथा ।

प्रभ विष्णोर्यथा तात क्षमा सर्वत्र सर्वदा ॥ ४५॥



क्षमेदशक्तः सर्वस्य शक्तिमान्धर्मकारणात् ।

अर्थानर्थौ समौ यस्य तस्य नित्यं क्षमा हिता ॥ ४६॥



यत्सुखं सेवमानोऽपि धर्मार्थाभ्यां न हीयते ।

कामं तदुपसेवेत न मूढ व्रतमाचरेत् ॥ ४७॥



दुःखार्तेषु प्रमत्तेषु नास्तिकेष्वलसेषु च ।

न श्रीर्वसत्यदान्तेषु ये चोत्साह विवर्जिताः ॥ ४८॥



आर्जवेन नरं युक्तमार्जवात्सव्यपत्रपम् ।

अशक्तिमन्तं मन्यन्तो धर्षयन्ति कुबुद्धयः ॥ ४९॥



अत्यार्यमतिदातारमतिशूरमतिव्रतम् ।

प्रङ्य़ाभिमानिनं चैव श्रीर्भयान्नोपसर्पति ॥ ५०॥



अग्निहोत्रफला वेदाः शीलवृत्तफलं श्रुतम् ।

रतिपुत्र फला दारा दत्तभुक्त फलं धनम् ॥ ५१॥



अधर्मोपार्जितैरर्थैर्यः करोत्यौर्ध्व देहिकम् ।

न स तस्य फलं प्रेत्य भुङ्क्तेऽर्थस्य दुरागमात् ॥ ५२॥



कानार वनदुर्गेषु कृच्च्ह्रास्वापत्सु सम्भ्रमे ।

उद्यतेषु च शस्त्रेषु नास्ति शेषवतां भयम् ॥ ५३॥



उत्थानं संयमो दाक्ष्यमप्रमादो धृतिः स्मृतिः ।

समीक्ष्य च समारम्भो विद्धि मूलं भवस्य तत् ॥ ५४॥



तपोबलं तापसानां ब्रह्म ब्रह्मविदां बलम् ।

हिंसा बलमसाधूनां क्षमागुणवतां बलम् ॥ ५५॥



अष्टौ तान्यव्रतघ्नानि आपो मूलं फलं पयः ।

हविर्ब्राह्मण काम्या च गुरोर्वचनमौषधम् ॥ ५६॥



न तत्परस्य सन्दध्यात्प्रतिकूलं यदात्मनः ।

सङ्ग्रहेणैष धर्मः स्यात्कामादन्यः प्रवर्तते ॥ ५७॥



अक्रोधेन जयेत्क्रोधमसाधुं साधुना जयेत् ।

जयेत्कदर्यं दानेन जयेत्सत्येन चानृतम् ॥ ५८॥



स्त्री धूर्तकेऽलसे भीरौ चण्डे पुरुषमानिनि ।

चौरे कृतघ्ने विश्वासो न कार्यो न च नास्तिके ॥ ५९॥



अभिवादनशीलस्य नित्यं वृद्धोपसेविनः ।

चत्वारि सम्प्रवर्धन्ते कीर्तिरायुर्यशोबलम् ॥ ६०॥



अतिक्लेशेन येऽर्थाः स्युर्धर्मस्यातिक्रमेण च ।

अरेर्वा प्रणिपातेन मा स्म तेषु मनः कृथाः ॥ ६१॥



अविद्यः पुरुषः शोच्यः शोच्यं मिथुनमप्रजम् ।

निराहाराः प्रजाः शोच्याः शोच्यं राष्ट्रमराजकम् ॥ ६२॥



अध्वा जरा देहवतां पर्वतानां जलं जरा ।

असम्भोगो जरा स्त्रीणां वाक्षल्यं मनसो जरा ॥ ६३॥



अनाम्नाय मला वेदा ब्राह्मणस्याव्रतं मलम् ।

कौतूहलमला साध्वी विप्रवास मलाः स्त्रियः ॥ ६४॥



सुवर्णस्य मलं रूप्यं रूप्यस्यापि मलं त्रपु ।

ङ्य़ेयं त्रपु मलं सीसं सीसस्यापि मलं मलम् ॥ ६५॥



न स्वप्नेन जयेन्निद्रां न कामेन स्त्रियं जयेत् ।

नेन्धनेन जयेदग्निं न पानेन सुरां जयेत् ॥ ६६॥



यस्य दानजितं मित्रममित्रा युधि निर्जिताः ।

अन्नपानजिता दाराः सफलं तस्य जीवितम् ॥ ६७॥



सहस्रिणोऽपि जीवन्ति जीवन्ति शतिनस्तथा ।

धृतराष्ट्रं विमुञ्चेच्च्हां न कथं चिन्न जीव्यते ॥ ६८॥



यत्पृथिव्यां व्रीहि यवं हिरण्यं पशवः स्त्रियः ।

नालमेकस्य तत्सर्वमिति पश्यन्न मुह्यति ॥ ६९॥



राजन्भूयो ब्रवीमि त्वां पुत्रेषु सममाचर ।

समता यदि ते राजन्स्वेषु पाण्डुसुतेषु च ॥ ७०॥



॥ इति श्रीमहाभारते उद्योगपर्वणि प्रजागरपर्वणि

 विदुरवाक्ये एकोनचत्वारिंशोऽध्यायः ॥ ३९॥



।ज़्ज़्ज़्{अध्यायः ४०}



विदुर उवाच ।



योऽभ्यर्थितः सद्भिरसज्जमानः

करोत्यर्थं शक्तिमहापयित्वा ।

क्षिप्रं यशस्तं समुपैति सन्तमलं

प्रसन्ना हि सुखाय सन्तः ॥ १॥



महान्तमप्यर्थमधर्मयुक्तं

यः सन्त्यजत्यनुपाक्रुष्ट एव ।

सुखं स दुःखान्यवमुच्य शेते

जीर्णां त्वचं सर्प इवावमुच्य ॥ २॥



अनृतं च समुत्कर्षे राजगामि च पैशुनम् ।

गुरोश्चालीक निर्बन्धः समानि ब्रह्महत्यया ॥ ३॥



असूयैक पदं मृत्युरतिवादः श्रियो वधः ।

अशुश्रूषा त्वरा श्लाघा विद्यायाः शत्रवस्त्रयः ॥ ४॥



सुखार्थिनः कुतो विद्या नास्ति विद्यार्थिनः सुखम् ।

सुखार्थी वा त्यजेद्विद्यां विद्यार्थी वा सुखं त्यजेत् ॥ ५॥



नाग्निस्तृप्यति काष्ठानां नापगानां महोदधिः ।

नान्तकः सर्वभूतानां न पुंसां वामलोचना ॥ ६॥



आशा धृतिं हन्ति समृद्धिमन्तकः

क्रोधः श्रियं हन्ति यशः कदर्यता ।

अपालनं हन्ति पशूंश्च राजन्न्

एकः क्रुद्धो ब्राह्मणो हन्ति राष्ट्रम् ॥ ७॥



अजश्च कांस्यं च रथश्च नित्यं

मध्वाकर्षः शकुनिः श्रोत्रियश् च ।

वृद्धो ङ्य़ातिरवसन्नो वयस्य

एतानि ते सन्तु गृहे सदैव ॥ ८॥



अजोक्षा चन्दनं वीणा आदर्शो मधुसर्पिषी ।

विषमौदुम्बरं शङ्खः स्वर्णं नाभिश्च रोचना ॥ ९॥



गृहे स्थापयितव्यानि धन्यानि मनुरब्रवीत् ।

देव ब्राह्मण पूजार्थमतिथीनां च भारत ॥ १०॥



इदं च त्वां सर्वपरं ब्रवीमि

पुण्यं पदं तात महाविशिष्टम् ।

न जातु कामान्न भयान्न लोभाद्

धर्मं त्यजेज्जीवितस्यापि हेतोः ॥ ११॥



नित्यो धर्मः सुखदुःखे त्वनित्ये

नित्यो जीवो धातुरस्य त्वनित्यः ।

त्यक्त्वानित्यं प्रतितिष्ठस्व नित्ये

सन्तुष्य त्वं तोष परो हि लाभः ॥ १२॥



महाबलान्पश्य मनानुभावान्

प्रशास्य भूमिं धनधान्य पूर्णाम् ।

राज्यानि हित्वा विपुलांश्च भोगान्

गतान्नरेन्द्रान्वशमन्तकस्य ॥ १३॥



मृतं पुत्रं दुःखपुष्टं मनुष्या

उत्क्षिप्य राजन्स्वगृहान्निर्हरन्ति ।

तं मुक्तकेशाः करुणं रुदन्तश्

चितामध्ये काष्ठमिव क्षिपन्ति ॥ १४॥



अन्यो धनं प्रेतगतस्य भुङ्क्ते

वयांसि चाग्निश्च शरीरधातून् ।

द्वाभ्यामयं सह गच्च्हत्यमुत्र

पुण्येन पापेन च वेष्ट्यमानः ॥ १५॥



उत्सृज्य विनिवर्तन्ते ङ्य़ातयः सुहृदः सुताः ।

अग्नौ प्रास्तं तु पुरुषं कर्मान्वेति स्वयं कृतम् ॥ १६॥



अस्माल्लोकादूर्ध्वममुष्य चाधो

महत्तमस्तिष्ठति ह्यन्धकारम् ।

तद्वै महामोहनमिन्द्रियाणां

बुध्यस्व मा त्वां प्रलभेत राजन् ॥ १७॥



इदं वचः शक्ष्यसि चेद्यथावन्

निशम्य सर्वं प्रतिपत्तुमेवम् ।

यशः परं प्राप्स्यसि जीवलोके

भयं न चामुत्र न चेह तेऽस्ति ॥ १८॥



आत्मा नदी भारत पुण्यतीर्था

सत्योदका धृतिकूला दमोर्मिः ।

तस्यां स्नातः पूयते पुण्यकर्मा

पुण्यो ह्यात्मा नित्यमम्भोऽम्भ एव ॥ १९॥



कामक्रोधग्राहवतीं पञ्चेन्द्रिय जलां नदीम् ।

कृत्वा धृतिमयीं नावं जन्म दुर्गाणि सन्तर ॥ २०॥



प्रङ्य़ा वृद्धं धर्मवृद्धं स्वबन्धुं

विद्या वृद्धं वयसा चापि वृद्धम् ।

कार्याकार्ये पूजयित्वा प्रसाद्य

यः सम्पृच्च्हेन्न स मुह्येत्कदा चित् ॥ २१॥



धृत्या शिश्नोदरं रक्षेत्पाणिपादं च चक्षुषा ।

चक्षुः श्रोत्रे च मनसा मनो वाचं च कर्मणा ॥ २२॥



नित्योदकी नित्ययङ्य़ोपवीती

नित्यस्वाध्यायी पतितान्न वर्जी ।

ऋतं ब्रुवन्गुरवे कर्म कुर्वन्

न ब्राह्मणश्च्यवते ब्रह्मलोकात् ॥ २३॥



अधीत्य वेदान्परिसंस्तीर्य चाग्नीन्

इष्ट्वा यङ्य़ैः पालयित्वा प्रजाश् च ।

गोब्राह्मणार्थे शस्त्रपूतान्तरात्मा

हतः सङ्ग्रामे क्षत्रियः स्वर्गमेति ॥ २४॥



वैश्योऽधीत्य ब्राह्मणान्क्षत्रियांश् च

धनैः काले संविभज्याश्रितांश् च ।

त्रेता पूतं धूममाघ्राय पुण्यं

प्रेत्य स्वर्गे देव सुखानि भुङ्क्ते ॥ २५॥



ब्रह्मक्षत्रं वैश्य वर्णं च शूद्रः

क्रमेणैतान्न्यायतः पूजयानः ।

तुष्टेष्वेतेष्वव्यथो दग्धपापस्

त्यक्त्वा देहं स्वर्गसुखानि भुङ्क्ते ॥ २६॥



चातुर्वर्ण्यस्यैष धर्मस्तवोक्तो

हेतुं चात्र ब्रुवतो मे निबोध ।

क्षात्राद्धर्माद्धीयते पाण्डुपुत्रस्

तं त्वं राजन्राजधर्मे नियुङ्क्ष्व ॥ २७॥



धृतराष्ट्र उवाच ।



एवमेतद्यथा मां त्वमनुशासति नित्यदा ।

ममापि च मतिः सौम्य भवत्येवं यथात्थ माम् ॥ २८॥



सा तु बुद्दिः कृताप्येवं पाण्डवान्रप्ति मे सदा ।

दुर्योधनं समासाद्य पुनर्विपरिवर्तते ॥ २९॥



न दिष्टमभ्यतिक्रान्तुं शक्यं मर्त्येन केन चित् ।

दिष्टमेव कृतं मन्ये पौरुषं तु निरर्थकम् ॥ ३०॥



**॥ इति श्रीमाहाभारते उद्योगपर्वणि प्रजागरपर्वणि**

** विदुरवाक्ये चत्वारिंशोऽध्यायः ॥ ४०॥**



**इति विदुर नीति समाप्ता ॥**

--------------------------------------------------

















\]
