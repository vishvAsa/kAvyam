+++
title = "०८ नायकनायिकाभेद-प्रकरणम्"

+++


<details open><summary>विश्वास-प्रस्तुतिः</summary>

नायकनायिकयोरपि भेदा वर्ण्याः पुरो नृपतेः ।  
तत्तदुदाहरणेभ्यो लक्षणमवसेयमेतेषाम् ॥ १॥
</details>

<details><summary>मूलम्</summary>

नायकनायिकयोरपि भेदा वर्ण्याः पुरो नृपतेः ।  
तत्तदुदाहरणेभ्यो लक्षणमवसेयमेतेषाम् ॥ १॥
</details>


<details open><summary>विश्वास-प्रस्तुतिः</summary>

पतिरुपपतिश्च वेशिक इति त्रयो नायकाः कथिताः ।  
एतेषां कथ्यन्ते क्रमादुदाहरणपद्यानि ॥२॥
</details>

<details><summary>मूलम्</summary>

पतिरुपपतिश्च वेशिक इति त्रयो नायकाः कथिताः ।  
एतेषां कथ्यन्ते क्रमादुदाहरणपद्यानि ॥२॥
</details>

दातुं जातु पदाङ्गुलीमपि बहिस्तल्पादकल्पार्णवे  
तल्पे स्थापयितुं भुजङ्गरचिते नैवोचितेयं प्रिया ।  


<details open><summary>विश्वास-प्रस्तुतिः</summary>

इत्यालोच्य निरस्तकौस्तुभमधः प्रक्षिप्य हारं हरि  
र्लक्ष्मी वक्षसि कामकातरतया संधारयन्पातु वः ॥ ३ ॥
</details>

<details><summary>मूलम्</summary>

इत्यालोच्य निरस्तकौस्तुभमधः प्रक्षिप्य हारं हरि  
र्लक्ष्मी वक्षसि कामकातरतया संधारयन्पातु वः ॥ ३ ॥
</details>
किं दुर्जनान्न हि बिभेषि यदेषि पार्श्व  
मा मेति भीतिपरुषं परिवर्जयन्त्याः ।  
संत्यक्तसाध्वसभरं परिरभ्य दोभ्या  

बिम्बाधरं धयति धन्यतमः प्रियायाः ॥ ४ ॥  
नीता भवेत्क्वचन केनचिदेव यूना  
किं गेह एव रमते तरुणान्तरेण ।  


<details open><summary>विश्वास-प्रस्तुतिः</summary>

इत्याकुलं द्रविणपाणिरुपेत्य कामी  
द्वारान्तिकं चकितमञ्चति वारवध्वा ॥५॥
</details>

<details><summary>मूलम्</summary>

इत्याकुलं द्रविणपाणिरुपेत्य कामी  
द्वारान्तिकं चकितमञ्चति वारवध्वा ॥५॥
</details>


<details open><summary>विश्वास-प्रस्तुतिः</summary>

एतेषामनुकूलो दक्षिणधृष्टौ शठश्चेति ।  
भेदचतुष्टयमेषां वदाम्युदाहरणमेकैकम् ॥ ६ ॥
</details>

<details><summary>मूलम्</summary>

एतेषामनुकूलो दक्षिणधृष्टौ शठश्चेति ।  
भेदचतुष्टयमेषां वदाम्युदाहरणमेकैकम् ॥ ६ ॥
</details>


<details open><summary>विश्वास-प्रस्तुतिः</summary>

नेष्यामि हा कथमरण्यदरीषु सीतां  
तामन्तरा व पुनरक्षिपुटं क्षिपामि ।  
इत्थं वधूं विपिनसार्थचरी विधातुं  
गेहे निधातुमपि रोदिति रामचन्द्रः ॥ ७॥
</details>

<details><summary>मूलम्</summary>

नेष्यामि हा कथमरण्यदरीषु सीतां  
तामन्तरा व पुनरक्षिपुटं क्षिपामि ।  
इत्थं वधूं विपिनसार्थचरी विधातुं  
गेहे निधातुमपि रोदिति रामचन्द्रः ॥ ७॥
</details>


<details open><summary>विश्वास-प्रस्तुतिः</summary>

मान्या कुन्तिनभूरभूदसुभगा कुत्राथ सात्राजिती  
वैषम्यस्य कथापि मे धरणिभृत्कन्यासु नान्यावपि ।  
इत्थं दित्सति पारिजातकुसुमं संदेहदोलायिते  
भूयः पश्यति नारदस्य वदनं देवे भवेन्मे मतिः ॥ ८॥
</details>

<details><summary>मूलम्</summary>

मान्या कुन्तिनभूरभूदसुभगा कुत्राथ सात्राजिती  
वैषम्यस्य कथापि मे धरणिभृत्कन्यासु नान्यावपि ।  
इत्थं दित्सति पारिजातकुसुमं संदेहदोलायिते  
भूयः पश्यति नारदस्य वदनं देवे भवेन्मे मतिः ॥ ८॥
</details>


<details open><summary>विश्वास-प्रस्तुतिः</summary>

नीत्वान्यत्र निशामुपेत्य सुदृशो बाष्पाम्भसा नापिते  
वीक्ष्यात्मप्रतिमां कपोलफलके संभोगचिह्नाङ्किताम् ।  
मूर्धालक्तमानतश्चरणयोश्चुम्बन्बलादाननं  
धृष्टः स्वाधरपल्लवाञ्जनमपि प्रच्छादयन्प्रोञ्छति ॥ ९॥
</details>

<details><summary>मूलम्</summary>

नीत्वान्यत्र निशामुपेत्य सुदृशो बाष्पाम्भसा नापिते  
वीक्ष्यात्मप्रतिमां कपोलफलके संभोगचिह्नाङ्किताम् ।  
मूर्धालक्तमानतश्चरणयोश्चुम्बन्बलादाननं  
धृष्टः स्वाधरपल्लवाञ्जनमपि प्रच्छादयन्प्रोञ्छति ॥ ९॥
</details>


<details open><summary>विश्वास-प्रस्तुतिः</summary>

चुम्बति कपोलपालीमलीकसौभाग्यमेकस्याः ।  
तत्प्रतिविम्बितमाननमन्यस्याः स्मरतां नयति ॥ १०॥
</details>

<details><summary>मूलम्</summary>

चुम्बति कपोलपालीमलीकसौभाग्यमेकस्याः ।  
तत्प्रतिविम्बितमाननमन्यस्याः स्मरतां नयति ॥ १०॥
</details>


<details open><summary>विश्वास-प्रस्तुतिः</summary>

भेदास्त्वेषां शतशो विमुग्धमध्यप्रगल्भाद्याः ।  
प्रायेण तेऽपि कुशलैरुन्नेया नायिकाभेदैः ॥ ११ ॥
</details>

<details><summary>मूलम्</summary>

भेदास्त्वेषां शतशो विमुग्धमध्यप्रगल्भाद्याः ।  
प्रायेण तेऽपि कुशलैरुन्नेया नायिकाभेदैः ॥ ११ ॥
</details>


<details open><summary>विश्वास-प्रस्तुतिः</summary>

अथ नायिकाप्रभेदास्तत्र नवोढानवोढविश्रब्धा ।  
मध्या तदनु प्रौढा तासामग्रे क्रमादुदाहरणम् ॥ १२ ॥
</details>

<details><summary>मूलम्</summary>

अथ नायिकाप्रभेदास्तत्र नवोढानवोढविश्रब्धा ।  
मध्या तदनु प्रौढा तासामग्रे क्रमादुदाहरणम् ॥ १२ ॥
</details>


<details open><summary>विश्वास-प्रस्तुतिः</summary>

दृशं दूरात्पत्युः परिहरति किं श्रोष्यति वच-  
स्तदासन्नं सम त्यजति किमुपायास्यति रहः ।  
तदीयं नामापि श्रुतिपथमुपेतं न सहते  
नवोढा नियूंढामिह विमतिमुन्मुञ्चतु कुतः ॥ १३ ॥
</details>

<details><summary>मूलम्</summary>

दृशं दूरात्पत्युः परिहरति किं श्रोष्यति वच-  
स्तदासन्नं सम त्यजति किमुपायास्यति रहः ।  
तदीयं नामापि श्रुतिपथमुपेतं न सहते  
नवोढा नियूंढामिह विमतिमुन्मुञ्चतु कुतः ॥ १३ ॥
</details>


<details open><summary>विश्वास-प्रस्तुतिः</summary>

सखीभिरुपनीतया करनिगूढनीवीपदं  
प्रसुप्तमचिरोढया शयनसीग्नि पर्यङ्मुखम् ।  
तदङ्गपरिवर्तनं सुरतसङ्गसंनर्तनं  
सरप्रणयमन्त्रिणा सुकृतिना परं प्राप्यते ॥ १४ ॥
</details>

<details><summary>मूलम्</summary>

सखीभिरुपनीतया करनिगूढनीवीपदं  
प्रसुप्तमचिरोढया शयनसीग्नि पर्यङ्मुखम् ।  
तदङ्गपरिवर्तनं सुरतसङ्गसंनर्तनं  
सरप्रणयमन्त्रिणा सुकृतिना परं प्राप्यते ॥ १४ ॥
</details>


<details open><summary>विश्वास-प्रस्तुतिः</summary>

मयि प्रणयचञ्चलं रुचिरमञ्चयत्यञ्चलं  
स्खलन्निबिडनीविकानियमितैकपाण्यम्बुजम् ।  
परेण बत पाणिना युगपदेव गण्डाधर-  
स्वनावरणलुब्धया व्यवसितं न किं लुब्धया ॥ १५ ॥
</details>

<details><summary>मूलम्</summary>

मयि प्रणयचञ्चलं रुचिरमञ्चयत्यञ्चलं  
स्खलन्निबिडनीविकानियमितैकपाण्यम्बुजम् ।  
परेण बत पाणिना युगपदेव गण्डाधर-  
स्वनावरणलुब्धया व्यवसितं न किं लुब्धया ॥ १५ ॥
</details>


<details open><summary>विश्वास-प्रस्तुतिः</summary>

सीत्कारः कथमेष भाविनि भवदन्तब्रणैरुल्बणै  
र्वक्त्रं दर्शय दर्शयामि कितव प्रौढापराधं तव ।  
इत्युद्वीक्षितुमुन्नमय्य वदनं द्राक्चुम्बतो राधया  
गोविन्दस्य कराञ्चलेन चिबुकप्रान्ते प्रहारोऽर्पितः ॥ १६ ॥
</details>

<details><summary>मूलम्</summary>

सीत्कारः कथमेष भाविनि भवदन्तब्रणैरुल्बणै  
र्वक्त्रं दर्शय दर्शयामि कितव प्रौढापराधं तव ।  
इत्युद्वीक्षितुमुन्नमय्य वदनं द्राक्चुम्बतो राधया  
गोविन्दस्य कराञ्चलेन चिबुकप्रान्ते प्रहारोऽर्पितः ॥ १६ ॥
</details>


<details open><summary>विश्वास-प्रस्तुतिः</summary>

आसामपि प्रभेदाः प्रथमामुन्मुच्य कथ्यन्ते ।  
धीराधीरा मिश्रा क्रमेण कियदप्युदाहरणमासाम् ॥ १७ ॥
</details>

<details><summary>मूलम्</summary>

आसामपि प्रभेदाः प्रथमामुन्मुच्य कथ्यन्ते ।  
धीराधीरा मिश्रा क्रमेण कियदप्युदाहरणमासाम् ॥ १७ ॥
</details>


<details open><summary>विश्वास-प्रस्तुतिः</summary>

साकूतस्मितमेव नाधरपुटीसीमानमुल्लङ्घते  
किं वाणी हरिणीदृशः सहचरीश्रोत्रात्परत्राञ्चतु ।  
केलीमन्दिरमध्यमागतमपि द्राक्प्राप्नुवन्ति प्रियं  
प्राक्पुण्येन शिरोऽवगुण्ठनपटप्रान्तार्धरुद्धा दृशः ॥ १८ ॥
</details>

<details><summary>मूलम्</summary>

साकूतस्मितमेव नाधरपुटीसीमानमुल्लङ्घते  
किं वाणी हरिणीदृशः सहचरीश्रोत्रात्परत्राञ्चतु ।  
केलीमन्दिरमध्यमागतमपि द्राक्प्राप्नुवन्ति प्रियं  
प्राक्पुण्येन शिरोऽवगुण्ठनपटप्रान्तार्धरुद्धा दृशः ॥ १८ ॥
</details>


<details open><summary>विश्वास-प्रस्तुतिः</summary>

मधुरिपुरुपयातीत्येवमुक्ते कयाचि-  
चकितवलितवक्राम्भोरुहं राधिकायाः।  
समुदयति समन्तात्कज्जलोन्मजदञ्त  
त्कुवलयदलदामश्यामला लोचनश्रीः ॥ १९ ॥
</details>

<details><summary>मूलम्</summary>

मधुरिपुरुपयातीत्येवमुक्ते कयाचि-  
चकितवलितवक्राम्भोरुहं राधिकायाः।  
समुदयति समन्तात्कज्जलोन्मजदञ्त  
त्कुवलयदलदामश्यामला लोचनश्रीः ॥ १९ ॥
</details>


<details open><summary>विश्वास-प्रस्तुतिः</summary>

निभृतेक्षितैकताना मयि चिरमासीद्विदूरमासीने ।  
प्रतिनेत्रोपनिपाते स्मितमधरमधोमुखी स्थिता सुमुखी ॥ २० ॥
</details>

<details><summary>मूलम्</summary>

निभृतेक्षितैकताना मयि चिरमासीद्विदूरमासीने ।  
प्रतिनेत्रोपनिपाते स्मितमधरमधोमुखी स्थिता सुमुखी ॥ २० ॥
</details>


<details open><summary>विश्वास-प्रस्तुतिः</summary>

आसामपि प्रभेदास्त्रयः खकीया च परकीया ।  
सामान्या चेत्यासां वदाम्युदाहरणमेकदेशेन ॥ २१ ॥
</details>

<details><summary>मूलम्</summary>

आसामपि प्रभेदास्त्रयः खकीया च परकीया ।  
सामान्या चेत्यासां वदाम्युदाहरणमेकदेशेन ॥ २१ ॥
</details>


<details open><summary>विश्वास-प्रस्तुतिः</summary>

परिरभ्य प्रियं प्रेमप्रसारिपुलकाङ्कुरा ।  
निःसाध्वसा सुखं साध्वी निशां नयति नायिका ॥ २२ ॥
</details>

<details><summary>मूलम्</summary>

परिरभ्य प्रियं प्रेमप्रसारिपुलकाङ्कुरा ।  
निःसाध्वसा सुखं साध्वी निशां नयति नायिका ॥ २२ ॥
</details>


<details open><summary>विश्वास-प्रस्तुतिः</summary>

सातङ्कवारितनस्वाङ्कमसोढदन्त-  
संपातमात्महृदयादपि शङ्कमाना ।  
येनार्यते(?) हमिति ते तरुणान्तराय  
तस्मै नमः सरणजन्मशरासनाय ॥ २३ ॥
</details>

<details><summary>मूलम्</summary>

सातङ्कवारितनस्वाङ्कमसोढदन्त-  
संपातमात्महृदयादपि शङ्कमाना ।  
येनार्यते(?) हमिति ते तरुणान्तराय  
तस्मै नमः सरणजन्मशरासनाय ॥ २३ ॥
</details>


<details open><summary>विश्वास-प्रस्तुतिः</summary>

श्रीमन्तं समुपेतमन्तिकमनुप्रेक्ष्यादरादुत्थिता  
हस्तन्यस्तधनं प्रवेशितवती बद्धोत्सवं सद्मनि ।  
सद्यः स्रस्तशिरोवगुण्ठनपटं प्रव्यक्तवक्षःपटं  
पर्यङ्के परिरभ्य नागरजनं वाराङ्गना रोहति ॥ २४ ॥
</details>

<details><summary>मूलम्</summary>

श्रीमन्तं समुपेतमन्तिकमनुप्रेक्ष्यादरादुत्थिता  
हस्तन्यस्तधनं प्रवेशितवती बद्धोत्सवं सद्मनि ।  
सद्यः स्रस्तशिरोवगुण्ठनपटं प्रव्यक्तवक्षःपटं  
पर्यङ्के परिरभ्य नागरजनं वाराङ्गना रोहति ॥ २४ ॥
</details>


<details open><summary>विश्वास-प्रस्तुतिः</summary>

तासामष्टौ भेदाः प्रोषितपतिकाथ खण्डिता तद्वत् ।  
कलहान्तरिता च तथाभिसारिका विप्रलब्धा च ॥ २५ ॥
</details>

<details><summary>मूलम्</summary>

तासामष्टौ भेदाः प्रोषितपतिकाथ खण्डिता तद्वत् ।  
कलहान्तरिता च तथाभिसारिका विप्रलब्धा च ॥ २५ ॥
</details>


<details open><summary>विश्वास-प्रस्तुतिः</summary>

उत्कण्ठिता च वासकसज्जा स्वाधीनभर्तृका चेति ।  
उच्यन्ते संक्षेपादेताः कैश्चित्क्रमादुदाहरणैः ॥ २६ ॥
</details>

<details><summary>मूलम्</summary>

उत्कण्ठिता च वासकसज्जा स्वाधीनभर्तृका चेति ।  
उच्यन्ते संक्षेपादेताः कैश्चित्क्रमादुदाहरणैः ॥ २६ ॥
</details>


<details open><summary>विश्वास-प्रस्तुतिः</summary>

संतप्तं वपुरेतदुज्झितमिव स्यन्देन संलक्ष्यते  
विक्षिप्तं भुजमुन्मुमोच वलयश्रेणीयमेणीदृशः।  
तत्याजास्यमपास्तहास्यविवशं वाक्प्रेयसी प्रोषिते  
प्रस्थातुं परिरभ्य कण्ठमहह प्राणैः परं स्थीयते ॥ २७ ॥
</details>

<details><summary>मूलम्</summary>

संतप्तं वपुरेतदुज्झितमिव स्यन्देन संलक्ष्यते  
विक्षिप्तं भुजमुन्मुमोच वलयश्रेणीयमेणीदृशः।  
तत्याजास्यमपास्तहास्यविवशं वाक्प्रेयसी प्रोषिते  
प्रस्थातुं परिरभ्य कण्ठमहह प्राणैः परं स्थीयते ॥ २७ ॥
</details>


<details open><summary>विश्वास-प्रस्तुतिः</summary>

निःश्वासेन ममाधरादपहृतो रागस्तवान्यस्त्रिया  
दीर्णं तन्नखरैश्च तावकमुरस्त्वद्वेष्टितैर्मामकम् ।  
शोणं जागरणेन ते मम पुनस्त्वद्वीक्षणेनेक्षणं  
सर्वत्रासि समा तथापि विषमामाख्याय मां भ्राम्यसि ॥ २८॥
</details>

<details><summary>मूलम्</summary>

निःश्वासेन ममाधरादपहृतो रागस्तवान्यस्त्रिया  
दीर्णं तन्नखरैश्च तावकमुरस्त्वद्वेष्टितैर्मामकम् ।  
शोणं जागरणेन ते मम पुनस्त्वद्वीक्षणेनेक्षणं  
सर्वत्रासि समा तथापि विषमामाख्याय मां भ्राम्यसि ॥ २८॥
</details>


<details open><summary>विश्वास-प्रस्तुतिः</summary>

कोपिन्याः कतिधा व्यधायि न पदप्रान्तानतिः प्रेयसा  
कुत्रासीदिह जातु जन्मनि पुनः सद्भावसंभावना ।  
तस्मिन्नेत्रपथादथापसरति प्रान्तानुतापज्वराः  
सद्यः सास्रुझराः पतन्त्यनुचरीवक्रारविन्दे दृशः ॥ २९ ॥
</details>

<details><summary>मूलम्</summary>

कोपिन्याः कतिधा व्यधायि न पदप्रान्तानतिः प्रेयसा  
कुत्रासीदिह जातु जन्मनि पुनः सद्भावसंभावना ।  
तस्मिन्नेत्रपथादथापसरति प्रान्तानुतापज्वराः  
सद्यः सास्रुझराः पतन्त्यनुचरीवक्रारविन्दे दृशः ॥ २९ ॥
</details>


<details open><summary>विश्वास-प्रस्तुतिः</summary>

स्वापश्वासपरम्परां परिजनस्योवाच कर्णद्वयी  
नेत्राभ्यामपि दर्शिता गुरुतमस्तोमावली देहली ।  
पाणिभ्यां निभृतेन नूपुरमपाचक्रे पदाम्भोजयोः  
संकेतोद्यमसंभ्रमे वरतनोरासीन्मनोऽग्रेसरम् ॥ ३० ॥
</details>

<details><summary>मूलम्</summary>

स्वापश्वासपरम्परां परिजनस्योवाच कर्णद्वयी  
नेत्राभ्यामपि दर्शिता गुरुतमस्तोमावली देहली ।  
पाणिभ्यां निभृतेन नूपुरमपाचक्रे पदाम्भोजयोः  
संकेतोद्यमसंभ्रमे वरतनोरासीन्मनोऽग्रेसरम् ॥ ३० ॥
</details>


<details open><summary>विश्वास-प्रस्तुतिः</summary>

समुपेता संकेतादललितसकलप्रसाधना सुमुखी ।  
अवचनमेव ब्रूते श्वसितेन सखीषु विप्रलब्धत्वम् ॥ ३१ ॥
</details>

<details><summary>मूलम्</summary>

समुपेता संकेतादललितसकलप्रसाधना सुमुखी ।  
अवचनमेव ब्रूते श्वसितेन सखीषु विप्रलब्धत्वम् ॥ ३१ ॥
</details>


<details open><summary>विश्वास-प्रस्तुतिः</summary>

वनमालिनि सविलम्बे वितर्कशतकर्कशान्मनसः ।  
हतया धीरतया मे चिर...सर्यापि निर्यातम् ॥ ३२ ॥
</details>

<details><summary>मूलम्</summary>

वनमालिनि सविलम्बे वितर्कशतकर्कशान्मनसः ।  
हतया धीरतया मे चिर...सर्यापि निर्यातम् ॥ ३२ ॥
</details>


<details open><summary>विश्वास-प्रस्तुतिः</summary>

मुहुरपि बाधयति तल्पं पुनराकल्पं परामृशति ।  
अधिकेलिगेहदेहलि विन्यस्तविलोचना सुतनुः ॥ ३३ ॥
</details>

<details><summary>मूलम्</summary>

मुहुरपि बाधयति तल्पं पुनराकल्पं परामृशति ।  
अधिकेलिगेहदेहलि विन्यस्तविलोचना सुतनुः ॥ ३३ ॥
</details>


<details open><summary>विश्वास-प्रस्तुतिः</summary>

परिरम्भणैश्चिरनिरन्तरिताः पुलकाङ्कुरैः किमपि दन्तुरिताः ।  
परिचुम्बनैस्तरलिताः शतशः सुखमासते सुकृतिनां सुदृशः ॥ ३४ ॥
</details>

<details><summary>मूलम्</summary>

परिरम्भणैश्चिरनिरन्तरिताः पुलकाङ्कुरैः किमपि दन्तुरिताः ।  
परिचुम्बनैस्तरलिताः शतशः सुखमासते सुकृतिनां सुदृशः ॥ ३४ ॥
</details>


<details open><summary>विश्वास-प्रस्तुतिः</summary>

सप्तैकद्वयभेदास्तासामेवं सुहृद्भिरवसेयाः ।  
एभ्यः पुनरपि शिष्टान्ब्रूमो भेदान्महद्भिरुपदिष्टान् ॥ ३५ ॥
</details>

<details><summary>मूलम्</summary>

सप्तैकद्वयभेदास्तासामेवं सुहृद्भिरवसेयाः ।  
एभ्यः पुनरपि शिष्टान्ब्रूमो भेदान्महद्भिरुपदिष्टान् ॥ ३५ ॥
</details>


<details open><summary>विश्वास-प्रस्तुतिः</summary>

अन्योपभोगकलुषा मानवती प्रेमगर्विता मुदिता।  
सौन्दर्यगर्विता च प्रेमपराधीनमानसानूढा ॥ ३६ ॥
</details>

<details><summary>मूलम्</summary>

अन्योपभोगकलुषा मानवती प्रेमगर्विता मुदिता।  
सौन्दर्यगर्विता च प्रेमपराधीनमानसानूढा ॥ ३६ ॥
</details>


<details open><summary>विश्वास-प्रस्तुतिः</summary>

संगोपितसुरताथ क्रियाविदग्धा च वाग्विदग्धा च ।  
क्वापि प्रोष्यत्पतिकानुशयाना लक्षिता कुलटा ॥ ३७ ॥
</details>

<details><summary>मूलम्</summary>

संगोपितसुरताथ क्रियाविदग्धा च वाग्विदग्धा च ।  
क्वापि प्रोष्यत्पतिकानुशयाना लक्षिता कुलटा ॥ ३७ ॥
</details>


<details open><summary>विश्वास-प्रस्तुतिः</summary>

स्यादुत्तमा च मध्या तथाधमा चेति सप्तदश ।  
एता उदाह्रियन्ते भेदास्त्वासां सुहृद्भिरुन्नेयाः ॥ ३८ ॥
</details>

<details><summary>मूलम्</summary>

स्यादुत्तमा च मध्या तथाधमा चेति सप्तदश ।  
एता उदाह्रियन्ते भेदास्त्वासां सुहृद्भिरुन्नेयाः ॥ ३८ ॥
</details>


<details open><summary>विश्वास-प्रस्तुतिः</summary>

अनुशयवत्येवोक्ता प्रोष्यत्पतिका न भेदतो बहुभिः ।  
परदेशादागच्छत्पतिकापि यथा प्रमुदितैव ॥ ३९ ॥
</details>

<details><summary>मूलम्</summary>

अनुशयवत्येवोक्ता प्रोष्यत्पतिका न भेदतो बहुभिः ।  
परदेशादागच्छत्पतिकापि यथा प्रमुदितैव ॥ ३९ ॥
</details>


<details open><summary>विश्वास-प्रस्तुतिः</summary>

सहचरि कियत्प्रेयः प्राप्तौ सुखं न स दर्शितः  
परुषमथ वा संदष्टौष्ठं न किं समुदीरितः ।  
सुहृदयबहिर्भावासत्वं मयेव कृतं त्वया  
तदननुनयं किं वा कुर्याः स एव गतत्रपः ॥ ४० ॥
</details>

<details><summary>मूलम्</summary>

सहचरि कियत्प्रेयः प्राप्तौ सुखं न स दर्शितः  
परुषमथ वा संदष्टौष्ठं न किं समुदीरितः ।  
सुहृदयबहिर्भावासत्वं मयेव कृतं त्वया  
तदननुनयं किं वा कुर्याः स एव गतत्रपः ॥ ४० ॥
</details>


<details open><summary>विश्वास-प्रस्तुतिः</summary>

सबाष्पव्यालापं प्रसरदनुतापं प्रियतमे  
समासन्ने साम्ना बहु सहचरीभिर्व्यवहृतम् ।  
सनिःश्वासं शून्याहितनयनमस्मेरवदनं  
निविष्टाया मानः किमजनि कृशः पङ्कजदृशः॥४१॥
</details>

<details><summary>मूलम्</summary>

सबाष्पव्यालापं प्रसरदनुतापं प्रियतमे  
समासन्ने साम्ना बहु सहचरीभिर्व्यवहृतम् ।  
सनिःश्वासं शून्याहितनयनमस्मेरवदनं  
निविष्टाया मानः किमजनि कृशः पङ्कजदृशः॥४१॥
</details>


<details open><summary>विश्वास-प्रस्तुतिः</summary>

सहचरि विरम ग्रथनान्मम कथनादस्य हारस्य ।  
अस्मिन्नुरसि विनिहिते विरहित इव भूयते दयितः ॥ ४२ ॥
</details>

<details><summary>मूलम्</summary>

सहचरि विरम ग्रथनान्मम कथनादस्य हारस्य ।  
अस्मिन्नुरसि विनिहिते विरहित इव भूयते दयितः ॥ ४२ ॥
</details>


<details open><summary>विश्वास-प्रस्तुतिः</summary>

कर्णे कान्तागमनवचनाश्राविणि वर्णभूषां  
तस्यादर्शिन्यकृत नयने श्यामिकामञ्जनेन ।  
स्थाप्यः कुत्र प्रिय इति परामृश्य हारावृताङ्के  
हृत्पर्यङ्के पुलकपटलीतूलिकामास्तृणोति ॥ ४३ ॥
</details>

<details><summary>मूलम्</summary>

कर्णे कान्तागमनवचनाश्राविणि वर्णभूषां  
तस्यादर्शिन्यकृत नयने श्यामिकामञ्जनेन ।  
स्थाप्यः कुत्र प्रिय इति परामृश्य हारावृताङ्के  
हृत्पर्यङ्के पुलकपटलीतूलिकामास्तृणोति ॥ ४३ ॥
</details>


<details open><summary>विश्वास-प्रस्तुतिः</summary>

सरसि न विहरन्ति किं तरुण्यः सखि कथमेष मयैव दैवदोषः ।  
मुखमिदमवलोक्य चक्रयूनामुदयति सायमिवायमर्तनादः ॥ १४ ॥
</details>

<details><summary>मूलम्</summary>

सरसि न विहरन्ति किं तरुण्यः सखि कथमेष मयैव दैवदोषः ।  
मुखमिदमवलोक्य चक्रयूनामुदयति सायमिवायमर्तनादः ॥ १४ ॥
</details>


<details open><summary>विश्वास-प्रस्तुतिः</summary>

हितमभिहितं दीना वाचो वदन्बहु पादयोः  
पतति नियतं मानावेशे वशे भवति प्रियः ।  
सहचरि समाक्रान्तं प्रेम्णा परं तु चिरान्मनः  
क्व नु बत पुनर्मानस्यास्मिन्मनागपि संक्रमः ॥ ४५ ॥
</details>

<details><summary>मूलम्</summary>

हितमभिहितं दीना वाचो वदन्बहु पादयोः  
पतति नियतं मानावेशे वशे भवति प्रियः ।  
सहचरि समाक्रान्तं प्रेम्णा परं तु चिरान्मनः  
क्व नु बत पुनर्मानस्यास्मिन्मनागपि संक्रमः ॥ ४५ ॥
</details>


<details open><summary>विश्वास-प्रस्तुतिः</summary>

आलि कपालिनि जटिले पत्यावत्याग्रहस्तवालमिति ।  
हरगतमिति दुःसहमपि मुहुरपि मुखरान्निगादयति गौरी ॥ ४६॥
</details>

<details><summary>मूलम्</summary>

आलि कपालिनि जटिले पत्यावत्याग्रहस्तवालमिति ।  
हरगतमिति दुःसहमपि मुहुरपि मुखरान्निगादयति गौरी ॥ ४६॥
</details>


<details open><summary>विश्वास-प्रस्तुतिः</summary>

हंसैः शैवलमञ्जरीति कबरी चञ्चूभिराकर्षिता  
वक्रे चन्द्रधिया चकार कुपिता चक्री नखैराक्रमम् ।  
भृङ्गः पङ्कजकोरकप्रतिभया वक्षोरुहो विक्षत  
स्तन्मातः करवै पुनर्न सरसीतोयावगाहोद्यमम् ॥ ४७ ॥
</details>

<details><summary>मूलम्</summary>

हंसैः शैवलमञ्जरीति कबरी चञ्चूभिराकर्षिता  
वक्रे चन्द्रधिया चकार कुपिता चक्री नखैराक्रमम् ।  
भृङ्गः पङ्कजकोरकप्रतिभया वक्षोरुहो विक्षत  
स्तन्मातः करवै पुनर्न सरसीतोयावगाहोद्यमम् ॥ ४७ ॥
</details>


<details open><summary>विश्वास-प्रस्तुतिः</summary>

ग्रामतरुणस्य जाया सायाह्नसमागतेषु पथिकेषु ।  
आसन्नविजनवटतटमावासस्थानमुपदिशति ॥ ४८ ॥
</details>

<details><summary>मूलम्</summary>

ग्रामतरुणस्य जाया सायाह्नसमागतेषु पथिकेषु ।  
आसन्नविजनवटतटमावासस्थानमुपदिशति ॥ ४८ ॥
</details>

एकाकिन्या मम गृहमिदं यामिको मामकोऽन्धः  
का मे नोदेत्यहह मनसस्तस्करेणात्र भीतिः ।  


<details open><summary>विश्वास-प्रस्तुतिः</summary>

दैवेनैवं यदि न सुखितः स्याः श्रमेण प्रसुप्तः  
पान्थ ब्रूमः किमिह सदृशो नैष नैशो निवासः ॥ ४९ ॥
</details>

<details><summary>मूलम्</summary>

दैवेनैवं यदि न सुखितः स्याः श्रमेण प्रसुप्तः  
पान्थ ब्रूमः किमिह सदृशो नैष नैशो निवासः ॥ ४९ ॥
</details>


<details open><summary>विश्वास-प्रस्तुतिः</summary>

मारोदीः क्षणमेव रोदिमि कुरु प्रस्थास्यतो मङ्गलं  
सम्यक्पाकमयं प्रयास्यति सखि श्वासानिलः प्रेयसा ।  
प्राणांस्थापय तत्र कः प्रभवतु प्राणेश्वरे प्रस्थिते  
चेतः स्तम्भय हन्त दैवहतकं क्वागादिदं वेद कः ॥ ५० ॥
</details>

<details><summary>मूलम्</summary>

मारोदीः क्षणमेव रोदिमि कुरु प्रस्थास्यतो मङ्गलं  
सम्यक्पाकमयं प्रयास्यति सखि श्वासानिलः प्रेयसा ।  
प्राणांस्थापय तत्र कः प्रभवतु प्राणेश्वरे प्रस्थिते  
चेतः स्तम्भय हन्त दैवहतकं क्वागादिदं वेद कः ॥ ५० ॥
</details>


<details open><summary>विश्वास-प्रस्तुतिः</summary>

स्वयमेव सद्म तक्रे स्वशिरसि विक्रेतुमम्बया निहिते ।  
सोद्वेगगमनपराधामपि बाधा सहचरी शपति ॥ ५१ ॥
</details>

<details><summary>मूलम्</summary>

स्वयमेव सद्म तक्रे स्वशिरसि विक्रेतुमम्बया निहिते ।  
सोद्वेगगमनपराधामपि बाधा सहचरी शपति ॥ ५१ ॥
</details>


<details open><summary>विश्वास-प्रस्तुतिः</summary>

पूर्वस्मादधिकाधिकादरमिदं श्वश्रूषु शुश्रूषणं  
भिन्नोऽयं परिचारिकासु विपुलाहादः प्रसादक्रमः ।  
अद्यान्यः प्रतिवेशिनीषु भवनाचारौचितीसंभ्रम-  
स्तत्किं केनचिदेणशावकद्दशः प्रेमा समालक्षितः ॥ ५२ ॥
</details>

<details><summary>मूलम्</summary>

पूर्वस्मादधिकाधिकादरमिदं श्वश्रूषु शुश्रूषणं  
भिन्नोऽयं परिचारिकासु विपुलाहादः प्रसादक्रमः ।  
अद्यान्यः प्रतिवेशिनीषु भवनाचारौचितीसंभ्रम-  
स्तत्किं केनचिदेणशावकद्दशः प्रेमा समालक्षितः ॥ ५२ ॥
</details>


<details open><summary>विश्वास-प्रस्तुतिः</summary>

नाभूद्भूमिरियं सदैव सकला संकेतशय्यामयी  
सर्वोऽप्येष बभूव नैव समयः प्रावृत्तमिस्रामयः ।  
सृष्टिः प्रोन्मदपुंमयी न विदधे दुश्चेतसा वेधसा  
मातस्तात कथं घटेत कुलटेत्यस्मादृशीनां यशः ॥ ५३ ॥
</details>

<details><summary>मूलम्</summary>

नाभूद्भूमिरियं सदैव सकला संकेतशय्यामयी  
सर्वोऽप्येष बभूव नैव समयः प्रावृत्तमिस्रामयः ।  
सृष्टिः प्रोन्मदपुंमयी न विदधे दुश्चेतसा वेधसा  
मातस्तात कथं घटेत कुलटेत्यस्मादृशीनां यशः ॥ ५३ ॥
</details>


<details open><summary>विश्वास-प्रस्तुतिः</summary>

कोपः समुत्पन्नविनष्ट एव स्वान्तं प्रियप्रेमनिविष्टमेव ।  
त्रासस्तदस्मेरनिमेष एव क्रमः कुलीनस्त्रिय एष एव ॥ ५४ ॥
</details>

<details><summary>मूलम्</summary>

कोपः समुत्पन्नविनष्ट एव स्वान्तं प्रियप्रेमनिविष्टमेव ।  
त्रासस्तदस्मेरनिमेष एव क्रमः कुलीनस्त्रिय एष एव ॥ ५४ ॥
</details>


<details open><summary>विश्वास-प्रस्तुतिः</summary>

एकतः प्रणयपीडनं मुधा मानधारणरसादरोऽन्यतः ।  
रक्षती द्वयमिदं मनखिनी निर्वृणोतु कथमत्र जन्मनि ॥ ५५ ॥
</details>

<details><summary>मूलम्</summary>

एकतः प्रणयपीडनं मुधा मानधारणरसादरोऽन्यतः ।  
रक्षती द्वयमिदं मनखिनी निर्वृणोतु कथमत्र जन्मनि ॥ ५५ ॥
</details>


<details open><summary>विश्वास-प्रस्तुतिः</summary>

प्रकल्प्यापि प्रेयःस्खलितमनिशं मानविधुरा  
तरामास्ते वामा दिवसहिमधामायितमुखी ।  
चिरं पादप्रान्ते निपततु परं प्राणदयितो  
हतोत्साहं साहंकृतिकुपितमुन्मुञ्चतु कुतः ॥ ५६ ॥
</details>

<details><summary>मूलम्</summary>

प्रकल्प्यापि प्रेयःस्खलितमनिशं मानविधुरा  
तरामास्ते वामा दिवसहिमधामायितमुखी ।  
चिरं पादप्रान्ते निपततु परं प्राणदयितो  
हतोत्साहं साहंकृतिकुपितमुन्मुञ्चतु कुतः ॥ ५६ ॥
</details>

इति श्रीहरिहरसुभाषिते नायकनायिकाभेद-प्रकरणम् ॥ १० ॥  