+++
title = "श्वोताश्वतरोपनिषद् सुभाषितसङ्ग्रहः"
domain = "सुभाषितानि"
sub-domain = "उपनिषत्"
language = "संस्कृतम्"
"serial no." = "Ebharati-4156"
source_url = "https://www.ebharatisampat.in/readbook3.php?bookid=MjM4NTA1MzgzMDY5ODkz&pageno=MjI0MjQyNjk5NTk="

+++
[[श्वोताश्वतरोपनिषद् सुभाषितसङ्ग्रहः	Source: [EB](https://www.ebharatisampat.in/readbook3.php?bookid=MjM4NTA1MzgzMDY5ODkz&pageno=MjI0MjQyNjk5NTk=)]]

\[





 

** श्वेताश्वतरोपनिषत्**


\<1,12\>  
 एतज्ज्ञेयं नित्यमेवात्मसंस्थं  
  नातः परं वेदितव्यं हि किञ्चित् ।  
 भोक्ता भोग्यं प्रेरितारं च मत्वा  
  सर्वं प्रोक्तं त्रिविधं ब्रह्ममेतत् ॥  
\</1,12\>  
\<1,13\>  
 वह्नेर्यथा योनिगतस्य मूर्ति-  
  र्न दृश्यते नैव च लिङ्गनाशः ।  
 स भूय एवेन्धनयोनिगृह्य-  
  स्तद्वोभयं वै प्रणवेन देहे ॥  
\</1,13\>  
\<1,14\>  
 स्वदेहमरणिं कृत्वा प्रणवं चोत्तरारणिम् ।  
 ध्याननिर्मथनाभ्यासाद्देवं पश्येन्निगूढवत् ॥  
\</1,14\>  
\<1,15\>  
 तिलेषु तैलं दधनीव सर्पि-  
  रापः स्रोतस्स्वरणीषु चाग्निः ।  
 एवमात्माऽऽत्मनि गृह्यतेऽसौ  
  सत्येनैनं तपसा योऽनुपश्यति ॥  
\</1,15\>  
\<1,16\>  
 सर्वव्यापिनमात्मानं क्षीरे सर्पिरिवार्पितम् ।  
 आत्मविद्यातपोमूलं तद्ब्रह्मोपनिषत् परम् ॥  
\</1,16\>  
\<3,8\>  
 यस्मात् परं नापरमस्ति किञ्चित्  
  यस्मान्नाणीयो न ज्यायोऽस्ति कश्चित् ।  
 वृक्ष इव स्तब्धो दिवि तिष्ठत्येक-  
  स्तेनेदं पूर्णं पुरुषेण सर्वम् ॥  
\</3,8\>  
\<3,11\>  
 सर्वाननशिरोग्रीवः सर्वभूतगुहाशयः ।  
 सर्वव्यापी स भगवान् तस्मात् सर्वगतः शिवः ॥  
\</3,11\>  
\<3,13\>  
 अङ्गुष्ठमात्रः पुरुषोऽन्तरात्मा  
  सदा जनानां हृदये सन्निविष्टः ।  
 हृदा मनीषा मनसाभिक्लृप्तो  
  य एतद्विदुरमृतास्ते भवन्ति ॥  
\</3,13\>  
\<3,16\>  
 सर्वतः पाणिपादं तत् सर्वतोऽक्षिशिरोमुखम् ।  
 सर्वतः श्रुतिमल्लोके सर्वमावृत्य तिष्ठति ॥  
\</3,16\>  
\<3,17\>  
 सर्वेन्द्रियगुणाभासं सर्वेन्द्रियविवर्जितम् ।  
 सर्वस्य प्रभुमीशानं सर्वस्य शरणं बृहत् ॥  
\</3,17\>  
\<3,18\>  
 नवद्वारे पुरे देही हंसो लोलायते बहिः ।  
 वशी सर्वस्य लोकस्य स्थावरस्य चरस्य च ॥  
\</3,18\>  
\<3,19\>  
 अपाणिपादो जवनो ग्रहीता  
  पश्यत्यचक्षुः स श्रृणोत्यकर्णः ।  
 स वेत्ति वेद्यं न च तस्यास्ति वेत्ता  
  तमाहुरग्य्रं पुरुषं महान्तम् ॥  
\</3,19\>  
\<3,20\>  
 अणोरणीयान् महतो महीयान्  
  आत्मा गुहायां निहितोऽस्य जन्तोः ।  
 तमक्रतुं पश्यति वीतशोको  
  धातुः प्रसादान्महिमानमीशम् ॥  
\</3,20\>

 --------------------------------------------


\]
