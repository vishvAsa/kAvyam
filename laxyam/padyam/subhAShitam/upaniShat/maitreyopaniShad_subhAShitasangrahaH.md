+++
title = "मैत्रेयोपनिषद् सुभाषितसङ्ग्रहः"
domain = "सुभाषितानि"
sub-domain = "उपनिषत्"
language = "संस्कृतम्"
"serial no." = "Ebharati-4152"
source_url = "https://www.ebharatisampat.in/readbook3.php?bookid=NDQxNjM1ODkzNjc1ODkz&pageno=MjI0MjQyNjk5NTk="

+++
[[मैत्रेयोपनिषद् सुभाषितसङ्ग्रहः	Source: [EB](https://www.ebharatisampat.in/readbook3.php?bookid=NDQxNjM1ODkzNjc1ODkz&pageno=MjI0MjQyNjk5NTk=)]]

\[







  

**मैत्रेय्युपनिषत्**


\<1,3,7\>  
 यथा निरिन्धनो वह्निः स्वयोनावुपशाम्यति ।  
 तथा वृत्तिक्षयाच्चित्तं स्वयोनावुपशाम्यति ॥

 स्वयोनावुपशान्तस्य मनसः सत्यगामिनः ।  
 इन्द्रियार्थविमूढस्यानृताः कर्मवशानुगाः ॥

 चित्तमेव हि संसारस्तत्प्रयत्नेन शोधयेत् ।  
 यच्चित्तस्तन्मयो भवति गुह्यमेतत् सनातनम् ॥

 चित्तस्य हि प्रसादेन हन्ति कर्म शुभाशुभम् ।  
 प्रसन्नात्मात्मनि स्थित्वा सुखमव्ययमश्नुते ॥

 समासक्तं यथा चित्तं जन्तोर्विषयगोचरे ।  
 य एवं ब्रह्मणि स्यात्तत्को न मुच्येत बन्धनात् ॥  
\</1,3-7\>  
\<2,11-15\>  
 विद्वान् स्वदेशमुत्सृज्य सन्न्यासानन्तरं स्वतः ।  
 कारागारविनिर्मुक्तचोरवद्दूरतो वसेत् ॥

 अहङ्कारसुतं वित्तभ्रातरं मोहमन्दिरम् ।  
 आशापत्नीं त्यजेद्यावत्तावन्मुक्तो न संशयः ॥

 मृता मोहमयी माता जातो बोधमयः सुतः ।  
 सूतकद्वयसम्प्राप्तौ कथं सन्ध्यामुपास्महे ॥

 हृदाकाशे चिदादित्यः सदा भासति भासति ।  
 नास्तमेति न चोदेति कथं सन्ध्यामुपास्महे ॥  
   
 एकमेवाद्वितीयं यद्गुरोर्वाक्येन निश्चितम् ।  
 एतदेकान्तमित्युक्तं न मठो न वनान्तरम् ॥  
\</2,11-15\>  
\<2,19-22,24\>  
 यदा मनसि वैराग्यं जातं सर्वेषु वस्तुषु ।  
 तदैव सन्यसेद्विद्वान् अन्यथा पतितो भवेत् ॥

 द्रव्यार्थमन्नवस्त्रार्थं यः प्रतिष्ठार्थमेव वा ।  
 सन्न्यसेदुभयभ्रष्टः स मुक्तिं नाप्तुमर्हति ॥

 उत्तमा तत्त्वचिन्तैव मध्यमं शास्त्रचिन्तनम् ।  
 अधमा मन्त्रचिन्ता च तीर्थचिन्ताऽधमाधमा ॥

 अनुभूतिं विना मूढो वृथा ब्रह्मणि मोदते ।  
 प्रतिबिम्बितशाखाग्रफलास्वादनमोदवत् ॥  
   
 धनवृद्धा वयोवृद्धा विद्यावृद्धास्तथैव च ।  
 ते सर्वे ज्ञानवृद्धस्य किङ्कराः शिष्यकिङ्कराः ॥  
\</2,19-22,24\>

----------------------------------------------------




\]
