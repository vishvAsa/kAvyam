+++
title = "गर्भोपनिषत् सुभाषितसङ्ग्रहः"
domain = "सुभाषितानि"
sub-domain = "उपनिषत्"
language = "संस्कृतम्"
"books contributor" = "राष्ट्रियसंस्कृतविश्वविद्यालयः, तिरुपतिः"
"serial no." = "Ebharati-4144"
source_url = "https://www.ebharatisampat.in/readbook3.php?bookid=ODY3Njk1ODI0ODA4Nzkz&pageno=MjI0MjQyNjk5NTk="

+++
[[गर्भोपनिषत् सुभाषितसङ्ग्रहः	Source: [EB](https://www.ebharatisampat.in/readbook3.php?bookid=ODY3Njk1ODI0ODA4Nzkz&pageno=MjI0MjQyNjk5NTk=)]]

\[





  

** गर्भोपनिषत्**


 शरीरमिति कस्मात्। अग्नयो ह्यत्र श्रियन्ते ज्ञानाग्निर्दर्शनाग्निः कोष्ठाग्निरिति। तत्र कोष्ठाग्निर्नामाशितपीतलेह्यचोष्यं पचति। दर्शनाग्नी रूपाणां दर्शनं करोति। ज्ञानाग्निः शुभाशुभं च कर्म विन्दति। त्रीणि स्थानानि भवन्ति मुखे आहवनीय उदरे गार्हपत्यो हृदि दक्षिणाग्निः आत्मा यजमानो मनो ब्रह्मा लोभादयः पशवो धृतिर्दीक्षा सन्तोषश्च बुद्धीन्द्रियाणि यज्ञपात्राणि हवींषि कर्मेन्द्रियाणि शिरः कपालं केशा दर्भा मुखमन्तर्वेदिः चतुष्कपालं शिरः षोडश पार्श्वदन्तपटलानि सप्तोत्तरं मर्मशतं साशीतिकं सन्धिशतं सनवकं स्नायुशतं सप्तशिराशतानि पञ्च मज्जाशतानि अस्थीनि च ह वै त्रीणि शतानि षष्ठीः सार्धचतस्रो रोमाणि कोट्यो हृदयं पलान्यष्टौ द्वादश पलानि जिह्वा पित्तप्रस्थं कफस्याऽऽढकं शुक्रं कुडवं मेदः प्रस्थौ द्वावनियतं मूत्रपुरीषमाहारपरिमाणात् ।

-----------------------------------------------------
--------------------------------------------------
----------------------------------------------
-------------------------------------------


\]
