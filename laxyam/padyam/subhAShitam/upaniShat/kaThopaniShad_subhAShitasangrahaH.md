+++
title = "कठोपनिषद्  सुभाषितसङ्ग्रहः"
domain = "सुभाषितानि"
sub-domain = "उपनिषत्"
language = "संस्कृतम्"
"books contributor" = "राष्ट्रियसंस्कृतविश्वविद्यालयः, तिरुपतिः"
"serial no." = "Ebharati-4148"
source_url = "https://www.ebharatisampat.in/readbook3.php?bookid=NjU0NjY1MzE0MjkxODkz&pageno=MjI0MjQyNjk5NTk="

+++
[[कठोपनिषद्  सुभाषितसङ्ग्रहः	Source: [EB](https://www.ebharatisampat.in/readbook3.php?bookid=NjU0NjY1MzE0MjkxODkz&pageno=MjI0MjQyNjk5NTk=)]]

\[







 

**कठोपनिषत्**

\<1,1-6\>  
 अनुपश्य यथा पूर्वे प्रतिपश्य तथा परे ।  
 सस्यमिव मर्त्यः पच्यते सस्यमिवाजायते पुनः ॥  
\</1,1-6\>

\<1,1-8\>  
 आशाप्रतीक्षे सङ्गतँसूनृतां  
  चेष्टापूर्ते पुत्रपशूँश्च सर्वान् ।  
 एतद्वृङ्क्ते पुरुषस्याल्पमेधसो  
  यस्यानश्नन् वसति ब्राह्मणो गृहे ॥  
\</1,1-8\>

\<1,2-1\>  
 अन्यच्छ्रेयोऽन्यदुतैव प्रेयस्ते  
  उभे नानार्थे पुरुषँसिनीतः ।  
 तयोः श्रेय आददानस्य साधु भवति  
  हीयतेऽर्थाद्य उ प्रेयो वृणीते ॥  
\</1,2-1\>

\<1,2-2\>  
 श्रेयश्च प्रेयश्च मनुष्यमेतस्तौ  
  सम्परीत्य विविनक्ति धीरः ।  
 श्रेयो हि धीरोऽभि प्रेयसो वृणीते  
  प्रेयो मन्दो योगक्षेमाद्वृणीते ॥  
\</1,2-2\>

\<1,2-18\>  
 न जायते म्रियते वा विपश्चिन्  
  नायं कुतश्चिन्न बभूव कश्चित् ।  
 अजो नित्यः शाश्वतोऽयं पुराणो  
  न हन्यते हन्यमाने शरीरे ॥  
\</1,2-18\>

\<1,2-21\>  
 अशरीरँशरीरेष्वनवस्थेष्ववस्थितम् ।  
 महान्तं विभुमात्मानं मत्वा धीरो न शोचति ॥  
\</1,2-21\>

\<1,2-23\>  
 नायमात्मा प्रवचनेन लभ्यो  
  न मेधया न बहुना श्रुतेन ।  
 यमेवैष वृणुते तेन लभ्य-  
  स्तस्यैष आत्मा विवृणुते तनूँस्वाम् ॥  
\</1,2-23\>

\<1,3-3\>  
 आत्मानं रथिनं विद्धि शरीरं रथमेव तु ।  
 बुद्धिं तु सारथिं विद्धि मनः प्रग्रहमेव च ॥  
\</1,3-3\>

\<2,4-10\>  
 यदेवेह तदमुत्र यदमुत्र तदन्विह ।  
 मृत्योः स मृत्युमाप्नोति य इह नानेव पश्यति ॥  
\</2,4-10\>

\<2,5-15\>  
 न तत्र सूर्यो भाति न चन्द्रतारकम्  
  नेमा विद्युतो भान्ति कुतोऽयमग्निः ।  
 तमेव भान्तमनुभाति सर्वं  
  तस्य भासा सर्वमिदं विभाति ॥  
\</2,5-15\>

\<2,6-14\>  
 यदा सर्वे प्रमुच्यन्ते कामा येऽस्य हृदि श्रिताः ।  
 अथ मर्त्योऽमृतो भवत्यत्र ब्रह्म समश्नुते ॥  
\</2,6-14\>

\<2,6-15\>  
 यदा सर्वे प्रभिद्यन्ते हृदयस्येह ग्रन्थयः ।  
 अथ मर्त्योऽमृतो भवत्येतावदनुशासनम् ॥  
\</2,6-15\>

------------------------------------




\]
