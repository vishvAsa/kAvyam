<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;कालिदासः on काव्ये विश्वासटिप्पन्यः</title>
    <link>https://vishvAsa.github.io/kAvyam/laxyam/padyam/kAlidAsaH/</link>
    <description>Recent content in &#43;कालिदासः on काव्ये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/kAvyam/laxyam/padyam/kAlidAsaH/index.xml" rel="self" type="application/rss+xml" />
    <item>
      <title>ऋतुसंहारम्</title>
      <link>https://vishvAsa.github.io/kAvyam/laxyam/padyam/kAlidAsaH/RtusaMhAram/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/kAlidAsaH/RtusaMhAram/</guid>
      <description>&lt;h2 id=&#34;heading&#34;&gt;&lt;/h2&gt;&#xA;&lt;p&gt;प्रचण्डसूर्यः स्पृहणीयचन्द्रमाः&lt;br&gt;&#xA;सदावगाहक्षतवारिसञ्चयः ।&lt;br&gt;&#xA;दिनान्तरम्योऽभ्युपशान्तमन्मथो&lt;br&gt;&#xA;निदाघकालः समुपागतः प्रिये ॥१॥&lt;br&gt;&#xA;निशाः शशाङ्कक्षतनीलराजयः&lt;br&gt;&#xA;क्वचिद्विचित्रं जलयन्त्रमन्दिरम् ।&lt;br&gt;&#xA;मणिप्रकाराः सरसं च चन्दनं&lt;br&gt;&#xA;शुचौ प्रिये यान्ति जनस्य सेव्यताम् ॥२॥&lt;br&gt;&#xA;सुवासितं हर्म्यतलं मनोरमं&lt;br&gt;&#xA;प्रियामुखोच्छ्वासविकम्पितं मधु ।&lt;br&gt;&#xA;सुतन्त्रि गीतं मदनस्य दीपनं&lt;br&gt;&#xA;शुचौ निशीथेऽनुभवन्ति कामिनः ॥३॥&lt;br&gt;&#xA;नितम्बबिम्बैः सुदुकूलमेखलैः&lt;br&gt;&#xA;स्तनैः सहाराभरणैः सचन्दनैः ।&lt;br&gt;&#xA;शिरोरुहैः स्नानकषायवासितैः&lt;br&gt;&#xA;स्त्रियो निदाघं शमयन्ति कामिनाम् ॥४॥&lt;br&gt;&#xA;नितान्तलाक्षारसरागलोहितैर्&lt;br&gt;&#xA;नितम्बिनीनां चरणैः सुनूपुरैः ।&lt;br&gt;&#xA;पदे पदे हंसरुतानुकारिभिर्&lt;br&gt;&#xA;जनस्य चित्तं क्रियते समन्मथम् ॥५॥&lt;br&gt;&#xA;पयोधराश्चन्दनपङ्कचर्च्छितास्&lt;br&gt;&#xA;तुषारगौरार्पितहारशेखराः ।&lt;br&gt;&#xA;नितम्बदेशाश्च सहेममेखलाः&lt;br&gt;&#xA;प्रकुर्वते कस्य मनो न सोत्सुकम् ॥६॥&lt;br&gt;&#xA;समुद्गतस्वेदचिताङ्गसन्धयो&lt;br&gt;&#xA;विमुच्य वासांसि गुरूणि साम्प्रतम् ।&lt;br&gt;&#xA;स्तनेषु तन्वंशुकमुन्नतस्तना&lt;br&gt;&#xA;निवेशयन्ते प्रमदाः सयौवनाः ॥७॥&lt;br&gt;&#xA;सचन्दनाम्बुव्यजनोद्भवानिलैः&lt;br&gt;&#xA;सहारयष्टिस्तनमण्डलार्पितैः ।&lt;br&gt;&#xA;सवल्लकीकाकलिगीतनिः स्वनैः&lt;br&gt;&#xA;प्रबुध्यते सुप्त इवाद्य मन्मथः ॥८॥&lt;br&gt;&#xA;सितेषु हर्म्येषु निशासु योषितां&lt;br&gt;&#xA;सुखप्रसुप्तानि मुखानि चन्द्रमाः ।&lt;br&gt;&#xA;विलोक्य निर्यन्त्रणमुत्सुकश्चिरं&lt;br&gt;&#xA;निशाक्षये याति ह्रियेव पाण्डुताम् ॥९॥&lt;br&gt;&#xA;असह्यवातोद्धतरेणुमण्डला&lt;br&gt;&#xA;प्रचण्डसूर्यातपतापिता मही ।&lt;br&gt;&#xA;न शक्यते द्रष्टुमपि प्रवासिभिः&lt;br&gt;&#xA;प्रियावियोगानलदग्धमानसैः ॥१०॥&lt;br&gt;&#xA;मृगाः प्रचण्डातपतापिता भृशं&lt;br&gt;&#xA;तृषा महत्या परिशुष्कतालवः ।&lt;br&gt;&#xA;वनान्तरे तोयमिति प्रधाविता&lt;br&gt;&#xA;निरीक्ष्य भिन्नाञ्जनसन्निभं नभः ॥११॥&lt;br&gt;&#xA;सविभ्रमैः सस्मितजिह्मवीक्षितैर्&lt;br&gt;&#xA;विलासवत्यो मनसि प्रसङ्गिनाम् ।&lt;br&gt;&#xA;अनङ्गसन्दीपनमाशु कुर्वते&lt;br&gt;&#xA;यथा प्रदोषाः शशिचारुभूषनाः ॥१२॥&lt;br&gt;&#xA;रवेर्मयूखैरभितापितो भृशं&lt;br&gt;&#xA;विदह्यमानः पथि तप्तपांशुभिः ।&lt;br&gt;&#xA;अवाङ्मुखो जिह्मगतिः श्वसन्मुहुः&lt;br&gt;&#xA;फणी मयूरस्य तले निषीदति ॥१३॥&lt;br&gt;&#xA;तृषा महत्या हतविक्रमोद्यमः&lt;br&gt;&#xA;श्वसन्मुहुर्भूरिविदारिताननः ।&lt;br&gt;&#xA;न हन्त्यदूरेऽपि गजान्मृगाधिपो&lt;br&gt;&#xA;विलोलजिह्वश्चलिताग्रकेशरः ॥१४॥&lt;br&gt;&#xA;विशुष्ककण्ठाहतशीकराम्बसो&lt;br&gt;&#xA;गभिस्तभिर्भानुमतोऽभितापिताः ।&lt;br&gt;&#xA;प्रवृद्धतृष्णोपहता जलार्थिनो&lt;br&gt;&#xA;न दन्तिनः केशरिणोऽपि बिभ्यति ॥१५॥&lt;br&gt;&#xA;हुताग्निकल्पैः सवितुर्मरीचिभिः&lt;br&gt;&#xA;कलापिनः क्लान्तशरीरचेतसः ।&lt;br&gt;&#xA;न भोगिनं घ्नन्ति समीपवर्तिनं&lt;br&gt;&#xA;कलापचक्रेषु निवेशिताननम् ॥१६॥&lt;br&gt;&#xA;सभद्रमुस्तं परिपाण्डुकर्दमं&lt;br&gt;&#xA;सरः खनन्नायतपोत्रमण्डलैः ।&lt;br&gt;&#xA;प्रदीप्तभासा रविणा वितापितो&lt;br&gt;&#xA;वराहयूथो विशतीव भूतलम् ॥१७॥&lt;br&gt;&#xA;विवस्वता तीक्ष्णतरांशुमालिना&lt;br&gt;&#xA;सपङ्कतोयात्सरसोऽभितापितः ।&lt;br&gt;&#xA;उत्प्लुत्य भेकः तृषितस्य भोगिनः&lt;br&gt;&#xA;फणातपत्रस्य तले निषीदति ॥१८॥&lt;br&gt;&#xA;रविप्रभोद्भिन्नशिरोमणिप्रभो&lt;br&gt;&#xA;विलोलजिह्वाह्वयलीढमारुतः ।&lt;br&gt;&#xA;विषाग्निसूर्यातपतापितः फणी&lt;br&gt;&#xA;न हन्ति मण्डूककुलं तृषाकुलः ॥१९॥&lt;br&gt;&#xA;समुद्धृताशेषमृणालजालकं&lt;br&gt;&#xA;विपन्नमीनं द्रुतभीतसारसम् ।&lt;br&gt;&#xA;परस्परोत्पीडनसंहतैर्गजैः&lt;br&gt;&#xA;कृतं सरः सान्द्रविमर्दकर्दमम् ॥२०॥&lt;br&gt;&#xA;सफेणलालावृतवक्त्रसम्पुटं&lt;br&gt;&#xA;विनिर्गतालोहितजिह्वमुन्मुखम् ।&lt;br&gt;&#xA;तृषाकुलं निः सृतमद्रिगह्वराद्&lt;br&gt;&#xA;गवेषमाणं महिषीकुलं जलम् ॥२१॥&lt;br&gt;&#xA;पटुतरवनदाहात्प्लुष्टशष्पप्ररोहाः&lt;br&gt;&#xA;परुषपवनवेगात्क्षिप्तसंशुष्कपर्णाः ।&lt;br&gt;&#xA;दिनकरपरितापात्क्षीणतोयाः समन्ताद्&lt;br&gt;&#xA;विदधति भयमुच्चैर्वीक्ष्यमाणा वनान्ताः ॥२२॥&lt;br&gt;&#xA;श्वसिति विहगवर्गः शीर्णपर्णद्रुमस्थः&lt;br&gt;&#xA;कपिकुलमुपयाति क्लान्तमद्रेर्निकुञ्जम् ।&lt;br&gt;&#xA;भ्रमति गवययूथः सर्वतः तोयमिच्छन्&lt;br&gt;&#xA;शरभकुलमजिह्मं प्रोद्धरत्यम्बु कूपात् ॥२३॥&lt;br&gt;&#xA;विकचनवकुसुम्भस्वच्छसिन्दूरभासा&lt;br&gt;&#xA;प्रबलपवनवेगोद्धूतवेगेन तूर्णम् ।&lt;br&gt;&#xA;तरुविटपलताग्रालिङ्गनव्याकुलेन&lt;br&gt;&#xA;दिशि दिशि परिदग्धा भूमयः पावकेन ॥२४॥&lt;br&gt;&#xA;ध्वनति पवनविद्धः पर्वतानां दरीषु&lt;br&gt;&#xA;स्फुटति पटुनिनादः शुष्कवंशस्थलीषु ।&lt;br&gt;&#xA;प्रसरति तृणमध्ये लब्धवृद्धिः क्षणेन&lt;br&gt;&#xA;क्षपयति मृगवर्गं प्रान्तलग्नो दवाग्निः ॥२५॥&lt;br&gt;&#xA;बहुतर इव जातः शाल्मलीनां वनेषु&lt;br&gt;&#xA;स्फुरति कनकगौरः कोटरेषु द्रुमाणाम् ।&lt;br&gt;&#xA;परिणतदलशाखादुत्पतत्याशु वृक्षाद्&lt;br&gt;&#xA;भ्रमति पवनधूतः सर्वतोऽग्निर्वनान्ते ॥२६॥&lt;br&gt;&#xA;गजगवयमृगेन्द्रा वह्निसन्तप्तदेहाः&lt;br&gt;&#xA;सुहृद इव समेता द्वन्द्वभावं विहाय ।&lt;br&gt;&#xA;हुतवहपरिखेदादाशु निर्गत्य कक्षाद्&lt;br&gt;&#xA;विपुलपुलिनदेशां निन्नगामाश्रयन्ते ॥२७॥&lt;br&gt;&#xA;कमलवनचिताम्बुः पाटलामोदरम्यः&lt;br&gt;&#xA;सुखसलिलनिषेकः सेव्यचन्द्रांशुजालः ।&lt;br&gt;&#xA;व्रजतु तव निदाघः कामिनीभिः समेतो&lt;br&gt;&#xA;निशि सुललितगीतैर्हर्म्यपृष्टे सुखेन ॥२८॥&lt;/p&gt;</description>
    </item>
  </channel>
</rss>
