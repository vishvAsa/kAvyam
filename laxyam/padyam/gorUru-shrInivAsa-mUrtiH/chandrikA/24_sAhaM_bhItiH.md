+++
title = "२४ साहं भीतिः"

+++
अज्ञानान्मे जननमभवत् पोषिता दुर्नयेन  
नैराश्यं मे दयिततनुजः सोदरः कालनाशः ।  
शत्रुर्वृद्धेरलघुकरणं पीडने च प्रजानाम्  
साहं भीतिर्हृदयवसतिः कण्टकं लोकमार्गे ॥ १ ॥

नैकान् वर्णान् खलु सरटवद्धारयन्ती सलीलम्  
प्रख्यातास्मीत्यवहितमतिः कुत्रचित् गाढशङ्का ।  
आशाभङ्‍क्त्री  खलु युवजने ध्वंसिनी सुस्पृहायाः  
लक्ष्यच्छेत्री सरलमनुजानन्वहं क्लेशयामि ॥ २ ॥

एकः स्वामी यमहमनिशं संस्मरन्ती प्रवेपे  
येनाज्ञप्ता मनुजमनसः सत्वरं प्रद्रवामि ।  
ख्यातो लोके कुशलमतिभिर्विश्वजेता विवेकः  
तं हे मर्त्या व्रजत शरणं शून्यतां यामि शीघ्रम् ॥ ३ ॥

[इंग्लिश्: अन्तर्जालम्]