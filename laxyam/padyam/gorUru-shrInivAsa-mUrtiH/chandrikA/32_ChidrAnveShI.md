+++
title = "३२ छिद्रान्वेषी"

+++
“कृतकशुकोऽयं व्यथयति मां सुभृशं केन निर्मितो वद मे ।  
कर्ता कर्मण्यपटुः संशीतिर्मम न तत्रास्ति ॥ १ ॥

कृतका खगा मया कति सुभगा विहिता क्व चारुता तेषाम् ।  
क्वेदं वैरूप्यं भोः अपसारयतेममधुनैव ॥ २ ॥

किमिदं शुकस्य तुण्डं, को निगदति कंठ इति शुकस्येमम् ।  
शुकपक्षौ किमिमौ वद? पादौ वक्रौ नखा निम्नाः ॥ ३ ॥

इत्थं जल्पति सुचिरं कृतकविहगकृतिविचक्षणे सहसा ।  
तमभिभवन्निव कीरः तरसोदपतद्गवाक्षाद्वै ॥ ४ ॥
