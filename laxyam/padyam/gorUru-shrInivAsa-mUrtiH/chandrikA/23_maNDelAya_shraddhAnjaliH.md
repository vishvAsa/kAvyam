+++
title = "२३ मण्डेलाय श्रद्धाञ्जलिः"

+++
यो जज्ञेऽसितवर्णभूपतिकुलेऽवाङाफ्रिकाभूस्थले  
येन श्वेतजनप्रशासनविरोधार्थं कृतो विग्रहः ।  
यो श्वेतैः बहुवत्सरावधि तनुद्वीपे निबद्धो ऽभवत्  
यो पश्चात् सकलैः सितासितजनैर्देशेषु सम्भावितः ॥ १ ॥

राष्टाध्यक्षपदं मुदा सविनयं धीरेण येनार्जितम्  
नोबेल्भारतरत्नपदवीभाग्यो महान् निःस्पृहः ।  
गान्धीमार्गचरः सदा स्मितमुखो लोकप्रियः सज्जनः  
मण्डेलाख्यमहोदयाय भवते श्रद्धाञ्जलिं दद्महे ॥ २ ॥
