<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;गॊरूरु-श्रीनिवास-मूर्तिः on काव्ये विश्वासटिप्पन्यः</title>
    <link>https://vishvAsa.github.io/kAvyam/laxyam/padyam/gorUru-shrInivAsa-mUrtiH/</link>
    <description>Recent content in &#43;गॊरूरु-श्रीनिवास-मूर्तिः on काव्ये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/kAvyam/laxyam/padyam/gorUru-shrInivAsa-mUrtiH/index.xml" rel="self" type="application/rss+xml" />
    <item>
      <title>Cricket-उपाख्यानम्</title>
      <link>https://vishvAsa.github.io/kAvyam/laxyam/padyam/gorUru-shrInivAsa-mUrtiH/cricket/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/gorUru-shrInivAsa-mUrtiH/cricket/</guid>
      <description>&lt;p&gt;&lt;strong&gt;क्रिकेटोपाख्यानम्&lt;/strong&gt;&lt;br&gt;&#xA;रचयिता : जि एस् श्रीनिवासमूर्तिः&lt;/p&gt;&#xA;&lt;p&gt;सूतं  पुराणिकं  विज्ञं    पप्रच्छुस्तापसा  वने  ।&lt;br&gt;&#xA;अस्माभिर्भारते  देशे   कथाश्रवणवञ्चिताः ।&lt;br&gt;&#xA;क्रिकेट&lt;sup id=&#34;fnref:1&#34;&gt;&lt;a href=&#34;#fn:1&#34; class=&#34;footnote-ref&#34; role=&#34;doc-noteref&#34;&gt;1&lt;/a&gt;&lt;/sup&gt;खेलां रुचिरां  खेलिष्यन्तीति वै  श्रुतम्  ।&lt;br&gt;&#xA;केयं  खेला  कथं  मर्त्याः  खेलिष्यन्ति  युगे  कलौ ॥ १-२ ॥&lt;/p&gt;&#xA;&lt;p&gt;कृपयाऽचक्ष्व  सर्वज्ञ  परं  कौतूहलं  हि  नः  ।&lt;br&gt;&#xA;उवाच  सूतः  प्रहसन्  मुनयः  शृणुतोत्सुकाः ॥ ३ ॥&lt;/p&gt;&#xA;&lt;p&gt;संग्रहेणैव  वक्ष्यामि  न  शक्यं  विस्तृतेरितम्  ।&lt;br&gt;&#xA;गणौ खेलत अन्योन्यं जिगीषू सौहृदान्वितौ ॥ ४ ॥&lt;/p&gt;&#xA;&lt;p&gt;गणे तत्रान्यतरस्मिन्सन्त्यैकादशखेलकाः ।&lt;br&gt;&#xA;खेलनोपस्करा दण्डो विकेटः&lt;sup id=&#34;fnref:2&#34;&gt;&lt;a href=&#34;#fn:2&#34; class=&#34;footnote-ref&#34; role=&#34;doc-noteref&#34;&gt;2&lt;/a&gt;&lt;/sup&gt; कन्दुकस्त्रयः॥ ५ ॥&lt;/p&gt;&#xA;&lt;p&gt;लम्बदण्डत्रयं  स्निग्धं  स्टम्प&lt;sup id=&#34;fnref:3&#34;&gt;&lt;a href=&#34;#fn:3&#34; class=&#34;footnote-ref&#34; role=&#34;doc-noteref&#34;&gt;3&lt;/a&gt;&lt;/sup&gt;नाम्नेरितं  बुधैः ।&lt;br&gt;&#xA;बेलौ&lt;sup id=&#34;fnref:4&#34;&gt;&lt;a href=&#34;#fn:4&#34; class=&#34;footnote-ref&#34; role=&#34;doc-noteref&#34;&gt;4&lt;/a&gt;&lt;/sup&gt;  सूक्ष्मौ दारुकृतौ  स्टम्पस्योपरि  तिष्ठतः ।&lt;br&gt;&#xA;बेलस्टम्पसमाहारो  विकेट इति  कीर्तितः ॥ ६ ॥&lt;/p&gt;</description>
    </item>
    <item>
      <title>जगन्नाथपण्डितप्रशंसा</title>
      <link>https://vishvAsa.github.io/kAvyam/laxyam/padyam/gorUru-shrInivAsa-mUrtiH/jagannAtha-paNDita-prashaMsA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/gorUru-shrInivAsa-mUrtiH/jagannAtha-paNDita-prashaMsA/</guid>
      <description>&lt;p&gt;लहर्यः कालिन्द्याः, क्वचिद्, अमृदु-रश्मिर् दिनमणेः,&lt;br&gt;&#xA;क्वचिद् गङ्गा-देव्या जलद-निभ-गम्भीर-रणितम् ।&lt;br&gt;&#xA;क्वचिद् गोपालस्य प्रणत-जन-संरक्षण-विधा, &lt;br&gt;&#xA;रमाया अन्यत्र प्रतत-करुणार्द्रेक्षण-सुधा ॥&lt;/p&gt;&#xA;&lt;p&gt;विलासा भामिन्या, मधुर-रस-गङ्गा-धर गुरो&lt;br&gt;&#xA;क्वचित् त्वां काव्य-श्री-प्रणय-निरतं चक्रुर् अहह ।&lt;br&gt;&#xA;त्वद्-उत्पत्तिः श्लाघ्या सहृदय-जनामोद-जननी&lt;br&gt;&#xA;जगन्नाथाचार्य प्रणतिर् इह ते नः कवि-मणे ॥&lt;/p&gt;</description>
    </item>
    <item>
      <title>जन्म-वर्ष-सूचना</title>
      <link>https://vishvAsa.github.io/kAvyam/laxyam/padyam/gorUru-shrInivAsa-mUrtiH/janma-varSha-sUchanA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/gorUru-shrInivAsa-mUrtiH/janma-varSha-sUchanA/</guid>
      <description>&lt;h2 id=&#34;२-११-२०२३-सचन&#34;&gt;२-११-२०२३-सूचना&lt;/h2&gt;&#xA;&lt;details&gt;&lt;summary&gt;विस्तारः (द्रष्टुं नोद्यम्)&lt;/summary&gt;&#xA;&lt;p&gt;Note: In a right-angled triangle&lt;/p&gt;&#xA;&lt;p&gt;कोटिः=one side of the right-angle&lt;/p&gt;&#xA;&lt;p&gt;भुजः=the other side of the right angle&lt;/p&gt;&#xA;&lt;p&gt;कर्णः= the hypotenuse&lt;/p&gt;&#xA;&lt;/details&gt;&#xA;&lt;p&gt;इदमेव भवेदलम्&lt;/p&gt;&#xA;&lt;blockquote&gt;&#xA;&lt;p&gt;“स्थान-द्वय-मिता संख्या&lt;br&gt;&#xA;काचनास्ति मम +++(वयः)+++ प्रिये&lt;br&gt;&#xA;एकस्थानस्थितः कोटिर्&lt;br&gt;&#xA;अपराङ्को  भुजो भवेत्॥१॥&lt;br&gt;&#xA;तयोः कर्णो दश यदि&lt;br&gt;&#xA;संख्या का वद सत्वरम्”&lt;/p&gt;&lt;/blockquote&gt;&#xA;&lt;p&gt;इति पृष्टा मया पत्नी&lt;br&gt;&#xA;झटित्युत्तरमब्रवीत् ॥ २ ॥&lt;br&gt;&#xA;अशीतिवर्षदेशीया&lt;br&gt;&#xA;ऽपृच्छं तां चकितो भृशम्&lt;/p&gt;&#xA;&lt;blockquote&gt;&#xA;&lt;p&gt;“वद देवि कथं प्रोक्तं&lt;br&gt;&#xA;तडिद्वेगे तदुत्तरम् “॥३॥&lt;/p&gt;&lt;/blockquote&gt;&#xA;&lt;p&gt;हसन्ती सावदत्, “धीमन्&lt;br&gt;&#xA;मम का गणिते मतिः&#xA;कविताग्रथन-क्लेश-&lt;br&gt;&#xA;निर्विण्णं वदनं तव ॥४ ॥&#xA;जन्मोत्सवस् ते भविता&lt;br&gt;&#xA;श्वोऽतः सर्वं समञ्जसम्&#xA;कवितारचनेनालम्&lt;br&gt;&#xA;इदम् एव भवेदलम्” ॥५ ॥&lt;/p&gt;</description>
    </item>
    <item>
      <title>पति-पत्नी-संलापः</title>
      <link>https://vishvAsa.github.io/kAvyam/laxyam/padyam/gorUru-shrInivAsa-mUrtiH/pati-patnI-saMlApaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/gorUru-shrInivAsa-mUrtiH/pati-patnI-saMlApaH/</guid>
      <description>&lt;p&gt;&lt;strong&gt;पतिपत्नीसंलापः&lt;/strong&gt;&lt;/p&gt;&#xA;&lt;p&gt;कच्चित् प्रिये स्मरसि तानि दिनानि वीथ्यां&lt;br&gt;&#xA;वर्षागमेऽविगणय्य वचो गुरूणाम्।&lt;br&gt;&#xA;स्थित्वा गृहाद्बहिरनर्गलवृष्टिपाते&lt;br&gt;&#xA;आवामभूव सुतरामुदकार्द्रवस्त्रौ॥१॥&lt;br&gt;&#xA;कच्चित्प्रिय स्मरसि यद्भवता तदानीं&lt;br&gt;&#xA;त्वत्पांसुपङ्किलकरेण समन्दहासम्।&lt;br&gt;&#xA;मुद्राङ्किता सुविशदा खलु मे कपोले&lt;br&gt;&#xA;बाष्पाम्बुरुद्धनयनाभवमस्मये+++(??)+++ च॥२॥&lt;br&gt;&#xA;कच्चित्प्रिये स्मरसि ते प्रणयाज्जनन्या&lt;br&gt;&#xA;यत्स्वादुभक्ष्यमशनाय तव प्रदत्तम्।&lt;br&gt;&#xA;विद्यालयेऽहनि मया सह तत्त्वमादः&lt;br&gt;&#xA;बाल्योचितप्रहसनप्रकरोपदंशम्॥३॥&lt;br&gt;&#xA;कच्चित्प्रिय स्मरसि यद्भवदीयमात्रा&lt;br&gt;&#xA;संप्रेषिते चणकजीरकभक्तभक्ष्ये।&lt;br&gt;&#xA;संदश्य रक्तमरिचं त्वयि बद्धदृष्टिः&lt;br&gt;&#xA;बाष्पप्रवाहपरिरुद्धविलोकनासम्॥४॥&lt;br&gt;&#xA;कच्चित् प्रिये स्मरसि मे गुरुणा परीक्षा-&lt;br&gt;&#xA;काले त्वया सह वृथालपने निषिद्धे।&lt;br&gt;&#xA;आगत्य मद्गृहमपूर्वसुमप्रदान-&lt;br&gt;&#xA;व्याजेन ते स्मितरुचा नितरामलिम्पः॥५॥&lt;br&gt;&#xA;कच्चित् प्रिय स्मरसि रोषपरीतचित्ता&lt;br&gt;&#xA;वक्तुं त्वया सह नैच्छमहानि सेर्ष्यम्।&lt;br&gt;&#xA;अङ्कार्जने परिणतं प्रतिभान्वितं त्वाम्&lt;br&gt;&#xA;अन्याश्च यान्ति ललना इति शिक्षणाय॥६॥&lt;br&gt;&#xA;कच्चित् प्रिये स्मरसि ते जननी न्यगादीत्&lt;br&gt;&#xA;मां हर्षदुःखतटबद्धनदीनिभोक्तीः।&lt;br&gt;&#xA;अद्यप्रभृत्यभिमतं न ममात्मजायाः&lt;br&gt;&#xA;क्रीडाप्रमोदचरितं भवता सहेति॥७॥&lt;br&gt;&#xA;कच्चित् प्रिय स्मरसि मत्सदनस्य पृष्ठे&lt;br&gt;&#xA;मन्नामपत्रसहितं कुसुमं गुलाबिम्।&lt;br&gt;&#xA;पीतं सुगन्धि सुभगं निभृतं गवाक्षे&lt;br&gt;&#xA;विन्यस्य सत्वरमगा विनिवृत्तदृष्टिः॥८॥&lt;br&gt;&#xA;कच्चित्प्रिये स्मरसि देवनिकेतनान्तः&lt;br&gt;&#xA;संत्यज्य भक्तजनयोग्यमतिं सलीलम्।&lt;br&gt;&#xA;आवां कदाचिदभिजातजनैरुपेतौ&lt;br&gt;&#xA;अन्योन्यदृष्टिमिलनैरवदाव नाल्पम्॥९॥&lt;br&gt;&#xA;कच्चित्प्रिय स्मरसि मामुपवीणयन्तीं&lt;br&gt;&#xA;श्रुत्वा मदालयसमीपमुपेयिवान् त्वम्।&lt;br&gt;&#xA;त्वामाह्वयन्ममपिता विनयाद्यदैव&lt;br&gt;&#xA;गीतं ह्रिया स्खलनपूर्णमभूत्तदैव॥१०॥&lt;br&gt;&#xA;कच्चित्प्रिये स्मरसि ते जननीं मदीया&lt;br&gt;&#xA;मातावदत् तव ततावयवेषु पुत्र्याः |&lt;br&gt;&#xA;काचित्स्फुरत्यतुलयौवनरूपदीप्तिः&lt;br&gt;&#xA;भद्रं भवेत् तदनुरूपवरो वृतः किम्॥११॥&lt;br&gt;&#xA;कच्चित्प्रिय स्मरसि मद्भ्रुकुटीं विलोक्य&lt;br&gt;&#xA;मातावदन्नगरतो वरयन्ति नैके।&lt;br&gt;&#xA;विद्यार्जनं हि ममलक्ष्यमिति प्रवक्ति&lt;br&gt;&#xA;पुत्रीत्यपूर्णवचना त्वयि सन्निकृष्टे॥१२॥&lt;br&gt;&#xA;कच्चित्प्रिये स्मरसि शिक्षणसत्रचर्चा-&lt;br&gt;&#xA;स्पर्धोत्सवे ननु मयाग्रपदेऽर्जिते त्वम्।&lt;br&gt;&#xA;उच्चैः प्रशस्य करवादनरूपनुत्या&lt;br&gt;&#xA;व्रीडाजिता पदयुगे न्यविशः स्वदृष्टिम्॥१३॥&lt;br&gt;&#xA;कच्चित्प्रिय स्मरसि मां वटवृक्षमूले&lt;br&gt;&#xA;गन्तुं पुरीं व्यवसिते त्वयि शिक्षणार्थम्।&lt;br&gt;&#xA;त्वां द्रष्टुमागतवतीं जनकात्प्रभीतां&lt;br&gt;&#xA;वृष्ट्यातपावृतधरामिव सस्मितास्राम्॥१४॥&lt;br&gt;&#xA;कच्चित्प्रिये स्मरसि चैत्रविरामकाले&lt;br&gt;&#xA;पुर्या निवृत्य तव गोप्यसखीगृहे त्वाम्।&lt;br&gt;&#xA;संदृश्य जातपुलको न किमप्यवोचं&lt;br&gt;&#xA;शक्तिंह्यदास्तव कटाक्षसुधानुपानैः॥१५॥&lt;br&gt;&#xA;कच्चित्प्रिय स्मरसि बाष्पनिरुद्धदृष्ट्या&lt;br&gt;&#xA;मां पत्तनं मम पितोन्नतशिक्षणाय।&lt;br&gt;&#xA;संप्रेषितुं मतिमतीं न ददावनुज्ञाम्&lt;br&gt;&#xA;इत्युक्त एव हि मया त्वमसान्त्वयो माम्॥१६॥&lt;br&gt;&#xA;कच्चित्प्रिये स्मरसि तत्र मया यदुक्तं&lt;br&gt;&#xA;भावीपतिस्तव करिष्यति पण्डितां त्वाम्।&lt;br&gt;&#xA;पाणिं मनागुदनयो मम दण्डनार्थं&lt;br&gt;&#xA;रुष्टेव हन्त न तु मे करपातभाग्यम्॥१७॥&lt;br&gt;&#xA;कच्चित्प्रिय स्मरसि पुस्तकपृष्टमध्ये&lt;br&gt;&#xA;प्रच्छाद्य पत्रमनुरागरसाप्लुतं ते।&lt;br&gt;&#xA;स्वस्रा सह प्रणिहितं मम वाचनार्थं&lt;br&gt;&#xA;दैवादवेन्नजनको मम तं प्रसङ्गम्॥१८॥&lt;br&gt;&#xA;कच्चित्प्रिये स्मरसि ते प्रथमं प्रयत्नं&lt;br&gt;&#xA;पत्रं विलिख्य विरचय्य च पुष्पमेकम्।&lt;br&gt;&#xA;वक्रीकृताक्षरविभाव्यकराग्रकम्पं&lt;br&gt;&#xA;संप्रेषितं यदभवन्मदुपोपधानम्॥१९॥&lt;br&gt;&#xA;कच्चित्प्रिय स्मरसि ते पदवीधरत्वं&lt;br&gt;&#xA;संश्रुत्य हर्षपुलकैर्विनिगूह्य लज्जाम्।&lt;br&gt;&#xA;त्वद्दर्शनोत्सुकतया त्वरयाऽऽगतां मां&lt;br&gt;&#xA;द्वार्येव सुस्मितकरैरबलामबध्नाः॥२०॥&lt;br&gt;&#xA;कच्चित्प्रिये स्मरसि मज्जनके त्वदीयं&lt;br&gt;&#xA;गेहं मया सह गते पितरं मदर्थम्।&lt;br&gt;&#xA;त्वां याचितुं तव पिता तरसाह्वयत्त्वां&lt;br&gt;&#xA;स्तम्भाकृतिव्यवहिता स्मितवागभूस्त्वम्॥२१॥&lt;br&gt;&#xA;कच्चित्प्रिय स्मरसि बन्धुपुरोहिताद्यैः&lt;br&gt;&#xA;सम्प्रेक्षितः परिणयोत्सववेदिकायाम्।&lt;br&gt;&#xA;उच्चैर्ध्वनत्यविरतं शुभवेदघोषे&lt;br&gt;&#xA;कर्णान्तिकं त्वमजपो ह्यनुरागमन्त्रम्॥२२॥&lt;br&gt;&#xA;कच्चित्प्रिये स्मरसि सप्तपदीविधौ त्वं&lt;br&gt;&#xA;वेदीं हुताशनवतीं परितः चरन्ती।&lt;br&gt;&#xA;त्वत्पाणिना मृदुतमेन मदीयपाणिं&lt;br&gt;&#xA;गाढं निपीड्य किमपि व्यलिखो नखाभ्याम्॥२३॥&lt;br&gt;&#xA;कच्चित्प्रिय स्मरसि कामवशं गतस्त्वं&lt;br&gt;&#xA;दाम्पत्यजीवनसुखप्रथमप्रभाते&lt;br&gt;&#xA;क्लान्तां विमुच्य शयनं गमनोद्यतां माम्&lt;br&gt;&#xA;उद्यम्य बाहुमबलां सबलं न्यरुन्द्धाः॥२४॥&lt;br&gt;&#xA;कच्चित्प्रिये स्मरसि मां तदनु न्यगादीः&lt;br&gt;&#xA;ग्रामात्पुरं जिगमिषुं विभवार्जनाय।&lt;br&gt;&#xA;मा गा हृदीश न भवेयमहं विना त्वाम्&lt;br&gt;&#xA;इत्यन्वगाश्च झटिति प्रणयार्दितं माम्॥२५॥&lt;br&gt;&#xA;कच्चित्प्रिय स्मरसि दौहृदलक्षणस्थां&lt;br&gt;&#xA;विद्यार्जने शिथिलिताध्यनप्रवृत्तिम्।&lt;br&gt;&#xA;संचोदयन् बहुमुखैः प्रविलोभनैर्मां&lt;br&gt;&#xA;भूयो प्रशिक्षणविधावकरोः प्रवृत्ताम्॥२६॥&lt;br&gt;&#xA;कच्चित्प्रिये स्मरसि मां प्रति सूतिगेहे&lt;br&gt;&#xA;सूतिव्यथाजनितरूक्षवचांसि तानि।&lt;br&gt;&#xA;संश्रुत्य ते प्रलपितानि नियम्य हासं&lt;br&gt;&#xA;शुश्रूषिका सकरुणं समसान्त्वयत्त्वाम्॥२७॥&lt;br&gt;&#xA;कच्चित्प्रिय स्मरसि मोहकमर्भकं मे&lt;br&gt;&#xA;पार्श्वे प्रसुप्तमवलोक्य मुहुर्मुहुस्त्वम्।&lt;br&gt;&#xA;हर्षापगारयनिमज्जनधौतचित्तां&lt;br&gt;&#xA;मां प्रेमपूरितदृशा नितरामचूषः॥२८॥&lt;br&gt;&#xA;कच्चित्प्रिये स्मरसि ता युगदीर्घरात्रीः&lt;br&gt;&#xA;यासु त्वया सह सुतां ज्वरपीडिताङ्गीम्।&lt;br&gt;&#xA;अङ्के निवेश्य हिमशीतलपट्ट्बन्धैः&lt;br&gt;&#xA;शीर्षस्य तापशमने बहुशोऽयते‍ऽहम्॥२९॥&lt;br&gt;&#xA;कच्चित्प्रिय स्मरसि सोत्सवसंभ्रमान् तान्&lt;br&gt;&#xA;पादौ परिक्षिपति च स्मयतेऽधुनेति।&lt;br&gt;&#xA;अद्यात्मनैव विचलत्युरसेति पुत्री&lt;br&gt;&#xA;पद्भ्यां स्वयं चरति संप्रति जल्पतीति॥३०॥&lt;br&gt;&#xA;कच्चित्प्रिये स्मरसि रोषपरीतनेत्रां&lt;br&gt;&#xA;केनापि कारणलवेन मयि प्ररुष्टाम्।&lt;br&gt;&#xA;त्वां निन्दनैर्बहुविधैः खलु मां तुदन्तीं&lt;br&gt;&#xA;पुत्री स्वमुग्धवचनैरकरोत् हसन्तीम्॥३१॥&lt;br&gt;&#xA;कच्चित्प्रिय स्मरसि नागरपाठशालां&lt;br&gt;&#xA;यावद्गता तव सुता खलु तावदेव।&lt;br&gt;&#xA;मां पाककर्मणि रतां प्रसभं बलाढ्यः&lt;br&gt;&#xA;शय्यागृहं ह्यगमयस्त्वमदम्यकामः॥३२॥&lt;br&gt;&#xA;कच्चित्प्रिये स्मरसि नृत्यदभूतकान्तिः&lt;br&gt;&#xA;पुत्रोत्सवेऽभ्युपगते सुतमात्ममूर्तिम्।&lt;br&gt;&#xA;अङ्के निवेश्य तव मानसराजहंसं&lt;br&gt;&#xA;बालानवाप्यवचनैस्समभाषथास्त्वम्॥३३॥&lt;br&gt;&#xA;कच्चित् प्रिय स्मरसि तानि मनोहराणि&lt;br&gt;&#xA;वर्षाण्यपत्ययुगलालनशिक्षणेषु।&lt;br&gt;&#xA;प्रत्यूहकण्टकशतैरवरुद्धमार्गे&lt;br&gt;&#xA;काष्ठार्धवद्द्रुतगतेन हि यापितानि॥३४॥&lt;br&gt;&#xA;कच्चित् प्रिये स्मरसि तावकदुःखधारां&lt;br&gt;&#xA;पुत्र्यां नवोढललनोचितदीप्तिमूर्त्याम्।&lt;br&gt;&#xA;भर्त्रा सह श्वशुरगेहमभि प्रयान्त्यां&lt;br&gt;&#xA;हर्षावगुण्ठनतिरोहितनैजरूपाम्॥३५॥&lt;/p&gt;</description>
    </item>
    <item>
      <title>वृत्त-कुसुमार्पणम्</title>
      <link>https://vishvAsa.github.io/kAvyam/laxyam/padyam/gorUru-shrInivAsa-mUrtiH/vRtta-kusumArpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kAvyam/laxyam/padyam/gorUru-shrInivAsa-mUrtiH/vRtta-kusumArpaNam/</guid>
      <description>&lt;h3 id=&#34;परवरधम&#34;&gt;पूर्वार्धम्&lt;/h3&gt;&#xA;&lt;p&gt;योगमुद्रामुपारूढं नरसिंहं हृदि स्मरन् ।&lt;br&gt;&#xA;वृत्तलक्षणजिज्ञासुः नामसंकीर्तनं हरेः ॥१॥&lt;/p&gt;&#xA;&lt;p&gt;कुर्वन्नाप्नोत्ववगमं वृत्तानां लक्षणे जवात् ।&lt;br&gt;&#xA;इति सञ्चिन्त्य यतते कर्तुमेषां कृतिं ह्रिया ॥२॥&lt;/p&gt;&#xA;&lt;p&gt;गोरूरुग्रामसञ्जातः शेल्वपिल्लैसुतोऽल्पधीः ।&lt;br&gt;&#xA;मूर्त्युपाह्वः श्रीनिवासः सावधानं निबोधत ॥३॥&lt;/p&gt;&#xA;&lt;p&gt;प्रारम्भकांशाः शास्त्रस्य पूर्वार्धेऽत्र दर्शिताः ।&lt;br&gt;&#xA;ह्रस्वाक्षरोच्चारणाय यः कालः समपेक्षितः ॥४॥&lt;/p&gt;&#xA;&lt;p&gt;स एकमात्रामित इत्युच्यते पूर्वसूरिभिः।&lt;br&gt;&#xA;दीर्घाक्षरमनुस्वारविसर्गान्ताक्षराणि च ॥५॥&lt;/p&gt;&#xA;&lt;p&gt;मात्राद्वयमितानीति च्छन्दःशास्त्रे निगद्यते।&lt;br&gt;&#xA;संयुक्ताक्षरपृष्ठस्थं द्विमात्रमिति गण्यते ॥६॥&lt;/p&gt;&#xA;&lt;p&gt;ह्रस्वाक्षरं चेत्त्पादान्ते द्विमात्रं तदपि स्मृतम् ।&lt;br&gt;&#xA;एकमात्रामितः कालः लघुरित्यादृतैर्बुधैः ॥७॥&lt;/p&gt;&#xA;&lt;p&gt;द्विमात्राप्रमितस्तावद्गुरुरित्यभिधीयते ।&lt;br&gt;&#xA;छन्दसां लक्षणं वक्तुं सुकरं भवतादिति ॥८॥&lt;/p&gt;</description>
    </item>
  </channel>
</rss>
