+++
title = "०१ श्रीवैकुण्ठस्तवः"

+++
…


सर्वस्य चैव गुणतो हि विलक्षणत्व - मैश्वर्यतश्च किल कश्चिदुदञ्चित स्स्यात् । तत्प्रत्युत त्वयि विभो विभवो गुणाश्च 
सम्बन्धत स्तव भजन्ति हि मङ्गलत्वम् ॥ ४८ ॥ 
1 
| 
3333 
सर्वस्येति । सर्वस्य च पुंसः विलक्षणत्वं सजातीयेभ्यः उत्कृष्टत्वं गुणत एव हि भवति; गुणवत एव किलोत्कृष्टत्वं भवतीति भावः । कश्चित् नामधेयशून्योऽपीति भावः । ऐश्वर्यतः किल उदञ्चितः सुतरां पूजितः स्यात् । चकारः क्रियाद्वयसमुच्चयार्थः । हे विभो, तत् पूर्वोक्त मुभय मपि त्वयि प्रत्युत, विपरीत मिति शेषः । हि यस्मात्कारणात् विभवः ऐश्वर्यं गुणाश्च तव सम्बन्धतः, मङ्गलत्वं कल्याणत्वं भजन्ति । अतः त्वं तन्निरपेक्षलक्ष्मीरिति भावः । ज्ञानानन्दादिस्वरूपगुणस्य ज्ञानशक्त्यादि- धर्मभूत गुणस्य च जीवे विद्यमानत्वेऽपि परिच्छिन्नत्वं दृश्यते । " स एको मानुष आनन्दः” इत्यादौ “यतो वाचो निवर्तन्ते” इत्यादौ तैषा मेवाऽपरिच्छिन्नत्ववचनं त्वत्सम्बन्धनिबन्धनं दृश्यते । अतो गुणाना मतिशयो न स्वरूपप्रयुक्त इति सम्प्रदायः ॥ ४८ ॥ 
तर्हि निर्गुणत्वश्रुतेः का गतिरित्यत्राऽऽह - दूरे गुणा स्तव तु सत्त्वरजस्तमांसि तेन त्रयी प्रथयति त्वयि निर्गुणत्वम् । नित्यं हरे निखिलसद्गुणसागरं हि 
त्वा मामनन्ति परमेश्वर मीश्वराणाम् ॥ ४९ ॥ 
दूरे इति । हे हरे सत्त्वरजस्तमांसि गुणास्तु तव दूरे, तै रस्पृष्ट इत्यर्थः । शुद्धसत्त्वमात्रगुणाकर इति यावत् । तेन हेतुना “सत्त्वादयो न सन्तीशे यत स्ते प्रकृते गुणाः" इत्युक्ते रिति भावः । तेन हेतुना त्रयी त्वयि निर्गुणत्वं 
34 

1 
प्रथयति प्रकाशयति । “निर्गुणं निरञ्जन" मित्यादिकेति भावः । ईश्वराणां परमेश्वरं त्वां “तमीश्वराणां परमं महेश्वरम्" इत्युक्तं त्वाम् । अनेनेश्वरस्यैव सगुणत्वं, परब्रह्मणस्तु निर्गुणत्व मित्युक्तिरपि निरस्तेति ज्ञेयम् । नित्यं निखिलानां सद्गुणानां सागर मामनन्ति । सागरत्वोक्ति र्गुणाना मपरिच्छिन्नत्वसूचनार्था । " यस्सर्वज्ञ स्सर्ववित्", "पराऽस्य शक्तिर्विविधैव श्रूयते स्वाभाविकी ज्ञानबलक्रिया च ", 
'सत्यकाम स्सत्यसङ्कल्पः” इत्यादिकाः श्रुतयो वदन्तीति भावः ॥ ४९ ॥ 
ज्ञानस्वरूपस्य भगवतः कथं ज्ञानगुणकत्वं उभयो रपि ज्ञानत्वाविशेषा गुणगुणि भावानुपपत्ते रित्याशङ्क्य दृष्टान्तमुखेन परिहरति - 
ज्ञानात्मनस्तव तदेव गुणं गृणन्ति 
तेजोमयस्य हि मणेर्गुण एव तेजः । 
तेनैव विश्व मपरोक्ष मुदीक्षसे त्वं 
रक्षात्वदीक्षणत एव यतोऽखिलस्य ॥ ५० ॥ 
ज्ञानेति । ज्ञान मेवाऽऽत्मा स्वरूपं यस्य तस्य तव तदेव ज्ञानमेव गुणं धर्मभूतं गृणन्ति वदन्ति, ब्रह्मविद इति शेषः । हि यस्मात्कारणात् तेजोमयस्य तोजोरूपस्य मणेः रत्नस्य; मणे रिति द्युमणिप्रभृतीनामपि उपलक्षणम्। तेजः प्रभा गुण एव । तेनैव ज्ञानेनैव विश्वं कृत्स्नं अपरोक्षं प्रत्यक्षं यथा तथा उदीक्षसे पश्यसि यतः कारणात् अखिलस्य सत्तामात्रयोगिनः सकलस्य जन्तोः रक्षात्वदीक्षणत एव, नाऽन्येभ्यो हेतुभ्य इति भावः । अतो विश्व मुदीक्षसे इति पूर्वेणान्वयः । यद्वा, यतः त्वदीक्षणतः यस्माद्भवदीक्षणा देव रक्षा इत्यन्वय स्सम्भवति । तेजसो द्रव्यत्वेऽपि आश्रयाश्रयिभावनैयत्यात् प्रभाप्रभावद्रूपेण यथा गुणगुणि भावः, तथा ज्ञानस्य द्रव्यत्वेऽपि स्वरूपभूतज्ञानस्य, धर्मभूतज्ञानस्य च नियताश्रया- श्रयिभावेन गुणगुणिभाव उपपन्नः इति भावः ।। ५० ।। 

35 
पूर्वं भगवत्स्वरूपनिरूपणप्रकरणे प्रतिपादित मानन्दस्य अपरिच्छिन्नत्व मेव गुण प्रकरणे विवृणोति - 
त्रय्युद्यता तव युवत्वमुखै र्गुणौघै- रानन्द मेधित मिया निति सन्नियन्तुम् । ते ये शतन्त्विति परम्परया प्रवृत्ता नैवैष वाङ्गनसगोचर इत्युदाह ॥ ५१ ॥ 
त्रयीति । तव एधितं प्रवृद्धम् आनन्दं युवत्वं यौवनं मुख मादिर्येषां तैः गुणौघैः गुणगणैः । “युवा स्यात्" इत्युपक्रमा दिति भावः । इयान् इयत्परिमाण इति सन्नियन्तुं परिच्छेत्तुं उद्यता उद्युक्ता त्रयी आनन्दवल्ली परम्परया पूर्वोक्ते ष्वपर्यवसाना दिति भावः । " ते ये शत" मिति प्रवृत्ता ते ये शतमिति प्रवृत्तियुक्ता सती एष तु ब्रह्मानन्द स्तु वाङ्मनसयोः गोचरः विषयः नैव न भवत्येवेति उदाह उच्चैर्वदति, सर्वजनसुप्रसिद्धं घोषं करोतीति भावः । युवा स्यात्साधु युवाध्यायकः आशिष्ठो द्रढिष्ठो बलिष्ठः, तस्येयं पृथिवी सर्वा वित्तस्य पूर्णा स्यात्, स एको मानुष आनन्दः । ते ये शतं मानुषा आनन्दाः” इत्यारभ्य "ते ये शतं प्रजापतेरानन्दाः, स एको ब्रह्मण आनन्दः" इत्युक्त्या तदनन्तरं “यतो वाचो निवर्तन्ते, अप्राप्य मनसा सह, आनन्दं ब्रह्मणो विद्वान्” इत्युपसंहारा दिति भावः ॥ ५१ ॥ 
उक्त मानन्दगुणस्य अवाङ्मनसगोचरत्वं स्थालीपुलाकन्यायात् भगवत स्सकलकल्याणगुणानामप्यपरिच्छिन्नत्वप्रदर्शनार्थ मित्याह - 
एवं तया चतुरया तव यौवनाद्या- स्सर्वे गुणा सह समस्तविभूतिभिश्च । 
प्रव्याहृता स्स्यु रवधीनवधीरयन्तो 
वाचा मगोचरमहामहिमान एव ॥ ५२ ॥ 
एवमिति । चतुरया गुणान्तराणां विभूतीनाञ्च अपरिच्छिन्नत्व 
36 

प्रतिपादनसमर्थया तया आनन्दवल्ल्या, एव मुक्तप्रकारेण तव यौवनाद्या स्सर्वे गुणाः यौवनसौन्दर्यादयो गुणाः ज्ञानादिस्वरूपगुणाश्चेत्यर्थः । समस्तविभूतिभिश्च सह, बहुवचनेन प्रधानपुरुषकाल शुद्धसत्त्वरूप- विभूतिभेदा गृह्यन्ते । समस्तशब्देन तत्तदवस्थान्तरभेदो गृह्यते । मानुषानन्दनिरूपणे “युवा स्यात्साधु युवाऽध्यायकः" इत्यादिना यौवन ज्ञानादीनां गृहीतत्वात् पृथिवीति विभूति ग्रहणाच्च भगवदानन्द- निरूपणेऽपि यौवनादीनां तात्पर्यविषयत्वं गम्यते इति भावः । अवधीन् परिच्छेदान् अवधीरयन्तो निरस्यन्त स्सन्तः वाचा मगोचरः महान्महिमा येषान्ते तथोक्ताः प्रव्याहृताः स्युः । वाचामिति मनसोऽप्युपलक्षणम् ॥ ५२ ॥ 
इदानीं सङ्कल्परूपस्य भगवज्ज्ञानविशेषस्याऽपरिच्छिन्नमहिमत्व 
माह- 
संवर्तवर्ति निखिलं निरभिज्ञमज्ञं 
चित्रे च कर्मणि यथार्हमहो नियच्छन् । सद्य: क्रिमिद्रुहिणभेद मभेद मेत- 
दाविश्वकर्थ सकृदीक्षणदीक्षणेन ॥ ५३ ॥ 
संवर्तेति । कारणवाक्येषु सर्वेषु अप्ययपूर्विका सृष्टिः प्रतिपाद्यते 'सदेव सोम्येदमग्र आसीत्, ब्रह्म वा इद मेक मेवाऽग्र आसीत्, आत्मा वा इदमेक एवाऽग्र आसीत्" इत्यादिषु, मनुस्मृतौ च " आसीदिदं तमोभूतम्" इत्युपक्रम्य तद्वदेवाह । संवर्ते प्रलये वर्तते इति तथोक्तम्, अभेदं विभागानार्हं सूक्ष्मदशापन्नं, निरभिज्ञं अभिज्ञा अनुभवरूपं ज्ञानं तद्रहितम्, अज्ञं प्रत्यभिज्ञारूपज्ञानरहितं निखिलं, एतज्जन्तुजात मिति शेषः । कर्मणि चित्रे च तत्तत्कर्मणि विचित्रे सत्यपि, सकृदीक्षणरूपेण दीक्षणेन दीक्षया “ तदैक्षत बहु स्याम्” इति सङ्कल्पेनेत्यर्थः । यथार्हं तत्तत्कर्मानुगुणं नियच्छन् नियमयन् सन् सद्यः क्रिमिः कीटः द्रुहिण श्चतुर्मुखः क्रिमि मारभ्य 
/ 

37 
द्रुहिणपर्यन्तं भेदो यस्य स तथोक्तं, अभेदं पक्षपातशून्यं वैषम्यनैर्घृण्यशून्य मिति यावत् आविश्चकर्थ आविर्भूतं कृतवानसि । अत स्तव सङ्कल्पो महाप्रभाव इति भावः ॥ ५३ ॥ 
इदानीं सङ्कल्पेन सह शक्त्याः प्रभाव मनुसन्धत्ते - 
अस्तं य दुध दुपचाय्यपचायिचैव - 
दुद्य 
मीशं दरिद्र मथ जङ्गममप्यनिङ्गम् । 
विश्वं विचित्र मविलक्षणवीक्षणेन 
विक्षोभय स्वनवधि र्बत शक्ति रैशी ॥ ५४ ॥ 
अस्त मिति । हे ईश अस्तं विनाशं यत् प्राप्नुवत्, उद्यत् उदयं प्राप्नुवत् । उत्पूर्वा दिग् गता वितिधातोः शत्रन्तं पदम् । उपचायि वर्धिष्णु, अपचायि क्षयिष्णु, ईश माढ्यं, दरिद्रं सम्पद्रहितं, जङ्गमं सञ्चरिष्णु, अनिङ्गं स्थावरम् इङ्गं न भवतीति अनिङ्गम्, विचित्रं उक्तप्रकारेणेति भावः । विश्वं कृत्स्नम्, अविलक्षण वीक्षणेन एकरूपसङ्कल्पेन, सकृत्सङ्कल्पेनेत्यर्थः । विक्षोभयसि विशेषेण क्षोभयुक्तं विकारयुक्तं करोषि सृष्ट्यनुगुण विकारयुक्तं करोषीत्यर्थः । ऐशी ईश्वरत्वप्रयुक्ता शक्तिः अघटितघटनासामर्थ्यं अनवधिः अपरिच्छिना । बते त्याश्चर्ये ॥ ५४ ॥ 
सम्प्रति स्वातन्त्र्यस्य निरङ्कुशत्व माह - 
रूपप्रकारपरिणामकृतव्यवस्थं 
विश्वं विपर्यसितु मन्य दसच्च कर्तुम् । 
क्षाम्यन् स्वभावनियमं किमुदीक्षसे त्वं स्वातन्त्र्य मैश्वर मपर्यनुयोज्य माहुः ॥ ५५ ॥ 
1 
रूपेति। रूपस्य स्वरूपस्य, प्रकारस्य स्वभावस्य च परिणामेन कृता व्यवस्था मर्यादा यस्य तत्तथोक्तम् । अचिद्द्रव्यस्य स्वरूपान्यथाभावरूपः परिणामः, चेतनस्य स्वभावान्यथाभावरूपः परिणाम इति विभागो द्रष्टव्यः । 
38 

विश्वं चेतनाचेतनात्मकं कृत्स्नं जग द्विपर्यसितुं विपर्यस्तं कर्तुं प्रलीनं कर्तुं, असत् “असद्वा इद मग्र आसीत् " इति विभागानर्हसूक्ष्मदशापन्नतया असत्कल्प मित्यर्थः । अन्यच्च कर्तुं सत्तायुक्तं कर्तुं स्रष्टुमित्यर्थः । क्षाम्यन् शक्तः त्वं स्वभावनियमं तत्तत्कर्मफलस्वभावनैयत्यं, उदीक्षसे कटाक्षयसि किम्, “एककालिकसर्गस्य एककालिकप्रलयस्य च तत्तत्कर्माय- त्तत्वाभावा दिति भावः । अतः ऐश्वरं स्वातन्त्र्यं अपर्यनुयोज्यं पर्यनुयोगस्य प्रश्नस्य अनर्हम् आहुः, वेदान्तविद इति शेषः । पूर्वकर्मानुगुणदेवादिशरीर- प्रदाने सत्यपि सृष्टिप्रलययो यौगपद्यं निरङ्कुश स्वातन्त्र्यकार्यमिति भावः । यद्वा- विपर्यसितं अन्यत्कर्तुं क्षाम्यन् तादृशस्वतन्त्र स्त्वं स्वभावनियमं चेतना- चेतनयोः स्वभावनियमं अचेतनानां भूतानाञ्च परस्परस्वभावनियमं किं किमर्थं उदीक्षसे आलोचयसि । एकदैव सकृत्सृष्टिसंहारकरणे स्वतन्त्रस्य तव स्वभावनियमावलोकनमपि स्वातन्त्र्यभेद एवेति भावः ॥ ५५ ॥ 
इदानीं पराभिभवनसामर्थ्यरूपं तेजः आह- 
संवर्तसंम्भृतकरस्य सहस्ररश्मे- रुस्रं तमिस्रय दजस्रविहारि हारि । नित्यानुकूल मनुकूलनृणां परेषा - मुद्वेजनञ्च तव तेज उदाहरन्ति ॥ ५६ ॥ 
संवर्तेति । संवर्ते प्रलये सम्भृताः सम्पूर्णाः कराः किरणाः यस्य तस्य सहस्ररश्मेः उस्रं किरणम् “किरणोस्रमयूखे” त्यमरः । तमिस्रयत्, तमिस्रमन्धकारं कुर्वत्, तिरस्कारकृदिति भावः । अजस्रं विहारि विहारयुक्तं नित्यासङ्कुचित मित्यर्थः । हारि मनोहारि, परेषां शत्रूणा मुद्वेजनञ्च उद्वेगकरं भयङ्कर मित्यर्थः । तव तेजः अनुकूलाश्च ते नरश्च अनुकूलनरः, भक्तानामित्यर्थः । नित्यानुकूलं निरन्तरभोग्यम् उदाहरन्ति । “एकस्यैव तेजसः परेषा मुद्वेगकरत्वं अनुकूलानां भोग्यत्वं च अत्याश्चर्यावह” मिति 
भावः ॥ ५६ ॥ 
। 
तेषां 

औदार्य माह - 
नैव ह्यवाप्य मनवाप्त मिहास्ति यस्य 
सत्ताऽपि तस्य तववीक्षणतः प्रजानाम् । सम्पत्तु किं पुनरतो न वदान्य मन्य - 
म्मन्ये त्वमेव खलु मन्दिर मिन्दिरायाः ॥ ५७ ॥ 
39 
39 
नैवेति । यस्य तव इह विभूतिद्वयेऽपि अनवाप्तं अलब्धं अवाप्यं इतः परं लभ्यं वस्तु नैवाऽस्ति हि, अवाप्तसमस्तकामत्वा दिति भावः । तस्य तव वीक्षणतः प्रजानां ब्रह्मादिस्तम्बपर्यन्तानां चेतनानां सत्ता उत्पत्तिरपि भवति । सत्तेति स्थितिप्रवृत्त्योरप्युपलक्षम्। त्व मेव खलु इन्दिरायाः श्रियः मन्दिर मावासस्थानम् । सम्पत्तु लक्ष्मीकटाक्षायत्तभोग्य भूतवस्तुसमृद्धिस्तु किं पुनः, अस्तीति किमु वक्तव्यम् इति हेतोः अन्यं वदान्यं दातारं न मन्ये न चिन्तयामि । अवाप्तसमस्तकामस्य ब्रह्मादिसत्तास्थिति प्रवृत्तिहेतुभूत सङ्कल्पलवस्य श्रियःपते स्तवौदार्यं सर्वातिशायीति भावः ॥ ५७ ॥ 
अनन्तरं कृपा मनुसन्धत्ते - 
पापै रनादिभवसम्भववासनोत्थै 
दुःखेषु यः खलु मिमङ्गति हन्तजन्तुः । तं केवलं नु कृपयैव समुद्धरिष्यं - 
स्तद्दुष्कृतस्य ननु निष्कृति मात्थ शास्त्रैः ॥ ५८ ॥ 
| 
पापै रिति । अनादि र्यो भव स्संसारः तत्र सम्भवः जन्म तेन या वासना तज्जन्यस्संस्कारविशेषः तया उत्थै र्जनितैः पापैः जन्तुः जीवः दुःखेषु तत्तत्पापफलभूतनरकादिव्यसनेषु मिमङ्गति मङ्क्तु मिच्छति हन्त खलु इदं आश्चर्यं किल, स्वय मेव स्वानर्थावहाकृत्यकरणा दितिभावः । तं जन्तुं केवलं कृपयैव निर्हेतुककृपयैव समुद्धरिव्यन् समुद्धृतं करिष्यन् किल शास्त्रैः मन्वादिभिः, यद्वा गीतादिभिः तद्दुष्कृतस्य निष्कृतिं प्रायश्चित्तं 
40 

आत्थ ब्रवीषि ननु । अत्र कृपा स्वार्थनिरपेक्षता, परदुःखासहिष्णुता च द्विधेति सूचिता । अत स्त्वदीयकृपावैभवमपरिच्छिन्न मिति भावः ॥ ५८ ॥ 
उक्तमर्थं विवृणोति - 
शास्त्रै रनादिनिधनैः स्मृतिभि स्त्वदीय- दिव्यावतारचरितै श्शुभया च दृष्ट्या । निः श्रेयसं य दुपकल्पयसि प्रजानां 
सा त्वत्कृपाजलधितल्लजवल्गितश्रीः ॥ ५९ ॥ शास्त्रैरिति । अनादिनिधनैः उत्पत्तिविनाशरहितैः शास्त्रैः श्रुतिभिरित्यर्थः; शासनाच्छास्त्र मिति हि व्युत्पत्तिः । स्मृतिभि रित्युपलक्षणम्, स्मृतीतिहासपुराणानां वेदोपबृंहणत्वाविशेषात् । त्वदीयानां दिव्यावताराणां चरितै रनुष्ठानैः, अवताराणां धर्मसंस्थापनार्थत्वा दिति भावः । शुभया श्रेयो हेतुभूतया, स्वयं शोभनया च दृष्ट्या कटाक्षेण च, “ जायमानं हि पुरुषं यं पश्ये न्मधुसूदनः । सात्त्विक स्सतु विज्ञेय स्स वै मोक्षार्थचिन्तकः” । इत्युक्ते रिति भावः । प्रजानां निःश्रेयसं मोक्षं उपकल्पयसि, इति यत् सा त्वत्कृपैव जलधितल्लजः समुद्रश्रेष्ठः क्षीरसमुद्रः तस्य यद्वल्गितं वल्गनं कल्लोलः, तस्य श्रीः सम्पत् अतिशयः । सेति स्त्रीलिङ्गनिर्देशः “शैत्यं हि यत्सा प्रकृति र्जलस्य” इतिवत् विधेयापेक्षया । भवदीय दयातरङ्गोल्लासकार्यं निश्श्रेयस प्रदान मिति भावः ।। ५९ ॥ 
क्वचिद्भाग्यविहीनेषु कृपासङ्कोच मनुसन्धत्ते - 
है हन्त जन्तुषु निरन्तरसन्ततात्मा पाप्मा हि नाम वद कोsय मचिन्त्यशक्तिः । यस्त्वत्कृपाजलधिम प्यतिवेलखेल- 
मुल्लङ्घय त्यकृतभासुर भागधेयान् ॥ ६० ॥ 
1 
है हन्तेति । जन्तुषु निरन्तरं सर्वकालेऽपि सम्यक् ततः विस्तृतः आत्मा स्वरूपं यस्य स तथोक्तः अचिन्त्या अस्मदादिभिः चिन्तयितुमशक्या 

41 
शक्ति र्यस्य सः अयं पाप्मा पापं को नाम कीदृशस्वरूपः कीदृशशक्तियुक्तो वा वद । है हन्त ! अत्याश्चर्यावहतया भवताऽप्यनिर्वचनीय इति भावः । हि यस्मात्कारणात् यः पाप्मा, अकृत मननुष्ठितं भासुर मुज्ज्वलं भागधेयं भाग्यं भागधेयमूलकारणं शरणवरणादिकं यैस्तान् पुरुषान् अतिक्रान्ता वेला अवधि र्यया सा खेला लीला यस्य तं तथोक्तम् उद्वेलकल्लोल मिति यावत् त्वत्कृपाजलधि मपि उल्लङ्घयति उल्लङ्घिता नतिक्रान्तान्करोति । णिजन्तत्वात् द्विकर्मत्वं त्वत्कृपाया अलक्ष्यतां करोतीति भावः ॥ ६० ॥ 
इदानीं दयाया अप्युन्मेषकरीं अपराधसहिष्णुतारूपां वात्सल्यहेतुं क्षान्ति मनुसन्धत्ते - 
यद्ब्रह्मकल्पनियुतानुभवेऽप्यनाश्यं 
त त्किल्बिषं सृजति जन्तु रिह क्षणार्धे । एवं सदा सकलजन्मसु सापराधं 
क्षाम्य स्यहो तदभिसन्धिविराममात्रात् ॥ ६१ ॥ 
यदिति । यत् किल्बिषं ब्रह्मकल्पानां नियुतेन अनुभवेऽप्यनाश्यं नाशयितु मशक्यं तत् किल्बिषं कर्म इह जगति जन्तुः क्षणार्धे अर्धक्षणे सृजति करोति, ब्रह्महत्यादिक मिति भावः । एव मुक्तप्रकारेण सदा सकलजन्मसु देवतिर्यगादि सर्वजन्मसु सापराधं जन्तुं, तस्मिन् पापे अभिसन्धिस्सङ्कल्पः तस्य विरामः उपरतिः तन्मात्रात् इतःपर मपि पापं न कुर्याम् इति सङ्कल्पेन । प्रवृत्त्यभावमात्रादेवेत्यर्थः । क्षाम्यसि क्षमाविषयं करोषि अपराधस्य क्षमाविषयत्वे, तद्विशिष्टोऽपि क्षमाविषयो भवति । अहो ! आश्चर्यम् ! भवदीया क्षान्ति रत्याश्चर्यकरीति भावः ॥ ६१ ॥ 
पूर्वोक्तार्थानुवादेन क्षान्तिकार्यं वात्सल्य मनुसन्धत्ते - 
क्षान्ति स्तवेयमियती महती कथनु मुह्ये दहो त्वयि कृताञ्जलिपञ्जरेषु । 
42 
इत्थं स्वतो निखिलजन्तुषु निर्विशेषं 
वात्सल्य मुत्सुकजनेषु कथं गुण स्ते ॥ ६२ ॥ 

क्षान्ति रिति। इयती महती पूर्वोक्तेदृशमाहात्म्यवती तव क्षान्तिः त्वयि विषये कृतः अञ्जलि रेव पञ्जरः कवचः यै स्तेषु । अञ्जलेः कवचत्वनिरूपणं स्वदोषापनोदनहेतुत्वा दिति मन्तव्यम् । कथं मुह्येत् मोहं प्राप्नुयात् ? अहो ! अभिसन्धिविराममात्रतृप्ता क्षान्तिः अञ्जलिलाभे सत्यपि कथं वा विस्मरे दिति भावः । एवं क्षान्तिप्रकारेण निखिलजन्तुषु अश्रितानाश्रितविभागशून्येष्विति भावः । निर्विशेषं पक्षपातरहितं ते वात्सल्यं उत्सुकजनेषु त्वयि प्रीतिमत्सु कथं गुणः ? सर्वसाधारणस्य वात्सल्यस्य भक्तिमत्सु गुणत्वं कथं वा इत्यर्थः । अनुत्सुकविषयं हि वात्सल्य मत्यन्तातिशयावह मिति भावः ॥ ६२ ॥ पुनरपि वात्सल्यातिशय मेवानुसन्धते - 
विश्वं धियैव विरचय्य निचाय्य भूय - स्सञ्जह्रुष स्सति समाश्रितवत्सलत्वे । आजग्मुष स्तव गजोत्तमबृंहितेन 
पादं पराममृशुषोऽपि च का मनीषा ॥ ६३ ॥ 
विश्व मिति। धियैव सङ्कल्परूपज्ञानेनैव विश्वं विरचय्य सृष्ट्वा, निचाय्य अभिवर्ध्य पालयित्वा, सञ्जहृषः संहरतः सम्पूर्वाद्धरतेः क्वसु प्रत्यये कृते रूपम् । एव मन्यत्राऽपि । सञ्जहिवा निति प्रथमा । समाश्रितवत्सलत्वे सति समाश्रितविषये वात्सल्ये समुद्भूते सतीत्यर्थः । गजोत्तमस्य ग्राहगृहीतपादस्य गजेन्द्रस्य बृंहितेन गर्जितेन आजग्मुषः आगतवतः सरस्तीर मिति शेषः पादं गजेन्द्रपादं पराममृशुषः परामृष्टवतः, इदमपि त्वत्सङ्कल्पेनैव कर्तुं शक्यं, अथाऽप्येवमाचरत इति भावः । का मनीषा का बुद्धिः कीदृश स्सङ्कल्पइत्यर्थः । आश्रितवात्सल्यप्रयुक्तव्यामोहेन सङ्कल्पोऽभिभूत इति भावः ॥ ६३ ॥ 
1
तिर्यग्जातिसम्भूते गजेन्द्रे कथ मेतादृशव्यामोह इत्यत्राऽऽह - 
यः कश्चिदेव यदि किञ्चन हन्तजन्तु - भव्यो भजेत भगवन्त मनन्यचेताः । तं सोऽय मीदृश इया निति वाऽप्यजानन् है वैनतेयसममप्युररी करोषि ॥ ६४ ॥ 
43 
य इति । भव्यः यः कश्चिदेव जन्तुः जात्यादिभि र्निकृष्ट एवाऽपि त्वदीयचरणसमाश्रयणानुगुणशुभस्वभावविशिष्टः प्राणीत्यर्थः । भगवन्तं तदीयसमीचीनाचारादिनिरपेक्षक्षमादि गुणवन्तं त्वां अनन्यचेताः अन्यस्मिन् उपायोपेयवस्तुनि न विद्यते चेतो यस्य सः तथोक्त सन् किञ्चन भजेत यदि अल्पं समाश्रये द्यदि भजनानुकूला द्वेषादिमात्रं कुर्या द्यदीति भावः । तं सोऽयं एतज्जातीयोऽयं ईदृशः एतादृशाचारः इयान् एतादृशगुणपूर्तियुक्त इति वाऽप्यजानन् दोषानादरहेतुस्नेहविशेषो वात्सल्य मिति निर्वचनात् वैनतेयेन समं सदृशं यथा तथा, तस्यैव कटाक्षपात्रभूतत्वादिति भावः। उररीकरोषि अङ्गीकरोषि । है इति विस्मये, प्रसिद्धौ वा । हन्तेति हर्षे । ईदृश भगवद्वात्सल्यानुसन्धान मनुष्ठितसाङ्गोपाङ्गाना माश्रितानां हर्षावह मिति भावः । “अपि चे त्सदुराचारो भजते मा मनन्यभाक् । साधु रेव समन्तव्य स्सम्यग्व्यवसितो हि सः” इति श्लोकोऽत्रानुसन्धेयः ॥ ६४ ॥ 
इदानीं महतो मन्दै सह नीरन्ध्रेण संश्लेष इति निरुक्तं सौशील्य 
मनुसन्धत्ते - 
त्वत्साम्य मेव भजता मभिवाञ्छसि त्वं तत्सात्कृतै र्विभवरूपगुणैस्त्वदीयैः । 
मुक्तिं ततो हि परमं तव साम्य माहु 

स्त्वद्दास्य मेव विदुषां परमं मतं तत् ।। ६५ ।। 
44 

त्वदिति । भजतां पुंसां तत्सात्कृतैः तदायत्तीकृतैः त्वदीयैः विभवरूपगुणैः विभवः, रूपं विग्रहः, गुणाः ज्ञानशक्त्यादयः, तैरुपलक्षित स्त्वं भक्तपराधीनत्वात् भवगत इति भावः । त्वत्साम्यं त्वया समानज्ञानादि धर्मवत्त्वं अभिवाञ्छसि उत्पादयितु मिति शेषः । ततो हेतो र्हि तव परमं साम्यं मुक्तिमाहुः । “निरञ्जनः परमं साम्य मुपैति ", " मम साधर्म्य मागताः इत्याद्याः श्रुतिस्मृतयः इति भावः । विदुषां भगवदनन्यार्हशेषत्वरूप स्वात्मयाथात्म्यज्ञानवतां तादृशशेषत्वानुरूपतया प्रसिद्धं त्वद्दास्यं त्वदीयकैङ्कर्य मेव परमं उत्कृष्टं मतम् । नीरन्ध्रेण संश्लेषो नाम परमसाम्य मिति भावः ॥ ६५ ॥ 
तदेव सौशील्यं कारणान्तरेणानुसन्धत्ते 
77 

तद्वै तथाऽस्तु, कतमोऽय महो स्वभावो 
यावान्यथाविधगुणो भजते भवन्तम् । 
तावांस्तथाविधगुण स्तदधीनवृत्ति - 
स्संश्लिष्यसि त्व मिह तेन समानधर्मा ॥ ६६ ॥ 
तत् 
तदिति । श्रीभाष्ये “तत्क्रतुश्च” इति सूत्रस्य विषयवाक्यतया 'यथा क्रतु रस्मिन् लोके पुरुषो भवति तथा इतः प्रेत्य भवति” इति श्रुति मुपादाय यांदृशस्वरूपरूपगुणादिविशिष्टतया चेतनो भगवन्त मुपास्ते, तादृश- स्वरूपादिविशिष्ट मेव भगवन्तं प्राप्नोतीति तात्पर्यार्थः प्रतिपादितः । स एवाऽर्थः प्रतिपाद्यतेऽनेनश्लोकेन । तद्वै तथाऽस्तु, पूर्वोक्तं सौशील्यं हि तथा भवतु । यावान् यादृशपरिमाणज्ञानादियुक्तः पुरुषः यथाविधगुणः स्वकीयरुच्यनुगुण मुपास्यतया परिगृहीतयादृशप्रकारगुणविशिष्टः सर्व विद्यासाधारणानन्दादिगुणो वा तत्तद्विद्यामात्रप्रतिपादित सन्मात्रत्वादिगुणो वा यस्य स तथोक्त स्सन्, यं गुणं यादृशप्रकारविशिष्ट मुपास्यतयाऽङ्गीकुर्वन् सन् इत्यर्थः । भवन्तं भजते । इह पूर्वोक्तमुक्तिविषये, तावान् तज्ज्ञानाद्यनुगुणविषयस्वस्वरूपः, तथाविधगुणः तदुपासितगुण- 
" 

45 
मात्राविष्कार युक्तः अतएव तदधीना उपासकाधीना वृत्तिर्यस्य स तथोक्तः त्वं तेन समानधर्मा सन् संश्लिष्यसि संश्लेषं सङ्गतिं प्राप्नोषि । निरङ्कुशस्वतन्त्रस्य तव प्रकारान्तरेणाऽपि उपासनफलसंश्लेषप्रदाने शक्येऽपि यथोपासनमेव संश्लेषरूपः अयं स्वभावः कतमः कीदृश: ? अवाङ्मनसगोचरः इत्यर्थः । अहो आश्चर्ये ॥ ६६ ॥ 
इदानीं स्वकीयरुचिविषयफलं प्रार्थयते 
नीलाञ्जनाद्रिनिभ मुन्नसमायताक्ष- 
माजानुजैत्रभुज मायतकर्णपाशम् । श्रीवत्सलक्षण मुदारगभीरनाभिं 
पश्येम देव शरद श्शत मीदृशं त्वाम् ॥ ६७ ॥ 
नीलाञ्जनेति । हे देव, “दिवु क्रीडाविजिगीषाव्यवहारद्युति स्तुतिमोदमद स्वप्नकान्तिगतिषु ” इति धातूक्तसकलगुणविशिष्ट, अनेन श्रीवैकुण्ठनाथ इति सम्बुद्धि स्सिद्धा । नीलाञ्जनमयेन अद्रिणा निर्भ सदृशं, वर्णान्तरमुक्तत्वेऽपि नेत्रदोषापहसर्वद्रव्यस्याऽपि अञ्जनत्वेन नीलाञ्जन मिति विशिष्यते; श्रीवैकुण्ठनाथः कालमेघश्याम इति प्रसिद्धिः । उन्नता नासा यस्य तं उन्नसम् । 'पद्दनोमास्हृत्' इत्यादिना नासिकाया नसादेशः । आयते अक्षिणी यस्य तम् । आजानवः जानुपर्यन्ता: जैत्राः जयशीला भुजा यस्य तम् । आयतौ कर्णपाशौ यस्य तम् । श्रीवत्सो लक्षणं यस्य तम्, श्रीवत्सस्य असाधारणत्वा दिति भावः । उदारा ऊर्जिता गभीरा महती र्यस्य तम् ! ईदृशम् एतादृशदिव्यमङ्गलविग्रहविशिष्टं त्वां शरदः शतं संवत्सरान् पश्येम "कालाध्वनो रत्यन्तसंयोगे" इत्यनेन द्वितीया । "सदा पश्यन्ति सूरय इतिवत् निरन्तरदर्शनविषयं कुर्यामेत्यर्थः । अनेन भगवत्स्वरूपानुभवाद विग्रहानुभव एव साधीया निति भावः ॥ ६७ ॥ 
अम्भोरुहाक्ष मरविन्दनिभाङ्घ्रियुग्म - 
माताम्रतामरसरम्यकराग्रकान्ति । 
46 
भृङ्गालकं भ्रमरविभ्रमकायकान्ति 

पीताम्बरं वपु रद स्तु वयं स्तवाम ॥ ६८ ॥ 
अम्भोरुहेति । वयन्तु स्वरूप गुणानुभवनिष्ठेभ्यो व्यावृत्ता वय मिति भावः । अम्भोरुहवत् पुण्डरीकवत् अक्षिणी यस्य तत् अरविन्देन निभं सदृशं अङ्घ्रियुग्मं यस्य तत् । आताम्र तामरस मिव रक्तोत्पल मिव रम्या मनोज्ञा कराग्रस्य कान्ति र्यस्य तत् । भृङ्ग इव अलका यस्य तत्, नीलालक मित्यर्थः । भ्रमरस्य विभ्रमः विलासः स इव विभ्रमो यस्या स्सा कायकान्ति र्यस्य तत् तथोक्तम् । कायशब्देन विग्रहैकदेशो लक्ष्यते । पीताम्बरम् अदः पूर्वोक्तं वपुः स्तवाम स्तुतिविषयं करवाम । ष्टुञ् स्तुतौ इति धातोः लोडुत्तमपुरुषबहुवचनम्। “वपु रद स्तव संस्तवाम” इति पाठे, संस्तवाम परिचिनुयाम इत्यर्थः । “संस्तवः स्यात्परिचयः” इत्यमरः ॥ ६८ ॥ 
भ्रूविभ्रमेण मृदुशीतविलोकितेन 
मन्दस्मितेन मधुराक्षरया च वाचा । प्रेमप्रकर्षपिशुनेन विकासिना च 
सम्भावयिष्यसि कदा मुखपङ्कजेन ॥ ६९ ॥ 
भ्रूविभ्रमेति । अत्र पूर्वार्धोक्तानि भ्रूविभ्रमेणेत्यादीनि स्वतन्त्राणि वा । भ्रुवोर्विभ्रमो विलासो यस्मिंस्तेन, मृदु सौम्यं शीतं दयार्द्रञ्च विलोकितं यस्मिं स्तेन, मन्दं अत्यल्पं स्मितं यस्मिं स्तेन, प्रेम्णः वात्सल्यस्य प्रकर्षस्य अतिशयस्य पिशुनेन सूचकेन अतएव विकासिना च मुखपङ्कजेन मधुराण्यक्षराणि यस्यां तया वाचा च कदा मां सम्भावयिष्यसि सम्भावितं सत्कृतं करिष्यसि, तादृशी दशा मेकदा भूया दिति भावः ॥ ६९ ॥ 
वज्राङ्कुशध्वज सरोरुहशङ्खचक्र- मत्सीसुधाकलशकल्पककल्पिताङ्कम् । त्वत्पादपद्मयुगलं विगलत्प्रभाभि - 
भूयोऽभिषेक्ष्यति कदा नु शिरो मदीयम् ॥ ७० ॥ 

47 
वज्रेति । वज्रः वज्रायुधम् । मत्सी मत्स्यस्य स्त्रीति योपधा च्छब्दात् ङीष्प्रतिषेधे सत्यापि, “ योपधप्रतिषेधे हयगवयमुकयमनुष्यमत्स्याना मप्रतिषेध इति ङीष् । “सूर्यतिष्ये" त्यादिना यकारलोपः । सुधाकलशं अमृतकलशः कल्पकः सुरतरुः रेखारूपै र्वज्रादिभिः कल्पितः रचितः अङ्कः लक्षणं यस्य तत् त्वत्पादपद्मयुगलं भूयः बहुशः विगलन्तीभिः प्रभाभिः मदीयं शिरः कदानु अभिषेक्ष्यति अभिषिक्तं करिष्यति । सपदि त्वत्पादारविन्दमूलं प्रापयेत्यर्थः ॥ ७० ॥ 
। 
अप्राकृत सौकुमार्यादियुक्तस्य मदीयचरणस्य कथं तवोत्तमाङ्गनिक्षेप इति भगवदभिप्राय माशङ्क्य साधारण मसाधारणञ्च दृष्टान्तद्वयं वदन् स्वस्याऽप्यभिलाष माविष्करोति - 
त्रैविक्रमक्रमकृताक्रमणत्रिलोक- मुत्तंसमुत्तममनुत्तमभक्तिभाजाम् । नित्यं धनं मम कदा हि मदुत्तमाङ्ग मङ्गीकरिष्यति चिरं तव पादपद्मम् ॥ ७१ ॥ 
त्रैविक्रमेति । मदुत्तमाङ्गं त्रैविक्रमे त्रिविक्रमसम्बन्धिनि क्रमे पदविन्यासे कृताक्रमणं आक्रान्तं त्रिलोकं येनेति तथोक्तम् । अनुत्तमां सर्वोत्तरां भक्तिं भजन्ते इति तथोक्तानां उत्तमं श्लाघ्यं उत्तंसं शिरोभूषणं मम नित्यं धनं निरन्तरस्पृहणीयं तव पादपद्मं कदा हि कदा वा चिरं अङ्गीकरिष्यति यावदात्मभाविस्वनिक्षेपरूपाङ्गीकारविषयं करिष्यतीत्यर्थ ॥ ७१ ॥ 
उन्निद्रपत्रशतपत्रसगोत्र मर्न्त - 
र्लेखारविन्द मभिनन्दनमिन्द्रियाणाम् । 
मन्मूर्ध्नि हन्त करपल्लवतल्लजं ते 
कुर्वन्कदा कृतमनोरथयिष्यसे माम् ।। ७२ ।। 
उन्निद्रेति । उन्निद्राणि विकसितानि पत्राणि यस्य तस्य शतपत्रस्य 
48 

सगोत्रं समानकुलं सदृश मित्यर्थः । अन्तः अन्तः प्रदेशे लेखारूप मरविन्दं यस्य तम्, इन्द्रियाणा मभिनन्दन मानन्दावहं मार्दवौज्ज्वल्य सौगन्ध्यादीना मनेकेन्द्रियानुभाव्यगुणानां सत्त्वा दिन्द्रियाणा मिति बहुवचनम् । ते तव कर एव पल्लवतल्लजः किसलयश्रेष्ठः तं मन्मूर्ध्नि कुर्वन् सन् कदा मां कृतमनोरथयिष्यसे कृतार्थयिष्यसे ।। ७२ ।। 
आङ्गी निसर्गनियता त्वयि हन्त कान्ति- र्नित्यं तवाल मियमेव तथाऽपि चान्या । वैभूषणी भवति कान्ति रलन्तरां सा 
है पुष्कलैव निखिलाऽपि भवद्विभूतिः ॥ ७३ ॥ 
आङ्गीति । त्वयि आङ्गी अङ्गेषु भवा कान्तिः निसर्गेण स्वभावेन 
1 
नियता सम्बद्धा स्वाभाविकी, भवतीति शेषः । इयमेव नित्यं तव अलं त्वदीयभोग्यतायै पर्याप्तेत्यर्थः । हन्त ! हर्षे । तथाऽपि अस्या एव पर्याप्तत्वेऽपि अथ अन्या सा प्रसिद्धा वैभूषणी विभूषणसम्बन्धिनी कान्तिः अलन्तरां भवति, सुतरां भोग्यतायै पर्याप्तेत्यर्थः । निखिलाऽपि भवद्विभूतिः, भवद्विभूतिभूतं सर्वमपीत्यर्थः, पुष्कलैव पूर्णैव । है ! आश्चर्ये । एकैकस्यैव यावदात्मभाविनित्यमुक्तभोगाय पर्याप्तत्वा दिति भावः ।। ७३ ।। 
सम्प्रति विभूषणकान्त्यनुभव मेव प्रार्थयते - श्रीवत्स कौस्तुभकिरीटललाटिकाभिः केयूरहारकटकोत्तमकर्णिकाभिः 
उद्दाम दाम मणि नूपुरनीविबन्धै- 
र्भान्तं भवन्त मनिमेष मुदीक्षिषीय ॥ ७४ ॥ 
श्रीवत्सेति । श्रीवत्सस्य दिव्यविग्रहालङ्कारत्वाद्भूषणकोटौ परिगणनम् । ललाटिका ललाटालङ्कार ललन्तिकादिः, श्रीवत्सादिभिः । कर्णिका कर्णभूषणम् उत्तमेति तद्विशेषणम् केयूरादिभिः उद्गताः दाम्नः उद्दद्यमानः 

49 
अप्रतिहतशोभा इति यावत्, ते च ते, दाम च दाम वनमाला, मणिनूपुरो रत्नमञ्जीरः, नीविबन्धः पट्टबन्धश्च | 'पट्टबन्धैः' इत्येवपाठे पट्टबन्धः उदरबन्धः, तै र्भान्तं प्रकाशमानं भवन्तम्, न विद्यते निमेषो यस्मिन्कर्मणि तद्यथा तथा, उदीक्षिषीय; उत्पूर्वादीक्षते र्धातो रात्मनेपदाशिषिलिङ् ॥ ७४ ॥ सम्प्रति भगवद्विग्रहावयवशोभा माभरणशोभाञ्चानुभवितुं प्रार्थयते- 
ऐन्दीवरी क्वचिदपि क्वचनाऽऽरविन्दी चान्द्रातपी क्वचन च क्वचनाऽथ हैमी । कान्ति स्तवोढपरभागपरस्पर श्रीः 
पार्येत पारणयितुं किमु चक्षुषो में ।। ७५ ।। 
ऐन्दीवरीति । क्वचनाऽथेत्यत्र क्वचन अथ इति पदच्छेदः । क्वचिदपि ऐन्दीवरी इन्दीवर सम्बन्धिनी, विग्रहकनीनिकादा विति भावः । क्वचन आरविन्दी अरविन्दसम्बन्धिनी, वदनकरतलचरणतलादा विति भावः । क्वचन चान्द्रातपी चन्द्रिकासम्बन्धिनी, मन्दहासमुक्ताहारादा विति भावः । क्वचन हैमी कोस्तुभपीताम्बरादा विति भावः । एवं ऊढः धृतः परभागः वर्णान्तर सान्निध्यलब्धवर्णोत्कर्षो यया तादृशी परस्परस्य श्रीः शोभा यस्या स्सा तथोक्ता, तव कान्तिः मे चक्षुषोः पारणयितुं तृप्तिं कर्तुं मित्यर्थः । पार्येत शक्नुयात् किमु, तादृशी दशा कदा मे भविष्यतीति भावः ॥ ७५ ॥ 
त्वां सेवितं जलजचक्रगदासिशाङ्गै - स्तार्क्ष्यण सैन्यपतिनाऽनुचरै स्तथाऽन्यैः । देव्या श्रिया सह वसन्त मनन्तभोगे 
भुञ्जीय साञ्जलि रसङ्कचिताक्षिपक्ष्मा ॥ ७६ ॥ 
त्वामिति । जलजः शङ्खः । “अब्जौ शङ्ख शशाङ्कौ च' इत्यमरः । पाञ्चजन्यसुदर्शनकौमोदकीनन्दकशाङ्गैः, तार्क्ष्यण पक्षिराजेन, सौन्यपतिना विष्वक्सेनेन, तथा पूर्वोक्त पाञ्चजन्यादिवत् अनुचरैः अन्यैः कुमुद 
50 

चण्डप्रचण्डादिभिश्च सेवितम्, श्रिया श्रीनाम्न्या “श्रीरित्येव च नाम ते भगवति !” इत्युक्ताभिधानवत्येति भावः । देव्या महिष्या सह । अनन्तस्य नागराजस्य भोगे विग्रहे वसन्तं त्वां साञ्जलि रहं असङ्कुचितानि असञ्जात सङ्कोचानि अक्षिपक्ष्माणि यस्य तथोक्तस्सन्, अनिमेष स्सन्नित्यर्थः । " पक्ष्माक्षिलोम्नि किञ्जल्के तन्त्वाद्यंशेऽप्यणीयसि " इत्यमरः । अक्षिपक्ष्मेति प्रयोगः करिघटा मेघकादम्बिनी वंशकरीरः इत्यादिवत् । भुञ्जीय अनुभवेयम्। “भुजोऽनवने" इत्यात्मनेपदे लिङ् ॥ ७६ ॥ 
कैङ्कर्य नित्यनिरतै र्भवदेकभोगे- 
र्नित्यै रनुक्षणनवीन रसार्द्रभावैः । नित्याभिवाञ्छितपरस्परनीच भावै- 
र्मद्दैवतैः परिजनै स्तव सङ्ग सीय ॥ ७७ ॥ 
I 
कैर्येति । कैर्यनित्यनिरतैः निरन्तरसन्तन्यमान भगवत्कैर्यैरित्यर्थः । भवत्येकस्मिन्नेव भोगो येषां तैः भवदनन्यभोगै रित्यर्थः । नित्यैः नित्यसिद्धैः अनुक्षणं नवीनो नूतनो यो रसः भगवद्नुरागः, तेनार्द्रः द्रवीभूतो भावो येषां तैः । नित्य मभिवाञ्छितः परस्परं नीचभावः शेषत्वं यैस्तैः, भागवतशेषत्वस्य सर्वैरपि प्रार्थनीयत्वा दिति भावः । मद्दैवतैः मदाराध्यै रित्यर्थः । तव परिजनैः पूर्वश्लोकोक्तैः विष्वक्सेनप्रभृतिभिर्नित्यसिद्धैः अनुक्तैर्मुक्तैश्च सङ्गसीय सङ्गतो भूयासम् । सम्पूर्वाद्गमेः आत्मनेपदाशिषिलिङुत्तमैकवचनम् ॥ ७७ ॥ 
परम प्राप्यभगवत्परिजनसमागमानन्तरं तदनुष्ठेयं श्रीभूमिनीला सहितस्य भगवतोऽनुभवं प्रार्थयमानः प्रथमतः प्रधानमहिष्या श्रिया विशिष्टस्यानुभव परीवाहरूपपरिचर्यां प्रार्थयते श्लोक त्रयेणैकवाक्येन - 
यत्किञ्चिदुज्ज्वल मिदं यदुपाख्ययाऽऽहु- स्सौन्दर्यमृद्धि रिति य न्महिमांशलेशः । 

नाम्नैव यां श्रिय मुशन्ति यदीयधाम 
त्वा मामनन्ति यतमा यतमानसिद्धिः ॥ ७८ ॥ 
51 
यत्किञ्चिदिति । उज्ज्वलं तेजिष्ठं इदं परिदृश्यमानं यत्किञ्चिद्वस्तु, न तु जात्यादिनैयत्येनेति भावः । यस्याः श्रियः उपाख्यया नाम्ना आहुः, तेजिष्ठं सर्वमपि श्रीरिति वदन्तीत्यर्थः । यस्याः महिम्नोंऽशस्य एकदेशस्य लेश: अणुः सौन्दर्यं अवयवशोभा ऋद्धिः सम्पदितिचोच्यते । यद्वा, सौन्दर्य मृद्धिश्च यन्महिमांशलेश इत्युच्यते । यां नाम्नैव श्रिय मुशन्ति, योगरूढिभ्या मिति भावः । त्वां यदीयं धाम आमनन्ति, भगवतः श्रीनिवासत्वा दिति भावः । यतमा या श्रीः, यच्छब्दात्तमप् प्रत्ययः । यतमानानां " मनुष्याणां सहस्रेषु कश्चिद्यतति सिद्धये” इत्युक्तानां योगिनां सिद्धिस्वरूपिणीं भवति । श्रिय एव सिद्धिप्रदत्वात् । कारणे कार्योपचारः । एतच्छ्लोकोक्तयच्छब्दानां तृतीयश्लोक प्रयुक्तेन तामिति पदेनाऽन्वयः ॥ ७८ ॥ 
या वै त्वयाऽप्युदधिमन्थनयत्नलभ्या याऽन्तर्हितेति जगदुन्मथनोद्यतोऽभूः । याच प्रतिक्षण मपूर्वरसानुबन्धै- र्भावे भवन्त मभिनन्दयते सदैव ॥ ७९ ॥ 
येति । त्वयाऽपि सत्यसङ्गल्पेन त्वयाऽपि या उदधिमन्थन मेव यत्नः प्रयासः तेन लभ्या भवति । या अन्तर्हितेति तिरोहितेति जगदुन्मथने जगदुपसंहारे उद्यतः उद्युक्तोऽभूः । प्रसिद्धञ्चैतदारण्यकाण्डे, उत्तरश्रीरामायणे च । या प्रतिक्षणं, अपूर्वाणां निरन्तरानुभवेऽपि नित्यापूर्वाणां कदाचिदपि अननुभूतव दाश्चर्यावहाणां रसाना मनुबन्धो येषु तैः भावै स्सात्त्विकादिभावैः भवन्त मभिनन्दयते च आनन्दिनं करोति च । ता मित्यनन्तरश्लोकेनाऽन्वयः । ७९ ॥ 
रूपश्रिया गुणगणै र्विभवेन धाम्ना भावै रुदारमधुरैश्चतुरैश्चतुरैश्चरित्रैः । 
52 
52 
नित्यं तवैव सदृर्शी श्रिय मीश्वरीं तां 
त्वाञ्चाञ्चितः परिचरेय मुदीर्णभावः ॥ ८० ॥ 

रूपेति । रूपस्य विग्रहस्य श्रिया शोभया लावण्य सौन्दर्यसौकुमार्यादिभिरिति यावत् । गुणगणैः दयावात्सल्यादि गुणसमूहैः, गुणानां गणत्वम् आश्रयण सौकर्यापादकत्वाऽऽश्रितकार्यापादकत्वादि- कार्यभेदे नेति मन्तव्यम् । विभवेन अवतारेण, धाम्ना स्थानेन, उदारैः महद्भिः मधुरैश्च तैः, भावैश्चित्तवृत्तिभिः, चतुरैः आश्रितसंरक्षणादिसमर्थैः चरित्रैः व्यापारैश्च नित्यं तवैव सदृशीम्, “तुल्यशीलवयोवृत्तां तुल्याभिजनलक्षणाम् । राघवोऽर्हति वैदेहीं, तञ्चेय मसितेक्षण" इत्याद्युक्तसाधर्म्यविशिष्टा मित्यर्थः । “ईश्वरीं सर्वभूतानां त्वा मिहोपह्वये श्रियम्" इत्युक्तां तां श्रियं, त्वाञ्च अञ्चितः प्राप्तः, अञ्चतेः कर्तरि क्तः । अहमिति शेषः । उदीर्णभावः उदारकैर्यमनोरथ स्सन्नित्यर्थः । परिचरेयं परिचर्यां कुर्याम्, उत्तरवाक्योक्तकैङ्कर्यैकरति र्भूयास मिति भावः ॥ ८० ॥ 
या बिभ्रती स्थिरचरात्मक मेव विश्व विश्वम्भरा परमया क्षमया क्षमा च । ताम्मातरञ्च पितरञ्च भवन्त मस्य 
व्युच्छन्तु रात्रय इमा वरिवस्यतो मे ॥ ८१ ॥ 
I 
या इति । या देवी स्थिरचरात्मकं स्थावरजङ्गमस्वरूपं विश्वं जगत् बिभ्रत्येव वहन्त्येव (सती) विश्वम्भरा विश्वम्भरानामधेया भवति; न तु केवल रूढ्येति भावः । परमया निरवधिकया क्षमया क्षमागुणेन क्षमा क्षमानाम्नी भवति, अपराधसहिष्णुता क्षमा । मातरं सर्वसाधारण निरूपाधिकमातृत्वयुक्ता मित्यर्थः । क्षमाभरणयोः मातुरसाधारणगुणत्वा दिति भावः । तां भूमिदेवीं, पितरं भवन्तञ्च वरिवस्यतः शुश्रूषमाणस्य अस्य मे इमा रात्रयः, इमे काला इत्यर्थः नित्यविभूतौ दिवा रात्रिविभागा- भावात् । व्युच्छन्तु व्युष्टा स्स्युः, प्रभातानि भवन्तु, कैङ्कर्योपयुक्त काला भवन्त्वित्यर्थः । रात्रय इत्युक्तानुगुणो व्युच्छन्त्विति निर्देशः ॥ ८१ ॥
भावै रुदारमधुरै र्विविधै र्विलासै- भ्रूविभ्रमस्मितकटाक्ष निरीक्षणैश्च । या त्वन्मयी त्वमपि यन्मय एव सा मां 
नीला नितान्त मुररीकुरुता मुदारा ॥ ८२ ॥ 
1 
53 
भावैरिति । उदारमधुरैः गभीरमनोहरैः भावैश्चित्तवृत्तिभिः विविधै र्विलासैः नानाविधै श्चित्तवृत्तिसूचकशृङ्गारचेष्टितैश्च भ्रूविभ्रमस्मितकटाक्ष- निरीक्षणैश्च भ्रूभङ्ग मन्दहासापाङ्गविलोकनैश्च । यद्वा, विविधैः भ्रूविभ्रमस्मित कटाक्षनिरीक्षणै र्विलासैश्चेत्यन्वयः । या नीला त्वन्मयी त्वमपि यन्मय एव । " मनस्वी तद्गतस्तस्या नित्यं हृदि समर्पितः” इत्युक्तप्रकारेण अन्योन्य मनन्यभोग्यौ भवन्ता वित्यर्थः । नितान्तमुदारा आश्रिताभिलषित- प्रदाननियता, सा नीला मा मुररीकुरुताम् नित्यकिङ्करत्वेन अङ्गीकारार्हं करोतु । “ऊरीकृत मुररीकृत मङ्गीकृतम्” इत्यमरः । “नीलातुङ्गस्तन- गिरितटीसुप्तम्" इत्युक्तप्रकारेण नीलाया भगवदभिमतवल्लभात्वात् तदङ्गीकार एव परमप्राप्य इति भावः ॥ ८२ ॥ 
भावै रनुक्षणमपूर्वरसानुविद्धै- रत्यद्भुतैरभिनवै रभिनन्द्य देवीः । 
भृत्या न्यथोचितपरिच्छदिनो यथार्हं 
सम्भावयन्त मभितो भगवन्भवेयम् ॥ ८३ ॥ 
भावै रिति । हे भगवन्, अनुक्षण मपूर्वेण भोग्यतातिशयात् नित्यापूर्ववत्प्रतीयमानेन, रसेन शृङ्गाररसविशेषेण अनुविद्धैर्मिलितैः अत्यद्भुतैः अत्याश्चर्यावहैः अभिनवै र्नित्य मपूर्वैः भावै स्सात्त्विकादिभिः भावैः देवीः श्रीभूमिनीलाः अभिनन्द्य अत्यन्तानन्दयुक्ताः कृत्वा यथोचितः स्वस्वाधिकारानुरूपः परिच्छदः परिकरः वेत्रच्छत्रादि रेषा मस्तीति तथोक्तान् भृत्यान् विष्वक्सेनादीन् यथार्हं अधिकारानुगुणं सम्भावयन्तं सत्कृता न्कुर्वन्त मङ्गीकुर्वन्त मित्यर्थः । भवन्त मिति शेषः । अभितः 
54 

। 
भवेयम् । “अभितः परितः" इत्यादिना द्वितीया । भवद्विषयक सर्वविधकैङ्कर्यकरण शीलो भूयास मित्यर्थः । यद्वा, भवन्तमभितो भवेयम् पत्नीपरिजनादिविशिष्टस्य भवतः परित स्सञ्चरन् भवदीयदिव्यमङ्गल- विग्रहमनुभवेय मित्यर्थः ॥ ८३ ॥ 
एवं परिपूर्ण भगवद्नुभवप्रार्थनां कृत्वा स्वनैच्यानुसन्धानेन एतादृशी प्रार्थनाऽपि अपचारावहेत्याह- 
हा हन्त हन्त ! हतकोऽस्मि खलोऽस्मि धिङ्गा- म्मुह्यन्त्रहो अह मिदं किमुवाच वाचा। 
त्वा मङ्ग, मङ्गलगुणास्पद मस्तहेय- 
माः स्मर्तुमेव कथ मर्हति मादृगंहः ॥ ८४ ॥ 
हा हन्तेति । अङ्गेति सम्बोधने । “स्युः प्यावाडङ्ग है है भोः" इत्यमरः । हा हन्त हन्ते त्यव्ययसमुदायेन खेदातिशय स्सूच्यते । हतकोऽस्मि दुष्कर्मभि र्हतप्रायः कृतोऽस्मीत्यर्थः । “असन्नेव स भवति, असद्ब्रह्मेति वेदचेत्, अस्ति ब्रह्मेति चे द्वेद, सन्त मेनं ततो विदुः" इत्युक्त ब्रह्मज्ञानालाभमूल- सत्ताहानि र्जायत इति भावः । अत एव खलोऽस्मि विषयान्तर प्रवणोऽस्मि । मां धिक् ! निन्दाविषं कुरु । “धि निर्भत्सननिन्दयोः” इत्यमरः । मुह्यन् अभोग्येषु शब्दादिषु भोग्यतया भ्राम्यन्नहं, वाचा अहृदयया केवलवाचेत्यर्थः । इदं कि मुवाच कि मवोचम् । उवाचेति लिडुत्तम- पुरुषैकवचनम् । अहो ! आश्चर्ये । निरन्तरं विषयानुभवप्रार्थनापरस्य मे भगवद्नुभवप्रार्थना कथञ्जातेति भावः । अस्तहेयं निरस्त समस्तहेयगुणं, मङ्गलगुणास्पदं कल्याणगुणाकरं त्वां स्मर्तु मेव स्मृतिविषयं कर्तुमेव । एवकारेण अनुभवप्रार्थना व्यवच्छिद्यते । मादृगंहः मादृशानां जनाना मंहः दुरितं कर्तृ । “कलुषं वृजिनैनोघमंहो दुरितदुष्कृतम्” इत्यमरः । कथ मर्हति, कथं वा युक्तं भवति ? स्मर्तु मेव नाऽऽर्हति किं पुनः प्राप्तु मित्यर्थः । आः ! पीडायाम्। “आस्तु स्यात्कोपपीडयोः” इत्यमरः ॥ ८४ ॥ 
1 

अंहः प्रसह्य विनिगृह्य विशोध्य बुद्धिं 
म 
व्यापूय विश्व मशिवं जनुषाऽनुबद्धम् ।- आधाय सद्गुणगणानपि नाऽह मर्ह - स्त्वत्पादयो दह मत्र चिरं निमग्नः ।। ८५ ।। 
55 
अंह इति । यत् यस्मात् कारणात् अहं तत्र अंहस्सु चिरं निमग्नः अवगाढः, अतोहेतोः, अंहः दुरितं, प्रसह्य विनिगृह्य बलात्कारेण निराकृत्य "धर्मेण पाप मपनुदति" इति न्यायेन क्रमेण चिरकालानुष्ठित- प्रायश्चित्तविनाश्यं दुष्कर्म क्षमाविषयं कृत्वेत्यर्थः । बुद्धिं विशोध्य, “जन्मान्तरसहस्रेषु तपोज्ञानसमाधिभिः । नराणां क्षीणपापानां कृष्णे भक्तिः प्रजायते" इत्युक्तप्रकारेण प्रक्षीणाशेषकल्मषपुरुषचित्तोत्पत्तियुक्तां भक्तिमपि मदीयबुद्ध्या उत्पाद्येत्यर्थः । जनुषा जन्मना अनुबद्धं अनुषक्तं, विश्वं समस्तं अशिवं अशुभावहं विषयवासनारुच्यादि । अशिवं विश्व मिति वाऽन्वयः । व्यापूय शोधयित्वा, वि, आड् पूर्वात् पूञ् पवने इति धातो र्त्यप् । व्याधूयेति पाठे अपोह्येत्यर्थः । सद्गुणगणान् अपहतपाप्म- त्वादिगुणसमाजान् आधाय उत्पाद्याऽपि त्वत्पादयोः नाऽर्हः त्वच्चरण- परिचरणार्हो न भवामीत्यर्थः ॥ ८५ ॥ 
I 
I 
भगवतो दयावात्सल्यादिक मनुसन्धाय पुनस्समाहित हृदयो भवति । जानेऽथ वा किमह मङ्ग यदेव सङ्गा - दङ्गीकरोषि नहि मङ्गल मन्यदस्मात् । 
तेन त्वमेन मुररीकुरुषे जनञ्चे- 

नैवामुतो भवति युक्ततरो हि कश्चित् ॥ ८६ ॥ 
जाने इति । अथवेति पक्षान्तरे । अङ्गेति सम्बोधने । अहं किं जाने, एवं न जाने । त्वदङ्गीकारहेतुभूत त्वदीयवात्सल्यादिकं परिच्छिद्य न जानामीत्यर्थः । यदेव पूर्वोक्तं दुरित मेव, सङ्गात् स्वस्वामिभावसम्बन्धात् कारणात्, अस्मा द्दुरिता दन्यत् मङ्गलं परिणाह्यता हेतुभूतं सुकृतं नास्तीति 
56 
1 

मत्वेति शेषः । अङ्गीकरोषि हि; दुरित मेव सुकृतत्वेनाङ्गीकरोषिहीत्यर्थः । प्रसिद्ध ञ्चैतत् - "दोषो यद्यपि तस्य स्यात् सता मेतदगर्हितम् । विभीषणो वा सुग्रीव, यदि वा रावणः स्वयम्" इत्यादौ । यद्वा, देव, यत्तु समा दङ्गीकरोषि अस्माद्भवदङ्गीकारात् अन्यन्मङ्गलं नहीत्यन्वयः । भवदङ्गीकृतत्व मेव मङ्गल मिति भावः; अन्य त्समानम् । तेन दोषेषु गुणत्वबुद्धिमूलकारणेन सङ्गेन त्वं एनं जनं “ आः स्मर्तुमेव कथ मर्हति मादृगंहः” इति पूर्वोक्तकलुषदूषित मिम मित्यर्थः । उररीकुरुषे चेत्, अङ्गीकरोषि यदि, अमुतः अमुष्मात् जनात् । पञ्चम्यास्तसिल् । युक्ततरः कश्चित् “तेषां ज्ञानी नित्ययुक्तः एकभक्ति र्विशिष्यते” इत्युक्तो योऽपि कोऽपि योगिश्रेष्ठो नैव भवति हि नास्त्येव हि । "नाऽयमात्मा प्रवचनेन" इत्यारभ्य " य मे वैष वृणुते तेन लभ्यः” इत्यत्र तात्पर्यम् । स्वस्वामिभावरूपसङ्गेन दोषेषु गुणत्वबुद्धिरूपवात्सल्यं जायते । तेनाऽस्मादृशा मपि अनुष्ठित साङ्गभक्तियोगाना मिव भवदङ्गीकारो भवतीति भावः ॥ ८६ ॥ 
केवलवात्सल्यमूल भगवत्कृपाविषयत्वं निरन्तराचरितपापप्रचुरस्य स्वस्य कथं सम्भवतीति पुनरप्याशङ्कते - 
यन्नाऽभवाम भवदीयकटाक्षलक्षं 
संसारगर्तपरिवर्त मतोऽगमाम । 
आगांसि ये खलु सहस्र मजस्र मेव 
जन्म स्वतन्महि कथं त इमेऽनुकम्प्याः ॥ ८७ ॥ 
। 
यदिति । यत् यस्मात्कारणात् भवदीयकटाक्षस्य लक्षं लक्ष्यं पात्र मित्यर्थः। “लक्ष्यं लक्षं शरव्यञ्च" इत्यमरः । नाऽभवाम न भूताः । अतो हेतोः संसार एव गर्तः बिल मित्यर्थः । “गर्तावटौ भुविश्वभ्रे ” इत्यमरः । संसारस्य अशक्यारोहणत्वात् गर्तत्वोक्तिः । तस्मिन्परिवर्तं परिवर्तनम् अगमाम प्राप्ताः स्मः । लुङत्तम बहुवचनम् । जायमानकालकटाक्षाभावात 

57 
नित्यसंसारिणो जाता इत्यर्थः । एवं जन्मसु अनेकजन्मनीत्यर्थः । अजस्रं अविच्छेदेन सहस्रं आगांसि अकृत्यकरणाद्यपराधानेव खलु, अतन्महि अरचयाम। तनोतेरात्मनेपदलङुत्तमबहुवचनम् । त इमे असंख्यातेषु जन्मसु निरन्तर मनन्तापराधकारिण एते वयमित्यर्थः । कथ मनुकम्प्याः । " वधार्ह मपि काकुत्स्थः कृपया पर्यपालयत्" इत्यत्राऽपि सकृत् कृत एवापराध इति भावः ॥ ८७ ॥ 
| 
सम्प्रति संसारगर्तपरिवर्तनश्रान्तस्य कर्मज्ञानभक्तिशून्यस्य मम “ एवं संसृतिचक्रस्थे भ्राम्यमाणे स्वकर्मभिः, जीवे दुःखाकुले विष्णोः कृपा काऽप्युपजायते” इत्युक्तनिर्हेतुककृपैव गति रित्याह 
सत्कर्म नैव किल किञ्चन सञ्चिनोमि विद्याप्यवद्यरहिता न तु विद्यते मे किञ्च त्वदञ्चितपदाम्बुज भक्तिहीनः 

पात्रं भवामि भगवन्भवतो दयायाः ॥ ८८ ॥ 
सदिति । हे भगवन् ज्ञानशक्त्यादिषाङ्गुण्यपरिपूर्ण, किञ्चन किञ्चिदपि सत्कर्म, फल-सङ्ग - कर्तृत्व रहितं केवल भगवदाराधनरूपं यज्ञदानादिकं नित्यनैमित्तिकभेदेन वर्णाश्रमविहितं कर्म, नैव सञ्चिनोमि न सम्पादयाम्येव । नैवेति एक मव्ययं वा । किलेति प्रसिद्धौ । अवद्यरहिता संशयविपर्ययादि- दोषरहिता विद्याऽपि ज्ञानञ्च मे नतु विद्यते । अर्थपञ्चक विषयकसमीचीन- ज्ञान ञ्च नास्तीत्यर्थः । किञ्च, तदुभयाभावे सत्यपि त्वदञ्चितपदाम्बुजयोः त्वदीय सर्वसमर्चितपादारविन्दयोः भक्तिहीनः प्रीतिशून्यः, महनीयविषया प्रीति भक्ति रित्युच्यते । कर्मज्ञानभक्तियोगेषु प्रवेशमात्र मपि नास्तीति निष्कृष्टार्थः । एवम्भूतोऽहं भवतो दयायाः निर्हेतुककृपायाः पात्रं भवामि, स्वकीयदयाया स्तथाविधत्वा दिति भावः ॥ ८८ ॥ 
किं भूयसा प्रलपितेन यदेव किञ्चि- 
त्पापाह्न मल्प मुरु वा तदशेष मेषः । 
58 

जानन्न वा शतसहस्रपरार्धकृत्वो 
योऽकार्ष मेन मगतिं कृपया क्षमस्व ॥ ८९ ॥ 
| 
किमिति । भूयसा बहुना, प्रलपितेन प्रलापेन । नपुंसके भावे क्तः । किम् ? न किमपि प्रयोजन मित्यर्थः । अल्प मुरु वा स्वल्पं महद्वा, यदेव किञ्चित्पापाह्वं पापशब्दभिधेयं, मे यत्किञ्चित्कर्माऽस्ति, तदशेषं तत्सर्वं जानन्वा न वा, ज्ञानेन अज्ञानेन वा, बुद्धिपूर्व मबुद्धिपूर्वं वेत्यर्थः । अल्प मुरु वा स्वल्पं महद्वा योऽहं शतसहस्रपरार्धकृत्वः अपरिमितकृत्व इत्यर्थः । अकार्षं कृतवानस्मि । अतः अगति मेनं गत्यन्तरशून्यम् अनन्यशरणमिमं जनं, कृपया केवलदयया क्षमस्व क्षमाविषयं कुरुष्व मदीयापराधान् क्षमस्वेत्यर्थः ॥ ८९ ॥ 
इदानीं भवदीयपरिग्रहातिशयसूचक ज्ञानभक्त्यादि सम्पन्न भगवद्रामानुजार्यकृपाविषय मपि मां विषयवासना दूषयतीति विषीदति- 
देव, त्वदीयचरणप्रणयप्रवीण- रामानुजार्यविषयीकृतमप्यहो माम् । 
भूयः प्रधर्षयति वैषयिको विमोहो 
मत्कर्मणः कतर दत्र समानसारम् ।। ९० ।। 
I 
देवेति । हे देव स्वामिन्, त्वदीयचरणयोः प्रणये भक्त्यां प्रवीणः निपुणः भवदीयपादविषयक भक्त्यनुष्ठानकुशल इत्यर्थः । तादृशो यो 
। रामानुजार्यः तेन विषयीकृतं परिगृहीतमपि मां वैषयिकः विषयसम्बन्धी विमोहः भ्रान्तिः अत्यन्तहेयविषयकभोग्यताबद्धि रित्यर्थः । भूयः भूयशः प्रधर्षयति परिभवति स्ववशीकरोतीत्यर्थः । अत्र अस्मिन् जगति मत्कर्मणः समानसारं तुल्यबलं कतरत् कीदृशं वा कर्मेत्यर्थः । तादृशं प्रबलं दुष्कर्म न परिदृश्यत इति भावः ॥ ९० ॥ 
सम्प्रति सांसारिकदुःखसन्तते रत्यन्तदुस्सहतां पञ्चभिः श्लोकैराह- 

गर्भेषु निर्भरनिपीडनखिन्नदेहः 
क्षोदीयसोऽतिमहतोऽप्यखिलस्य जन्तोः । जन्मान्तरा ण्यनुविचिन्त्य परस्सहस्रा - ण्यत्राऽह मप्रतिविधि र्निहतश्चरामि ।। ९१ ॥ 
59 
गर्भेष्विति । क्षोदीयसः अतिक्षुद्रस्य, अल्पशरीरपरिमाणस्येत्यर्थः । अतिमहतः अतिस्थूलशरीरपरिमाणस्यापि, अखिलस्य जन्तोः कृत्स्नस्य सत्त्वस्य, गर्भेषु निर्भरनिपीडनेन अतिमात्रसम्बाधजन्यपीडयेत्यर्थः । खिन्नदेहः क्लिष्टशरीरः, परस्सहस्राणि जन्मान्तराणि अनुविचिन्त्य निहतः निहतप्रायः अहं अत्र अस्मिन् काले अप्रतिविधिः अप्रतिक्रियः प्रायश्चित्तशून्यस्सन् चरामि गर्भदशायां जातिस्मरणं, जातस्य ज्ञानभ्रंशोऽपि, “निरुच्छ्वासस्सचैतन्य स्स्मरन् जन्मशतान्यपि, आस्ते गर्भेऽतिदुःखेन निजकर्म- निबन्धनः ॥ विज्ञानभ्रंश माप्नोति ज्ञातश्च मुनिसत्तम" इति विष्णु पुराणे प्रतिपादितः । 'क्षोदीयसोऽतिमहतः' इति पिपीलिकादिः गजान्तश्च गृह्यते ॥ ९१ ॥ 
भूयश्च जन्मसमयेषु सुदुर्वचानि दुःखानि दुःख मतिरिच्य किमप्यजानन् । मूढोऽनुभूय पुनरेव तु बालभावात् दुःखोत्तरं निजचरित्र ममुत्र सेवे ।। ९२ ।। 
भूयश्चेति । भूयश्च गर्भक्लेशानुभवानन्तरञ्च, जन्मसमयेषु, जन्मना मनेकत्वा द्बहुवचनम्। सुदुर्वचानि, ईदृशानि इयन्तीति निर्वक्तुमशक्यानि दुःखानि अनुभूय, दुःख मतिरिच्य किमप्यजानन् दुःखादन्य त्किमप्यननुभव न्नित्यर्थः । मूढः दुःखनिवर्तकोपायज्ञानशून्यः अहं, पुनरेव तु 'अपिच' इतिवत् एकपदमव्ययम्; पुनरपीत्यर्थः । बालभावात् बालत्वात् सुखोपायज्ञानानुष्ठानशून्यत्वा दित्यर्थः । अमुत्र परलोके, दुःखोत्तरं दुःखमुत्तरं यत्रेतिविग्रहः, प्रचुरदुःखावहं निजचरित्रं स्वकर्म सेवे भजामि, तादृशं पाप मनुतिष्ठामीत्यर्थः ॥ ९२ ॥ 
7 
60 
इदानीं यौवनकालिकं चरित्र मनुसन्धत्ते - 
भूयांसि भूय उपय न्विविधानि दुःखा - न्यन्यच्च दुःख मनुभूयसुखभ्रमेण । दुःखानुबन्ध मपि दुःखविमिश्रमल्पं 
क्षुद्रं जुगुप्सितसुखं सुख मित्युपासे ।। ९३ ।। 

भूयांसीति । भूयः पुनरपि विविधानि नानाप्रकाराणि भूयांसि, बहूनि दुःखानि उपयन् प्राप्नुवन् अहं अन्य दुःखञ्च दुःखे ष्वन्यतम मेव सुखभ्रमेण अनुभूय दुःखविमिश्रं अनुभवदशाया मेव क्लेशाविनाभूतं, दुःखानुबन्धमपि कालान्तरे दुःखोत्पादकञ्च, अल्पं अल्परूपं क्षुद्रं अल्पकालिकं, क्षयिष्णु इत्यर्थः, स्वप्नकल्पमिति यावत् । जुगुप्सितसुखं शिष्टगर्हितं, विषयानुभवसुख मिति यावत् । इद मेव सर्वोत्तीर्णं सुख मिति मत्वा उपासे तत्साधनान्यनुतिष्ठा मीत्यर्थः ॥ ९३ ॥ लोलद्भिरिन्द्रियहयै रपथेषु नीतो 
दुष्प्रापदुर्भगमनोरथमथ्यमानः । 
विद्याधनाभिजनजन्ममदेन काम- 
क्रोधादिभिश्च हतभी र्न शमं प्रयामि ।। ९४ ।। 
लोलद्भिरिति । लोलद्भिः चलद्भिः इन्द्रियहयैः, “इन्द्रियाणि 
1 
प्रमाथीनि हरन्ति प्रसभं मनः” इत्युक्तप्रकारेण विशृङ्खलप्रचारै रिन्द्रियाश्वैः अपथेषु अपमार्गेषु नीतः, अतएव दुष्प्रापै दुर्लभैः, दुर्भगै र्गर्हितैश्च मनोरथै र्मनोरथशतैः, “य त्पृथिव्यां व्रीहियवं हिरण्यं पशवः स्त्रियः, एकस्याऽपि न पर्याप्तम्" इत्युक्तप्रकारेण असंख्यातै र्मनोरथैः मथ्यमानः पीड्यमानः, अतएव हतभीः निर्भयोsहं, विद्याधनाभिजनेभ्यो जन्म यस्य तेन मदेन, “विद्यामदो धनमदस्तथैवाऽभिजनो मदः" इत्युक्तमदत्रयेणेत्यर्थः । कामक्रोधादिभिश्च आदिशब्देन असूयामात्सर्यादयो गृह्यन्ते । शम मिन्द्रियजयं न प्रयामि न भजामि ॥ ९४ ॥ 

उक्तमर्थ मेव विवृणोति - 
लभ्येषु दुर्लभतरेष्वपि वाञ्छितेषु 
जाता सहस्रगुणतः प्रतिलम्भनेऽपि । विध्नै र्हतेष्वपि च तेषु समूलघातं 
वर्धिष्णु रेव, न तु शाम्यति हन्त तृष्णा ।। ९५ ।। 
61 
लभ्येष्विति । लभ्येषु सुलभेषु, दुर्लभतरेषु अत्यन्तदुर्लभेष्वपि वाञ्छितेषु इष्टवस्तुषु जाता तृष्णा सहस्रगुणतः सहस्रकृत्वः तेषां सुलभानां प्रतिलम्भने लाभेऽपि, तेषु दुर्लभतरेषु समूलघातं यथा तथा विध्नै र्हतेषु हिंसितेष्वपि वर्धिष्णु रेव प्रतिक्षणं पल्लविता भवतीत्यर्थः । किन्तु न शाम्यति, लभ्याना मनन्तकृत्वो लाभेऽपि न तृष्णोप शमः; सर्वात्मना दुर्लभानां समूलहानावपि न तृष्णोपशम इतिभावः । हन्तेति खेदे । न तु शाम्यति, किन्तु वर्धिष्णुरेवेति वाऽन्वयः ।। ९५ ।। 
प्रातिकूल्यवर्जनाभाव मुक्त्वा, आनुकूल्यसङ्कल्पोऽपि नास्तीत्याह- 
त्वत्कीर्तनस्तुतिनमस्कृतिवेदनेषु 
श्रद्धा न भक्ति रपि शक्ति रथो न चेच्छा । नै वा नु तापमतिरेष्वकृतेषु किन्नु 
भूया नहो परिकरः प्रतिकूलपक्षे ॥ ९६ ॥ 
त्वदिति । त्वदीयनामकीर्तन गुणकीर्तनप्रणामध्यानेषु भक्तिः अत्यन्ताभिनिविष्टभोग्यताबुद्धिः न श्रद्धा विश्वासत्वरा च न, शक्तिः अनुष्ठानसत्त्वमपि न, अथो अथवा पूर्वोक्तत्रितयाभावेऽपि इच्छा रुचिरपि चन। एष्वकृतेषु अननुष्ठितेषु अनुतापमतिश्च नैव। “एकस्मिन्नप्यतिक्रान्ते मुहूर्तेध्यानवर्जिते । दस्युभिर्मुषितेनेव युक्तमाक्रन्दितुं नमः इत्युक्तानुतापोऽपि नास्ति । किन्तु प्रतिकूलपक्षे भूयान् अनेक.. उपकरणं अस्तीति शेषः । अहो आश्चर्ये ॥ ९६ ॥ 
I 
62 
प्रातिकूल्यसद्भाव मेवाऽऽह 
एतेन वै सुविदितं बत मामकीनं 
दौरात्म्य मप्रतिविधेय मपार मीश ! सम्मूर्छतोऽप्यपदमस्मि यतस्त्वदीय- निस्सीमभूमकरुणामृतवीचिवायोः ॥ ९७ ॥ 

एतेनेति । हे ईश, यतः कारणात् सम्मूर्छतोऽपि सर्वत्र विसृत्वरस्यापि त्वदीया निस्सीमभूमा निरवधिकमहिमा च करुणैव अमृतवीचिः क्षीरार्णवः अमृतोत्पत्तिनिमित्तत्वात् क्षीरार्णवस्य तथोक्तिः, तस्या स्सम्बन्धिनो वायोः करुणापरम्परा सम्बन्ध स्यापीत्यर्थः । अपद मस्मि अपात्र मस्मि । एतेन कारणेन अपारं अप्रतिविधेयं दुस्समाधेयं प्रायश्चित्ताविनाश्य मित्यर्थः । मामकीनं दौरात्म्यं दुस्स्वभावत्वं, "" आत्मा देहे धृतौ बुद्धौ स्वभावे परमात्मनि” इत्यमरः । सुविदितं हि सुप्रसिद्धं हीत्यर्थ: : । विषयविभागाभावेन विजृम्भमाण भगवद्नुकम्पापयोनिधितरङ्ग शीकर सम्बन्धिगन्धवहस्याप्यविषयत्वात् मदीयदुष्कृतं निष्कृतिरहित मिति विदित मिति भावः ॥ ९७ ॥ 
तर्हि का गति रित्याशङ्कायां मदङ्गीकारेण भवदीयकल्याणगुणानां विषयलाभो भवतीत्याह- 
ऐश्वर्यवीर्यकरुणागरिमक्षमाद्याः 
स्वामि न्नकारण सुहृत्त्व मथो विशेषात् । सर्वे गुणा स्सविषया स्तव मा मपार - घोराघपूर्ण मगतिं निहतं समेत्य ॥ ९८ ॥ 
ऐश्वर्येति । हे स्वामिन्, अनया सम्बुद्धया अपराधसहन- पूर्वकेष्टप्रापकत्वे प्राप्ति रुक्ता । ऐश्वर्यं किञ्चित्कारनिरपेक्षत्वे हेतुः । वीर्यं 
1. 'आत्मा यत्नो धृतिर्बुद्धिः स्वभावो ब्रह्म वर्ष्म च' इत्यमरकोशपाठः । 
1
63 
सङ्कल्पानुगुणरक्षणे हेतुः । करुणा “व्यसनेषु मनुष्याणाम्" इत्युक्तप्रकारेण आश्रितदुःखनिवृत्तेः स्वदुःखनिवृत्तित्वे हेतु: । गरिमा आश्रितदोषा- नभिज्ञतायां हेतुः । क्षमा अपराधसहनशीलता । आद्यशब्देन वात्सल्य- सौशील्यादयो गृह्यन्ते । तव सर्वे गुणाः अथो अनन्तरं विशेषात् अकारणसुहृत्त्वम् अनुपकारिण्यपि सौहार्दम् । इदमनिष्टनिवृत्ति- पूर्वकेष्टप्रापणे हेतुः अयं गुणश्च अपारघोराघपूर्णं दुस्तरदुर्विषह (निरयावहपुरस्कृतत्वावच्छिन्न) दुष्कृतसम्पूर्णं अगतिं प्रायश्चित्तादि शून्यम्, अतएव नितरां हतं मां समेत्य सविषयाः विषयलाभवन्तः; अन्यत्र भवदुणानां सर्वेषां विषयलाभो न भवतीति भावः ॥ ९८ ॥ 
यथाकथञ्चि दपराधसहनेऽपि अपवर्गप्रदान मनुष्ठितसाधनाना मेवेत्याशङ्कयाऽऽह - 
त्वत्पादसंश्रयणहेतुषु साधिकारा- 
नुद्युञ्जत श्चरितकृत्स्नविर्धीश्च तांस्तान् । त्वं रक्षसीति महिमा न तवाऽल मेष माञ्चेदनीदृश मनन्यगतिं न रक्षेः ॥ ९९ ॥ 
त्वदिति । हे स्वामि नित्यनुषङ्गः । त्वत्पादसंश्रयणे भवत्पदारविन्दप्राप्तौ हेतुषु साधनभूतेषु कर्मयोगादिषु साधिकारान् उपनयनाध्ययनाद्यधिकारसहितान् उद्युञ्जतः अनुष्ठानोद्योगवतः, चरितकृत्स्नविधीन् अनुष्ठितसाङ्गसाधनांश्च तांस्तान् त्वं रक्षसीति तवैष महिमा, नाऽलं न पर्याप्तः । कुत इत्यत आह मा मिति । अनीदृशं पूर्वोक्ताधिकारानुष्ठानशून्यम्, अतएव अनन्यगतिं उपायान्तर शून्यं न रक्षे श्चेत् तव महिमा नाऽलमिति पूर्वेणान्वयः । अनुष्ठितसाधनजनरक्षणं कृतप्रतिकृतप्रायं स्यादिति भावः ॥ ९९ ॥ 
I 
तर्हि अपवर्गसाधनानुष्ठानविधिवैयर्थ्यं स्या दित्यत आह - 
64 
या कर्मणा मधिकृति र्य इहोद्यमस्ते - ष्वप्येष्वनुष्ठिति रशेष मिदं हि पुंसाम् । 
त्वा मन्तरेण न कथञ्चनशक्य मातु- 
मेवञ्च तेषु मयि चाऽस्ति न ते विशेषः ॥ १०० ॥ 

येति । या पूर्वोक्ता कर्मणा मधिकृतिः अधिकारः इह तेषु शास्त्रप्रसिद्धेषु एषु कर्मसु उद्यमः उद्योगः अनुष्ठितिः अनुष्ठान मपि । अत्र कर्मशब्देन मुक्तिसाधन मुच्यते । अशेष मिदं अधिकारोद्योगानुष्ठानानीत्यर्थः । त्वा मन्तरेण त्वत्सङ्कल्प मन्तरेणेत्यर्थः । आप्तुं अधिगन्तुं कथञ्चन अतिप्रयासेनाऽपि न शक्यम् । एवञ्च सति, अशेषस्याऽपि त्वत्सङ्कल्पायत्तत्वे सति तेषु अनुष्ठितसाधनेषु, मयि च ते तव विशेषो नाऽस्ति; साधनानुष्ठान मपि त्वत्सङ्कल्पायत्त श्चेत् त्वत्पादसंश्रयणे एव सङ्कल्पः कर्तव्य इति भावः ॥ १०० ॥ 
साधनानुष्ठानद्वारैव रक्षितव्य मिति यदि सङ्कल्प स्तदानीं गति माह- 
निर्बन्ध एष यदि ते य दशेषवैध- 
संसेविनो वरद, रक्षसि नेतरां स्त्वम् । 
तर्हि त्वमेव मयि शक्त्यधिकारवाञ्छाः 
प्रत्यूहशान्ति मितरच्च विधेहि विश्वम् ॥ १०१ ॥ 
इति हारीतकुलतिलक श्रीवत्सचिह्नमिश्र विरचिते पञ्चस्तवे श्रीवैकुण्ठस्तवः परिसमाप्तः || 
निर्बन्धेति । हे वरद, वरं श्रेष्ठपुरुषार्थं ददातीत्यर्थः । अनेन सिद्धोपायत्वं भगवत स्सूचितम् । अशेषवैधसंसेविनः विध्युक्तसमस्त साधनानुष्ठानानुष्ठातून् रक्षसि, इतरान् न रक्षसीति यत् एष निर्बन्धः ते यदि अस्ति चेत्, तर्हि तदा त्वमेव मयि शक्त्यधिकारवाञ्छाः वाञ्छाशक्तिभ्यां तत्कार्ये उद्योगानुष्ठाने लक्ष्येते । प्रत्यूहशान्तिं विघ्नशमनं, इतर द्विश्वं च 

65 
अङ्गोपाङ्गपूर्तिरूप मन्य त्सर्वञ्च विधेहि । अत्र “सुदुष्करेण शोचे द्यो येन येनेष्टहेतुना, स स तस्याऽह मेवेति चरमश्लोकसङ्ग्रहः" इत्यभियुक्तोक्ति रनुसन्धेया ॥ १०१ ॥ 
इति पञ्चस्तवव्याख्याने श्रीवैकुण्ठस्तवव्याख्या परिसमाप्ता ॥ 
व्यक्तीकुर्व निगम शिरसा मर्थ मन्तर्निगूढं श्री वैकुण्ठस्तवमकृत यः श्रेयसे सज्जनानाम् । कूराधीशं गुरुतरदयादुग्धसिन्धुं त मीडे श्रीवत्साङ्कं श्रुतिमतगुरुच्छात्रशीलैकधाम ॥ 
o0Co 
Co 
