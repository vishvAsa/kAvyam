+++
title = "०२ अतिमानुषस्तवः"

+++

…




[[78]] 

यद्वेति । यद्वेति । पक्षान्तरे । अथवा यत् वा इति पदद्वयम् । वाशब्दोऽवधारणवाचकः । मृगयुवत् व्याध इव, मृगं वालिनं मृगयापथेन आखेटपरिपाट्या, छन्नो वा निगूढ एव जघन्थ हतवा नसि । हन्ते र्लिण्मध्यमपुरुषैकवचनम् । शत्रुवत् आभिमुख्यात् न जघन्थ इति यत्, तत् राघववंशजस्य तव युक्तम् एव । राघवाणां तादृशपराक्रमशालि सार्वभौमत्वा दिति भावः । हि यस्मा त्कारणात् तिर्यक्षु तिर्यग्जातिषु विपक्षतया शत्रुत्वेन उपचारः सत्कारः, तुल्यबलत्व प्रतिपत्ति रिति यावत् । नैव न भवत्येव; यतो राघवाणां तिर्यक्षु न तुल्यबलत्वप्रतिपत्तिः, ततः आभिमुख्यं विनाऽपि शाखामृग हननमुचितम् इति भावः ॥ १२ ॥ 
अनन्तरं सेतुनिर्माण रूपा तिमानुषकर्माऽनुसन्धत्ते - 
मानुष्यकं चरित माचरितुं प्रवृत्तो- 
देवातिगं चरित मङ्ग कि मङ्गयकार्षीः । 
यत्सागरे बत! बबन्धिथ नाथ सेतुं 
शैलैः प्लवङ्गम समिङ्गित सम्प्रणुन्नैः ॥ २२ ॥ 
मानुष्यकमिति । अङ्गेति सम्बोधने । अङ्ग नाथ, हे स्वामिन्, मानुष्यकं मनुष्यसम्बन्धिचरित माचरितुं प्रवृत्त स्त्वं देवातिगं देवा न प्यतिक्रान्तं चरितं कि मङ्ग्यकार्षीः अङ्गीकृतवा नसि ? यत् यस्मा त्कारणात् प्लवङ्गमै र्वानरैः समिङ्गितै राहृतैः, सम्प्रणुन्नैः प्रक्षिप्तैश्च शैलै ः सागरे सेतुं बबन्धिथ बद्धवानसि। लिण्मध्यमपुरुषैकवचनम्। बते त्याश्चर्थे । मनुष्य भावनोद्युक्तस्य भवतः देवैरप्यशक्यः सेतुबन्धः अत्याश्चर्यकर इति भावः ॥ २२ ॥ 
यो विक्रमेण मनुजत्व विभूषणेन 
देवं वरं वरुणराज मज व्यजेष्ठाः । 
कृत्वोपदां दशरथं विधिरुद्रमुख्यै 
देवैः स्तुतश्च स किलेन्द्र जिता जितोऽसि ॥ २३ ॥ 
य इति । हे अज, यस्त्वं मनुजत्वम् एव विभूषणं यस्य तेन विक्रमेण 
विक्रमस्य मनुजत्वविभूषणत्वं नाम - "समुद्रं राघवो राजा शरणं गन्तु 

79 
मर्हति" इत्युक्तप्रकारेण समुद्र मुद्दिश्य शरणागतिपूर्वकत्वम् । वरं देवं देवश्रेष्ठं वरुणराजं वरुण एव राजेति कर्मधारयः । व्यजेष्ठाः विजितवा नसि । विपूर्वा ज्जयतेः “विपराभ्यां जेः” इत्यात्मनेपदि लुङ्गध्यमपुरुषैक 
1 
वचनम्। दशरथ मुपदाम् उपहारं कृत्वा पुरस्कृत्येर्थः । दशरथ प्रदानस्य रामप्रसादार्थत्वा दुपदात्वोक्तिः । देवैः स्तुतश्च सीता लक्ष्मी र्भवा न्विष्णुः " इत्यादिनेति भावः । स किल स एव त्वं इन्द्रजिता जितोऽसि । समुद्राधिदैवत वरुणराज विजेतुः ब्रह्मरुद्रादिभि दशरथ प्रदान पूर्वकं परत्वेन स्तुतस्य भवतः इन्द्रजिता पराजयो मनुष्यभावनानुगुण इति भावः ॥ २३ ॥ 
मनुष्यभावनाया मपि परत्वाविष्कारं पदान्तरेणाऽऽह- 
अब्धिं न तेरिथ न जिग्यिथ राक्षसेन्द्रं नैवाऽस्य जज्ञिथ यदा च बलाबलं त्वम् निस्संशय स्सपदि तस्य पदेऽभ्यषिञ्च - 
स्तस्यानुजं कथमिदं हि, विभीषणञ्च ॥ २४ ॥ 

अब्धिम् इति । यदा अब्धिं न तेरिथ न तरितवानसि राक्षसेन्द्रं रावणं न जिग्यिथ न जितवानसि, अस्य रावणस्य बलाबलञ्च न जज्ञिथ न ज्ञातवानसि । तदेत्यध्याहार्यम् । निस्संशय स्सन् तस्य रावणस्य अनुजं विभीषणञ्च तस्य पदेस्थाने सपदि सहसा अभ्यषिञ्चः अभिषिक्तवा नसि । हीति प्रसिद्धौ । इदं कथम् ? सागरतरण राक्षसेन्द्रबलाबल परीक्षण तज्जयानां पूर्वमेव विभीषणस्य राक्षसेन्द्रत्वेन पट्टाभिषेकः स्वकीयसत्य सङ्कल्पत्वाविष्कारं विना कथं घटत इति भावः ॥ २४ ॥ 
समुद्र मुद्दिश्य संहितेन सायकेन अत्यन्तदूरतदन्तरीपनिवासिदस्यु निरास रूपाति मानुषशीलविशेष मनुभवन्नाह 

त्वं दक्षिणस्य निवसन्नुदधे स्तटेऽपि दूरान्तरोत्तरपयोधिमहान्तरीपे । दैत्या न्निजैकशर पारणयन् किमेतां लङ्कां स्थितोऽत्र कुरुषे किल न स्म भस्म ॥ २५ ॥ 
80 

त्वमिति । दक्षिणस्य उदधे स्तटे निवसन्नपि दूर मन्तर मवकाशो यस्य तस्य उत्तरपयोधे र्महान्तरीपे अतिविशाले द्वीपे दैत्यान् निजस्य एक शरस्य पारणयन् पारणां कुर्वन् लक्ष्यं कुर्वन्नित्यर्थः । त्वं अत्र स्थितस्सन् दक्षिणोदधितटे निवसन् लङ्कां भस्म न कुरुषे किल, किं न कृतवा नसि । अतिदूरोत्तर सागर द्वीपस्थानेक बलवत्तरदैत्यान् एकेन सायकेन संहृतवत स्तव सन्निहितलङ्कानिलय राक्षस संहारोऽत्र स्थित्वैव शक्य इति भावः ॥ २५ ॥ 

समुद्रमथनकालीनाश्चर्या ण्यपि प्रसङ्गा दाह एकेत्कथं कथय यन्मथित स्त्वयाऽसौ हित्वा स्वभाव नियमं प्रथितं त्रिलोक्याम् । अश्वाप्सरोविष सुधा विधु पारिजात - लक्ष्म्यात्मना परिणतो जलधि र्बभूव ॥ २६ ॥ 
एतदिति । त्वया मथितः असौ जलधिः त्रिलोक्यां प्रथितं प्रसिद्धं स्वभावनियमं, इद मेतदाकारेण परिणमतीति स्वभावनियतिं हित्वा त्यक्त्वा अश्वः उच्चैःश्रवाः विषं हालाहलम्, अमृतचन्द्रकल्पकलक्ष्मी स्वरूपेणेत्यर्थः । परिणतोबभूव, परिपाकं प्रापेत्यर्थः, इति यत् एतत्कथं, कथय । दुष्परिहरस्याऽस्य परिहार स्त्वयैव व्याहर्तव्य इत्यर्थः । त्वया मथितस्य सागर सलिलस्य अश्वाद्यात्मना परिणामो जगत्त्रयनियत तत्तद्वस्तुस्वभाव विसदृशः त्वदीयाघटितघटनाशक्ति घटित इति भावः ॥ २६ ॥ 
अनवधिकापराध विधायि विरोधिष्वपि निर्निरोध सञ्चारां करुणा 
मनुभवन्नाह - 
यत्तादृशागस मरिं रघुवीर वीक्ष्य 
विश्रम्यताम् इति मुमोचिथ मुग्ध माजौ । कोऽयं गुणः कतरकोटिगतः कियान्वा 
कस्य स्तुतेः पद महो वद कस्य भूमिः ॥ २७ ॥ 

81 
I 
यदिति । हे रघुवीर, तादृशागासं इयत्तानवच्छिन्नापराधम् इत्यर्थः आज युद्धे मुग्धं मेहं प्राप्तम्, अरिं शत्रुभूतं रावणं वीक्ष्य विश्रम्यतामिति मुमोचिथ मुक्तवानसि - “ गच्छाऽनुजानामि रणार्दित स्त्वं प्रविश्य- रात्रिञ्चरराज, लङ्काम् आश्वास्य निर्याहिं इत्युक्तप्रकारेणेति भावः । इति यत् अयं गुणः कः ? अस्य गुणस्य नाम किमित्यर्थः । कतरकोटिगतः, आश्रयणसौकर्यापादकत्वं, आश्रितकार्यापादकत्वम् इति गुणानां कोटिद्वय मस्ति । तत्र सौशील्य सौलभ्यादयः आश्रयणसौकर्यापादकाः, ज्ञानशक्त्यादयः आश्रित कार्यापादकाः । अस्य गुणस्य कुत्र कोटौ निवेश इति भावः । कियान्वा कि यत्परिमाणो वा ? कस्य स्तुतेः पदम् ? अवाङ्मनसगोचरवैभव इत्यर्थः । कस्य भूमिः ? केन वा साक्षात्कर्तव्यः ? वद | दयायाः परदुःखासहिष्णुत्वरूपत्वेऽपि ईदृशमहापराधिषु तस्याः प्रवृत्त्यसम्भवात् । अस्य गुणस्य स्वरूप स्वभाव परिमाणनिर्णयः, स्तुति साक्षात्कारौ च न सम्भवन्तीति भावः ॥ २७ ॥ 
एवं रावणप्रमापणनिपुण निज भुज बलस्य रामचन्द्रस्य इन्द्रजिदस्त्र बन्धनमूर्छा कथं सङ्गच्छते इत्याशङ्काया माह - 
यल्लक्ष्मण स्त्वदनुजो रिपुशक्तिमुग्ध - 
शत्रो गुरु हनुमतश्च लघु र्बभूव । 
ऐतन वै सुविदितोऽभव दिन्द्रशत्रो 

र्मायास्त्रबन्धन निबन्धनजो विमोहः ॥ २८ ॥ 
यदिति । रिपोः शक्त्या आयुधविशेषण मुग्धः मूर्छितः त्वदनु जो लक्ष्मणः शत्रो गुरुर्बभूव । हनुमतस्तु लघुर्बभूव, पुष्पमालिकावदुद्धरणार्हो बभूवेत्यर्थः । “हिमवान्मन्दरो मेरु स्त्रैलोक्यं वा सहाऽमरैः । शक्यं भुजाभ्यामुद्धर्तुं न संख्ये भरतानुजः । शत्रूणा मप्रकम्प्योऽपि लघुत्व मगमत्कपेः” इति युद्धकाण्डे । इति यत्, ऐतेन कर्मणा इन्द्रशत्रोः इन्द्रजितः मायास्त्रबन्धनम् एव निबन्धनं हेतुः, तज्जो 
। 
82 
82 

विमोहः मूर्छा सुविदितः सुतरां ज्ञातोऽभवत् । वै प्रसिद्धौ । रिपुशक्तिमुग्धत्वेऽपि लक्ष्मणस्य रक्षः पतिनो द्धर्तुमशक्यत्वात् इन्द्रजिदस्त्रबन्धनं मनुष्यभावना - इति विदितम् इति भावः ॥ २८ ॥ 
इदानीं चराचरमुक्ति प्रदान वैचित्र्य मनुभवन् तदानीं स्वस्य निः श्रेयसलाभाभावेन विषीदति । 
हा हन्त हन्त ! श्चरणारविन्द 
द्वन्द्वं कदा नु भविता विषयो ममाऽक्ष्णोः । योऽहं निरर्गल विनिर्गलदन्धकारै- 
वृक्षै स्तृणैश्च सुलभं समयं व्यतीतः ॥ २९ ॥ 
हा हन्तेति । योऽहं निरर्गलं निष्प्रतिद्वन्द्वं, निष्प्रतिबन्धं यथा तथा विशेषेण निर्गलन् निर्गच्छन् अन्धकारः अज्ञानं येषां तैः, वृक्षत्वादिप्रयुक्ताज्ञत्वशून्यै रित्यर्थः । वृक्षैः तृणैश्च सुलभं सुखेन लब्धुं योग्यं समयं कालं व्यतीतः अतिरिक्तोऽस्मि अतिक्रान्तोऽस्मि । तदानीन्तनेषु वृक्षतृणेषु अन्यतमो न जातोऽस्मीति भावः । तस्य मम अक्ष्णोः नयनयोः भवतश्चरणारविन्दद्वन्द्वं कदानु कदा वा विषयो भविता लक्ष्यं भविष्यति ? न कदापीत्यर्थः । भवितेति लुट् । हा हन्त हन्तेति निपातसमुदाय श्शोकातिशयवाचकः । भूरिदानेऽप्यलब्धधनस्य परीक्षादाने का वा प्रसक्ति रिति भावः ॥ २९ ॥ 
भक्ति प्रपत्त्यो रेव मुक्त्युपायत्वात् कथं वृक्षेभ्योऽपि मोक्षप्रदान मित्याशङ्काया माह 

वंशं रघोरनुजिघृक्षु रिहावतीर्णो 
दिव्यै र्ववर्षिथ तथाऽत्र भवद्गुणोघैः । 
त्वत्सन्निधिप्रभव शैत्यजुषो यथा हि वृक्षाश्च तान्ति मलभन्त भवद्वियोगे ॥ ३० ॥
1 
83 
वंशमिति । रघोर्वंश मनुजिघृक्षुः अनुग्रहीतु मिच्छु स्सन् इहाऽवतीर्णः अवतारं कृतवां स्त्वं अत्रभूतले दिव्यैः अप्राकृतै र्भवद्गुणौघैः । भवदीय कल्याणगुणगणैः तथा ववर्षिथ वृष्टवा नसि । कथ मित्याशङ्कायामाह - त्वदिति । त्वत्सन्निधिना त्वदीय सन्निधानेन प्रभवं जातं शैत्यं जुषन्ते सेवन्ते इति तथोक्ताः । यद्वा त्वत्सन्निधेः प्रभवः उत्पत्तिः यस्य तत् इति वा विग्रहः । वृक्षाश्च भवद्विश्लेषानभिज्ञा अपीत्यर्थः । यद्वा, सलिलमात्रधारका अपीत्यर्थः । यथा भवद्वियोगे कानन यात्रा रूप त्वदीय विश्लेषे तान्तिं म्लानिं अलभन्त लब्धवन्तः, तथेति पूर्वेणान्वयः । रामविरहकालिकया ग्लान्या परमाभक्ति स्सूचिता । अलभन्तेति क्रियाप्रयोगेण रघुवंशजानां स्वकीय कल्याण गुणवर्षैः वृक्षाणा मपि “पुनर्विश्लेषभीरुत्वं परमा भक्ति रुच्यते” इत्युक्तलक्षणां परमभक्तिं सम्पाद्य मुक्तिं प्रादा दिति साम्प्रदायिको भाव स्सूच्यते ॥ ३० ॥ 
"देशोऽयं सर्वकामधुक्” “ते वयं भवता रक्ष्या भवद्विषय वासिनः ' इत्युक्तप्रकारेण भगवद्भागवताभिमत देशवास स्याऽपि प्रपत्त्यन्तर्भावेन साधनत्वात् स एव तृणादिमुक्तिहेतु रित्याह- 
ये धर्म माचरितु मभ्यसितु ञ्च योगं 
बोद्धञ्च किञ्चन न जात्वधिकार भाजः । 
तेऽपि त्वदाचरित भूतलबन्धगन्धा - 
द्वन्धातिगाः परगतिं गमिता स्तृणाद्याः ।। ३१ ।। 
य इति । तृणाद्याः ये जीवाः धर्म माचरितुं कर्मयोग मनुष्ठातुं, किञ्चन ईषदपि बोद्धु ञ्च ज्ञानयोग मनुष्ठातु मपि, योगं ध्यानम् अभ्यसितुञ्च भक्तियोग मनुष्ठातुमपि, जातुकदाचिदपि अधिकारभाजो न भवन्ति, तेऽपि त्वादाचरितेन भवता कृतपदविन्यासेन भूतलेन बन्धस्सम्बन्ध एव, गन्ध स्सौरभं, पुण्यम् इति यावत् । तस्माद्धेतोः बन्धातिगाः, अतिक्रान्त- कर्मबन्धा स्सन्तः परगतिं उत्कृष्टां गतिं, मोक्षं गमिताः प्रापिताः त्वयेति 
84 

शेषः । देशवासं व्याजीकृत्य तृणादिभ्यो मुक्तिं दत्तवा नसीत्यर्थः । तृणादीनाम् " उभयपरिकर्मितस्वान्तस्य ऐकान्तिकात्यन्तिक परभक्तियोगलभ्यः” इति भगवल्लाभसाधनतयोक्त सपरिकर भक्तियोगाभाव मुक्त्वा देशवासे नैव परगति प्राप्त्युक्तेः देशवासस्य प्रपत्ति मुखभेदत्वं सिद्धमिति सम्प्रदायः ॥ ३१ ॥ 
किं बहुना। परमपदनाथा दपि काकुत्स्थे एव कल्याणगुणाधिक्यम् इति सोपपत्तिक माह - 
तादृग्गुणो ननु बभूविथ राघव, त्वं 
यस्तावकं चरित मन्वह मन्वभुङ्क्त । सोऽत्रैव हन्त ! हनुमान्परमां विमुक्तिं 
बुद्ध्याऽवधूय चरितं तव सेवतेऽसौ ॥ ३२ ॥ 
तादृगिति । हे राघव, यो हनुमान् तावकं त्वदीयं चरितं, चरितमिति स्वरूपरूपादीना मुपलक्षणम् । अन्वहं निरन्तरं अन्वभुङ्क्त अनुभूतवान् । “भुजोऽनवने” इत्यात्मनेपदम् । सोऽसौ हनुमान् परमा मुत्कृष्टां विमुक्तिं परिपूर्णब्रह्मानुभवपर्यन्ताम् इत्यर्थः । अवधूय अनपेक्ष्येत्यर्थः । अत्रैव लीलाविभूत्याम् एव तव चरितं बुद्ध्या सेवते मनसाऽनुभवतीत्यर्थः । त्वं तादृग्गुणः परमपदनाथादपि अधिककल्याणगुणः बभूविथ अभूः (भूसत्तायामितिधातोः) लिट् । नन्विति प्रसिद्धौ । हन्तेति हर्षे । परमपदनाथे गुणानां सद्भावमात्रं विषयलाभनिबन्धन विनियोगोऽत्रैवेति आधिक्यं द्रष्टव्यम् । “बहवो दुर्लभा श्चैव ये त्वया कीर्तिता गुणाः । मुने वक्ष्याम्यहं बुद्ध्वा तैर्युक्तः श्रूयतां नरः" इति मानुषत्वे परत्व मुक्तम् । “स्नेहो मे परमो राजं स्त्वयिनित्यं प्रतिष्ठितः । भक्तिश्च नियता वीर, भावो नाऽन्यत्र गच्छति” इति हनुमदुक्तिः । अत्र “स्नेहः परम” इत्यनेन परभक्तिः, 'नित्यं प्रतिष्ठितः' इत्यनेन तदनुवृत्तिरूपंपरज्ञानम्, नियता भक्तिरित्येनन परभक्तिश्वोक्तेति रहस्यम्। नाऽन्यत्र गच्छति परमपदनाथेऽपि न गच्छतीत्यर्थः ॥ ३२ ॥ 

85 
" धातूनाम् इव शैलेन्द्रो गुणाना माकरो महान्" इत्युक्त प्रकारेण काकुत्स्थस्य सकल कल्याणगुणाकरत्वेऽपि " वधार्ह मपि काकुत्स्थः कृपया पर्यपालयत्” इत्युक्ता कृपैव महापराधिनां शरण मित्युपसंहरति । 
यत्त्वं कृतागस मपि प्रणति प्रसक्तं 
तं वायसं परमया दयया क्षमिष्ठाः । तैनैव मादृशजनस्य महागसोऽपि 
युक्तं समाश्वसन मित्युपधारयामि ॥ ३३ ॥ 
यदिति । कृतागस मपि विहितापराधमपि प्रणतौ प्रणामे प्रसक्तं उद्युक्तं " स तं निपतितं भूमौ" इत्युक्तत्वात् प्रणामोद्योग एव कृत इति भावः । " त्रीन्लोका सम्परिक्रम्य तमेव शरणं गतः" इत्यस्यापि लोकत्रयं सम्यक्परिक्रम्य तमेव रामाश्रमं प्राप्येत्यर्थ इति भावः । तं बलवदपराध- भूयस्तया पित्रादिभिरपि परित्यक्तम् इत्यर्थः । वायसं परमया निरवधिकया दयया अक्षमिष्टाः क्षमाविषयं कृतवानसि इति यत् तेनैव हेतुना महागसोऽपि मादृशजनस्य समाश्वसनं रक्षिष्यतीति विश्वसनं युक्त मित्युपधारयामि निश्चिनोमि । अन्तः पुरापराधविधायिनि वायसेऽपि निर्निरोधां कृपा प्रवृत्ति मनुसन्धाय महापराधिना मपि महाविश्वासो भवतीति 
भावः ॥ ३३ ॥ 

अथ पञ्चविंशत्या श्लोकैः श्रीकृष्णावतारातिमानुषचरित्र वैचित्र्यमनुबुभूषुः प्रथमतः परिस्पन्दनानर्हातिबाल्यलीलया प्रबलपूतना शकट यमलाऽर्जुनादीन् निर्जितवत स्तव कथं कंसभयान्नन्दव्रजगमन मित्याह - 
सा पूतना शकट मर्जुनयोश्च युग्मं बाल्योचितेऽन्यपरचेष्टितविस्फुलिङ्गे । यस्याऽलभन्त शलभत्व महो निगूढ- 
स्स त्वं व्रजे ववृधिषे किल कंसभीत्या ॥ ३४ ॥ 
86 

सेति । यस्य तव बाल्योचिते अन्यपरे लीलानुगुणे न तु हिंसानुगुणे इत्यर्थः । चेष्टितविस्फुलिङ्गे व्यापार रूपाग्निकणे सा शिशुनिधने प्रसिद्धा पूतना, शकटं असुराविष्टञ्च, अर्जुनयो र्युग्मं यमलार्जुनौ च शलभत्वमलभन्त दग्धा अभिवन्नित्यर्थः । विस्फुलिङ्गसादृश्येन चेष्टितस्य अल्पत्वं द्योत्यते । स त्वं कंसभीत्या, निगूढ स्तिरोहित स्सन् व्रजे ववृधिषे वृद्धिं प्राप्तोऽसि किल । अहो पूतनादि निरसनवत् कंसनिरसनेऽपि बाल्यलील यैव कर्तुं शक्ये तद्भयेनाऽन्यत्र तिरोधान माश्चर्यकरम् इति भावः 
11 38 11 
श्रियः पते र्नित्यसूरिसेव्यस्य विभूतिद्वयनायकस्य योगिजन परि मृग्यमाणस्य तव कथं नवनीतचौर्यं सङ्गच्छत इत्याह- 
पश्यत्सु सूरिषु सदा परमं पदन्ते 
देव्या श्रिया सह वसन्परया विभूत्या 
योगेन योगनिरतैः परिमृग्यमाणः 
किं त्वं व्रजेषु नवनीत महो व्यमुष्णाः ॥ ३५ ॥ 
पश्यत्स्विति । ते परमंपदं सूरिषु सदा पश्यत्सु सत्सु “ तद्विष्णोः 
1 
1 
परमं पदं सदा पश्यन्ति सूरयः” इत्युक्त प्रकारेणेति भावः । परया विभूत्या उभयविभूति निर्वाहरूपया सम्पदा उपलक्षितः, श्रिया देव्या सह वसन् शेषपर्यङ्क इति शेषः । योगे निरतैः निरन्तराभ्यस्तयोगे रित्यर्थः । योगेन ध्यानेन परिमृग्यमाणः, न तु साक्षात्कृत इत्यर्थः । त्वं व्रजेषु नवनीतं किं व्यमुष्णाः? किमित्यचूचुरः। ‘अहो सूरिसेव्यत्वं योगिध्येयत्व ञ्च व्रजजन साक्षात्कार्यत्वेन विरुद्धम् । उभयविभूतिनायकत्वश्रियः पतित्वे नवनीत चौर्येण विरुद्धे इति भावः ॥ ३५ ॥ 
"दाम्ना चैवोदरे बद्ध्वा प्रत्यबध्ना दुलूखले । यदि शक्नोषि गच्छत्व मतिचञ्चलचेष्टित” इत्युक्तं नवनीतचौर्य निबन्धनबन्धन मनुभवन्नाह - 

यं दुर्ग्रहं सुमनसो मनसाऽपि नित्यं बन्धच्छिदं परममीश मुदाहरन्ति । दाम्ना निबद्धइति शुश्रुम तं भवन्तं 
नाऽलं बभूविथ बत! लथनाय तस्य ।। ३६ ।। 
87 
यमिति । यं भवन्तं सुमनसः 'उभयपरिकर्मित स्वान्तस्य' इत्युक्त 
। कर्मज्ञान परिष्कृतान्तःकरणस्य मनसाऽपि दुर्ग्रहं परिच्छिद्य ज्ञातुमशक्यं, बन्धच्छिदं ‘यस्याऽमतं तस्य मतं, मतं यस्य न वेद सः' इति श्रुत्युक्त प्रकारेणापरिच्छिन्न स्वरूपादिमत्त्वेन उपासकानां संसार सम्बन्धनिवर्तकं परम मीशम्, “तमीश्वराणां परमं महेश्वरम्" इत्युक्तप्रकारेण ईश्वरत्वाभि- मानिना मपि ईश्वर मुदाहरन्ति । तं भवन्तं दाम्ना निबद्ध इति शुश्रुम, श्रुतवन्तः स्म । ( श्रुश्रवणे इति धातोः ) लिट् । तस्य बन्धनस्यश्लथना अलं न बभूविथ, समर्थो नाऽभवः । बतेति विस्मये । 'विस्मयामन्त्रणे बत" इत्यमरः । योगिमनोदुर्ग्रहस्य संसारबन्धमोचक स्य दामबन्धन- मोचनासामर्थ्य ञ्चाऽऽश्चर्यकरम् इति भावः ॥ ३६ ॥ 
८८ 
“सा पूतना शकटम्" इत्यादिश्लोक त्रयोक्त मर्थम् एव "ऐशं हि शैशवम्” इत्यादिना श्लोकपञ्चकेन विवृणोति - 
ऐशं हि शैशव मपि व्यतिवेलखेलं 
यत्पूतना शकट मर्जुनयोश्च युग्मम् । 
बाल्योचितान्यपर साचिविचेष्टितेन 
हन्ताऽलभन्त शलभावित मोजस स्ते ॥ ३७ ॥ 
ऐशम् इति । ऐशं ईशसम्बन्धि शैशव मपि बाल्य मपि, विशेषेण 
I 
अतिक्रान्ता वेला यया सा व्यतिवेला खेला यस्मिन् तत्तथोक्तम् । अपरिच्छेद्यलीलम् इत्यर्थः । भवतीति शेषः । यत् यस्मात्कारणात् पूतना शकटमर्जुनयो युग्म ञ्च ते तव बाल्योचितान्यपरेण बाल्यानु कूल लीलापरेण न तु प्रतिकूल निरसनपरेण, साचिना तिरश्चा यादृच्छिकेन वा न तु विमृश्य प्रयुक्तेन विचेष्टितेन व्यापारेण, बाल्योचितान्यपरसाचि विचेष्टितेन ते 
88 

ओजसः भवदीय तेजसः शलभायितं, शलभव दाचरितं, शलभतामित्यर्थः । 
अलभन्त प्रापुः । हन्तेति हर्षे ॥ ३७ ॥ 
सत्येव गव्यनिवहे निजधाम्नि भूम्ना 
पर्यन्त सद्मसु किमर्थ मचूचुर स्त्वम् । 
मुष्णं श्च किं व्यजघटो घटशेष मग्रे 
गोपीजनस्य परिहासपदं कि मासीः ? ॥ ३८ ॥ 
सत्येवेति । निजधाम्नि स्वगृहे भूम्ना बहुशः गव्यनिवहे गोसम्बन्धि नवनीतादि द्रव्यराशौ सत्येव विद्यमान एव " सत्ये साधौ विद्यमाने प्रशस्तेऽभ्यर्हिते च सत्" इत्यमरः । पर्यन्तसद्मसु आसन्नगृहेषु किमर्थं कस्मै प्रयोजनाय अचूचुरः अमुष्णाः, अपहृतवा नसि । मुष्णंश्च अपहरंश्च घटशेषं घटे विद्यामान मवशिष्टं किं व्यजघटः किं विघटितवा नसि । किं गोपीजनस्य परिहासपदं परिहासास्पदं आसीः अभवः कृत्स्नस्याऽपि लीलैव प्रयोजनम् इत्यर्थः ॥ ३८ ॥ 
यन्नाम नाथ नवनीत मचूचुर स्त्वं तच्छादनाय यदि ते मति रावि रासीत् । किं मुग्ध, दिग्ध ममुना करपल्लवं ते 
गात्रे प्रमुज्य निरगाः किल निर्विशङ्कः ॥ ३९ ॥ 
यदिति । हे नाथ स्वामिन्, त्वं नवनीत मचूचुरः अपहृतवान् । नाम प्रसिद्धौ । इति यत् तच्छादनाय चौर्यगोपनाय ते तव मति रावि रासी द्यदि बुद्धिः प्रादुर्भूता चेत्, हे मुग्ध, गोपनप्रकारानभिज्ञ, अमुना नवनीतेन दिग्धं लिप्तं करपल्लवं ते गात्रे प्रमृज्य मार्जयित्वा निर्विशङ्कस्सन् निरगाः निर्गतवान् किल। इदं नवनीत चौर्य च्छादनानुगुणं वा स्वाङ्गे नवनीतदिग्धकर पल्लव प्रमार्जनम् इति भावः । निर् पूर्वात् इण् गतौ इति धातोः “इणो गा लुङि " इति गादेशेकृते निरगा इति लुङ्गध्यमैक वचने रूपम् ॥ ३९ ॥ 
त्वा मन्यगोप गृहगव्यमुषं यशोदा 
गुर्वी त्वदीय मवमान ममृष्यमाणा । 

प्रेम्णाऽथ दामपरिणामजुषा बबन्ध 
तादृनते चरित मार्यजना स्सहन्ते ॥ ४० ॥ 
89 
त्वामिति । गुर्वी अतिशयाभिमानवती यशोदा त्वदीय मवमानं “यशोदानन्दनेन अस्मदृहे क्षीर मपहृतम्, अस्मगृहे नवनीत मपहृतम्” इत्येवं रूपं परिवादं अमृष्यमाणा असहमाना सती अन्यगोपगृहगव्य मुषं इतरगोपालभवनभवक्षीरनवनीताद्यपहारिणं त्वाम्, अथ अनन्तरं दामपरिणामजुषा दामात्मना प्राप्त परिणामेन प्रेम्णा बबन्ध बद्धवती, दाम बन्धनस्य प्रेमनिबन्धन कार्यत्वात् दामपरिणामजुषा प्रेम्णेत्युक्तिः । आर्यजनाः शुकपराशरादयः भट्टनाथ पराङ्कुशपरकालादयश्च, ते तादृक्वरितं यशोदा प्रेम परिणाम दामबद्धत्वरूपं अद्भुतं व्यापारं न सहन्ते । “दाम्ना चैवोदरे बद्ध्वा प्रत्यबध्ना दुलूखले । यदि शक्नोषि गच्छत्व मतिचञ्चलचेष्टित” इत्यत्र “यदि शक्नोषि गच्छ त्वम्” इति सर्वशक्तिं प्रत्युक्ति रसहन सूचिकेति भावः ॥ ४० ॥ 
" तादृङ्गते चरित मार्यजना स्सहन्ते " इत्युक्तम् एव विवृणोति - 
मात्रा यदि त्वमसि दामनि सन्निबद्ध - स्तच्छ्राविणा मुदित चाक्षुष निर्झराणाम् । 
बध्नासि हन्त हृदयं भगवन्कुत स्तत् 
सर्वो हि वश्यविषये विवृणेति वीर्यम् ॥ ४१ ॥ 

मात्रेति । हे भगवन् त्वं मात्रा दामनि सन्निबद्धोऽसि यदि तच्छ्राविणां तद्बन्धनं शृण्वताम् अत एव उदितचाक्षुषनिर्झराणां प्रदुर्भूताश्रुप्रवाहाणाम्, आर्यजनानाम् इति पूर्वश्लोकात्, विभक्तिव्यत्यासे नाऽनुषङ्गः हृदयं कुतो तोः बध्नासि, तादृश सौशील्यैकासक्तचित्तान् करोषीत्यर्थः । हन्तेत्याश्चर्थे । अर्थान्तरन्यासेन समाधत्ते - सर्वो हीति । सर्वो जनः वश्यविषये वीर्यं विवृणोति हि । मातुर्भवान् वश्यः भवत स्त्वार्यजना वश्या इति भावः ॥ ४१ ॥ 
90 
90 
कान्तालकान्त ममलं कमलायताक्ष 

मुद्भूविलास मुदितस्मित मुन्नसञ्च । 
वक्त्रं वहन्परम, गोपगृहेषु किं त्वं 
गोपीमनांसि नवनीत मुताऽभ्यमोषीः ॥ ४२ ॥ 
कान्तेति । हे परम, परो मा यस्मा दिति परमः सर्वेश्वर इत्यर्थः । 
। कान्तालकान्तं मञ्जुलचूर्णकुन्तलपर्यन्तम्, अमलं हेयप्रतिभटशोभं कमलायताक्षं कर्णान्तविश्रान्तकमलतुलितलोचनम् इत्यर्थः । उद्भूविलासम् उत्तुङ्ग भ्रूभङ्ग सौभाग्यम् उँदितस्मितम्, उन्नस मुन्नतनासिकम्। “उपसर्गा” च्चेति नासिकाशब्दस्य नसादेशः । वक्त्रं वहन् त्वं गोपीमनांसि अभ्यमोषीः अचूचुरः, उत नवनीतं अभ्यमोषीः । उभयमप्यपहृतवा नसीत्यर्थः नवनीत हरो मनोहरश्चाऽभव इति भावः ॥ ४२ ॥ 
सर्वं गुणाय गुणिनाम् इति सत्य मेतत् यत्खल्विहेतरजने मलिनत्वहेतुः । यद्रोपवेषविनिषेवणमुत्तमं ते 
गोपालन ञ्च गणयन्ति गुणं गुणेषु ॥ ४३ ॥ 
सर्वमिति । यत्कृत्यं इतरजने गुणहीनजने मलिनत्वहेतुः दोष निदानं भवति, तत्सर्वं मकृत्यत्वावच्छिन्नं कृत्स्न मपि गुणिनां गुणवतां गुणाय गुणावहं भवति । खल्विति प्रसिद्धौ । यत् यस्मात्कारणात् ते गोपवेष विनिषेवणं गोपाल विग्रहपरिग्रहं, गोपालन ञ्च गोरक्षणञ्च गुणेषु उत्तमं गुणं गणयन्ति परिगणयन्ति, मुख्यं गुणं व्यवहरन्तीत्यर्थः । सन्त इति शेषः । सर्वस्मात्परस्य तव अत्यन्त सौलभ्यम प्यतिशयावहम् इति भावः ॥ ४३ ॥ 
गोपालपोतकतया निभृतं धरित्री - 
मावस्तु काम इव सन्नपि बाल्यलौल्यात् । 

ऐन्द्रं निहत्य मख मद्रि मयो दधानः 
किं तस्थिषे सुरगणाय स वासवाय ॥ ४४ ॥ 
91 
गोपाल इति । निभृतं निगूढं यथा तथा गोपालपोतकतया नन्दगोपकुमारतयां धरित्री मावस्तुकाम इव सन्नपि पृथिव्या मावस्तुम् इवेच्छु भवन्नपि इवशब्दप्रयोगेण निभृत मावासः भावनेति भावः । “उपान्वध्यावसः” इति सप्तम्यर्थे द्वितीया । बाल्यलौल्यात् बाल्योचितचाञ्चल्यात्, अथो अनन्तरम् ऐन्द्रं इन्द्रदेवताकं मखं निहत्य यज्ञं विनिहतं विघ्नितं कृत्वा महम् इति पाठेऽपि मह मुत्सव माराधनम् इत्यर्थः । अद्रिं गोवर्धनमहीध्रम् दधानः बिभ्राण स्सन् सवासवाय सुरगणाय देवबृन्दाय किं तस्थिषे किमर्थं प्रत्यवतिष्ठसे ! “श्लाघहुङ्स्था शपां ज्ञीप्स्यमानः” इति सम्प्रदाने चतुर्थी । स्वाराधनविघ्न हेतु कोपोद्रिक्त सुत्राम प्रयुक्तपुष्कलावर्तकादि सप्त कालमेघयुक्तं महावर्ष मपि सप्तरात्रं गोवर्धन मृद्धृत्य व्यर्थं कृत्वा इति निष्कृष्टार्थः । गोपशिशुभाव मनुभवितु मनाः भवान् कथ मित्थ मनुष्ठितवानिति भावः ॥ ४४ ॥ 
वेणुवणप्रणयिनि त्वयि लोकनाथ 
बृन्दावनं चरण सञ्चरणैः पुनाने 
भावा स्तदा वनभुवः किल कीदृशस्ते त्वद्गीतसिक्त सिकतासु वसुन्धरासु ॥ ४५ ॥ 
वेण्विति । हे लोकनाथ, वेणुक्कण प्रणयिनि मुरलीगीति प्रीतिमतित्वयि बृन्दावनं चरणसञ्चरणैः पादसञ्चारैः पुनाने पूत मातन्वाने सति तदा वसुन्धरासु त्वद्गीत सिक्तसिकतासु सतीषु । सिक्तेत्युक्ते गते रमृत धारा साम्यं गर्भितं, वेणुगीतिरूपामृतधारया बृन्दावनप्रान्त कालिन्दी सिकता श्शीतीकृता इत्यर्थः । वसुन्धरा स्विति बहुवचनं यमुनातीर्थ भेदाभिप्रायात् । तदा वनभुवः बृन्दावनजाः ते तादृश सौभाग्यवन्तः 
। 
306 
92 

भावाःजन्तवः, “भाव स्सत्ता स्वभावभिप्रायचेष्टात्मजन्तुषु ” इत्यमरः । कीदृशः किल कीदृग्भूताः खलु ! वेणुगानानुभवेन नियतस्वभावं परित्यज्य, “शैलोऽग्निश्च जलाम्बभूव मुनयो मूढाम्बभूवुर्जडाः प्राज्ञामासु रगा स्सगोप ममृतामासु र्महाशीविषाः । गोव्याघ्रा स्सहजाम्बभूवुरपरेत्वन्याम्बभूवुः प्रभो, त्वन्तेष्वन्यतमाम्बभूविथ भवद्वेणु क्वणोन्मादने" इत्येवं प्रकारेण स्वभावान्तर मवापु रित्यर्थः ॥ ४५ ॥ 
उक्तम् एव विवृणोति - 
धन्यैः श्रुतं तदिह तावक रास काले गीतेन येन हि शिला स्सलिला म्बभूवुः । पञ्चापि किञ्च परिवृत्त गुणानि भूता- न्यर्वीकृशानु मरुदम्बर शम्बराणि ॥ ४६ ॥ 
धन्यै रिति । इह जगति तावक रासकाले त्वदीयरासक्रीडासमये येन गीतेन वेणुगानेन शिलाः हृषदः सलिलाम्बभूवुः जलान्यासन् । क्लीबान्तस्य सलिल शब्दस्य " सनाद्यन्ता धातवः " इति धातुसंज्ञायां लिटिकास् प्रत्यया दिति आमि, “कृञ्चाऽनुप्रयुज्यते” इत्यनुप्रयोगे रूपम् । किञ्च उर्वीकृशानु मरुदम्बरशम्बराणि, कृशानु रग्निः, सूर्यस्याप्युपलक्षणम् । अम्बरमाकाशः शम्बरं जलम् एतानि पञ्चभूतान्यापि परिवृत्तगुणानि व्यत्यस्तस्वभावान्यासन् । तद्गीतं धन्यैः भाग्याधिकैः श्रुतम् । पृथिव्या गुणव्यत्यासो मार्दवं तेजस श्शैत्यम्, अम्बुनो वेगपरित्यागः, अन्तरिक्षस्य प्रत्यक्षमूर्तित्वम् इति द्रष्टव्यम् ॥ ४६ ॥ 
उक्तं व्यत्यस्त गुणत्वं भुजङ्गमेष्वपि सङ्गमयति- तेभ्यः कृती न किल कश्चि दिहाऽस्ति ये वै रासोत्सवोत्सुकधिय स्तव काननान्ते ।
वेणुस्वनस्स्रुत रसौघपरिप्लुतान्ते 
स्वे सृक्किणी रसनया लिलिहु र्भुजङ्गाः ॥ ४७ ॥ 
93 
तेभ्यइति । ये भुजङ्गाः काननान्ते बृन्दावनान्ते रासोत्सवोत्सुकधियः रासक्रीडोत्कण्ठित बुद्धयः, ते तव वेणु स्वनेन हेतुना स्रुतेन क्षरितेन रसौघेन अमृतरसप्रवाहेण परिप्लुतः सिक्तः अन्तः प्रान्तो ययोस्ते तथोक्ते स्वे सृक्किणी ओष्ठप्रान्तौ रसनया जिह्वया लिलिहुः आस्वादयामासुः । तेभ्यो भुजङ्गेभ्यः इह जगति कश्चित्कृती सुकृती नास्ति किल न भवति ननु वै प्रसिद्धौ । अयमर्थः प्रसिद्ध इत्यर्थः । " प्रान्ता वोष्ठस्य सृक्किणी” इत्यमरः । वेणुगानश्रवणेन विषधरस्यान्तर्गतं विषमेव अमृततया परिणतम् - अतस्तेभ्यो भाग्याधिका भुवने न भवन्तीति भावः ॥ ४७ ॥ 
• 
अम्भोदनील मरविन्द दलायताक्षं 
पिञ्छावतंस मुररीकृतवेणुपाणिम् । 
त्वां गोपवेषपिरकर्मितकायकान्तिं 
धन्या स्तदा ददृशु रुन्मथितान्यभावाः ।। ४८ ।। 
अम्भोदेति । तदा रासक्रीडाकाले अम्भोदनीलं कालमेघश्यामं अरविन्द दलायताक्षं तामरसकुसुम पलाशसदृश कर्णान्त विश्रान्तलोचनं, पिञ्छावतंसं बर्हिबर्हशेखरं “पुंस्युत्तंसावतंसौ द्वौ कर्णपूरेऽपि शेखरे इत्यमरः । उररीकृतवेणुः अङ्गीकृतकीचकः पाणिर् यस्य तं तथोक्तं, “वेणवः कीचका स्ते स्युर्ये स्वनन्त्यनिलोद्धताः” इत्यमरः । गोपवेषेण गोपालालङ्कारेण परिकर्मिता अलङ्कृता या कायकान्ति Áिग्रहशोभा यस्य तं तथोक्तं त्वां धन्याः भाग्याधिकजनाः उन्मथितान्यभावाः, अन्यविषयको भावः अन्यभावः । उन्मथित भोग्यवस्त्वन्तरविषयकाभिप्राया स्सन्तः ददृशुः साक्षात्कृतवन्तः । विषयान्तर विमुखतया भगवद्विग्रहसौन्दर्यानुभवो भाग्याधिकानामेव भवतीति भावः ॥ ४८ ॥ 
" 
94 

गोवर्धनो गिरिवरो यमुना नदी सा 
बृन्दावनञ्च मधुरा च पुरी पुराणी 

अद्याऽपि हन्त सुलभाः कृतिनां जनाना - मेते भवच्चरणचारजुषः प्रदेशाः ॥ ४९ ॥ 
T 
गोवर्धन इति । गिरिवरः कृष्णकरस्पर्श श्रेष्ठ्यविशिष्टः गोवर्धन- महीध्रः सा प्रसिद्धा यमुनानदी, बृन्दावनञ्च पुराणी पुरातनी, कृष्णावतारा- त्पूर्वमेव शत्रुघ्नधिष्ठिता मधुरा पुरीच भावच्चरणचारजुषः भवदीयपाद सञ्चारभाजः एते प्रदेशाः, कृतिनां सुकृतिनां जनानां अद्याऽपि भवदवतारकाल विप्रकर्षे सत्यपि सुलभाः साक्षात्कारार्हाः भगवत्साक्षात्कार इव भगवदधिष्ठितदेशसाक्षात्कारोऽपि सुकृतिनाम् एव लभत इति भावः । अस्मिन् श्लोके भगवत्सम्बन्धवतो देशस्यैव परमप्राप्यत्व मुक्तमिति मन्तव्यम् ॥ ४९ ॥ 
अनन्तरं “ते वयं भवता रक्ष्या भवद्विषयवासिनः” इत्युक्ततप्रकारेण देशस्य भगवल्लाभप्रापकत्वं मुखान्तरेणोच्यते - 
बृन्दावने स्थिर चरात्मक कीटदूर्वा- 
पर्यन्तजन्तुनिचये बत! ये तदानीम् । 
नैवाऽलभामहि जनिं हतका स्त एते 
पापाः पदं तव कदा पुन राश्रयामः ॥ ५० ॥ 
बृन्दावने इति । तदानीं कृष्णसञ्चारकाले स्थिरचरात्मकः स्थावरजङ्गमस्वभावः कीटदूर्वापर्यन्तः कीटदूर्वावधिकः जन्तुनिचयो जीवसमूहो यस्मिंस्तथोक्ते बृन्दावने कीटः क्रिमिविशेषः जङ्गमनिकर्षावधिः, दूर्वातॄणविशेषः स्थावरनिकर्षावधिः । तृणादीना मपि क्षयवृद्धियोगेन अन्तस्संज्ञावत्त्वात् जन्तुशब्दोक्ति स्सङ्गता । ये वयं जनिं जन्म ने वाऽलभामहि न लब्धवन्त एव भवामः । आत्मनेपदि लङ् बहुवचनम् । 

हतकाः प्रणष्टाः । त एते पापाः पापिष्ठाः, कदा पुनः तव पदं आश्रयामः, कदापीत्यर्थः । बतेति खेदे ॥ ५० ॥ 
95 
भगवत्सम्बन्धि सम्बन्धिषु केषुचि दपि जन्म उत्तारक मित्याह - 
हा जन्मतासु सिकतासु मया न लब्धं 
रासे त्वया विरहिताः किल गोपकन्याः । या स्तावकीनपदपङ्क्तिजुषोऽजुषन्त 
निक्षिप्य तत्र निज मङ्ग मनङ्गतप्तम् ॥ ५१ ॥ 
न 
हेति । अन्योन्यसंवलितकराने कपात्रः अनेकतालप्रबद्धो मण्डलाकारनृत्तविशेषो रासः । रासे त्वया विरहिताः विश्लेषिताः या गोपकन्याः, तत्र विरहे अनङ्गतप्तं मन्मथदग्धं, निज मङ्गं स्वकीयमेवाऽवयवं निक्षिप्य, तावकीनपदपङ्क्तिजुषः भवदीयपद विन्यास क्रमभाजः, याः सिकताः अजुषन्त अप्रीणन् । जुषी प्रीतिसेवनयोः इति धातो र्लङ् प्रथमपुरुष बहुवचनम्। कृष्णविश्लेषकाले तत्पदमुद्राचिह्निता स्सिकता एव विरहिणीनां गोप कन्याना मालिङ्गनमङ्गलप्रदानेन अनङ्गतापापहा अभवन्निति भावः । तासु मया जन्म न लब्धं किल, मया सिकतात्वेन न जातं ननु । हा इति खेदे ॥ ५१ ॥ 
आचिन्वतः कुसुम मङ्घ्रिसरोरुहं ते 
ये भेजिरे बत! वनस्पतयो लता वा । अद्याऽपि तत्कुलभुवः कुलदैवतं मे बृन्दावनं मम धियञ्च सनाथयन्ति ॥ ५२ ॥ 
आचिन्वत इति । ये वनस्पतयः, लता वा वृक्षा वीरुधो वा कुसुममा चिन्वतः आहरतः ते तव असिरोरुहं भेजिरे आरोहणावरोहण इति भावः । बतेति विस्मये। तत्कुलभुवः भवत्पदपङ्कजस्पर्शिवनस्पतिलताकुलजाः 
96 

वनस्पतयो लताश्च | अद्याऽपि बृन्दावनं मम धियञ्च सनाथन्ति सनाथीकुर्वन्ति, परिष्कुर्वन्तीत्यर्थः । बृन्दावनालङ्कारभूता स्तत्कुलभुव एव मम बुद्ध्या भोग्यतयाऽनुसन्धीयन्ते इत्यर्थः । पूर्वस्मिन् श्लोके परम्परया भगवत्सम्बन्ध्यचेतनत्वप्राप्तिरेव परमप्राप्ये ब्रह्मानन्दे हेतु रित्युक्तम् । अस्मिन् श्लोके परम्परासम्बन्धिनो वनस्पत्यादय स्स्वयं परमप्राप्या इत्युक्तम् । अतः परम्परासम्बन्धिनाम प्युपायोपेयत्वे भवत इति सम्प्रदायः ॥ ५२ ॥ 
अनन्तरं भगवच्चेषृितस्य कृत्स्न स्याऽपि पावनत्वमनुभवति - यत्त्वत्प्रियं तदिहपुण्य मपुण्य मन्यत् नाऽन्यत्तयोर्भवति लक्षण मत्र जातु । 
धूर्तयितं तव हि यत्किल रासगोष्ठ्यां 
तत्कीर्तनं परमपावन मामनन्ति ॥ ५३ ॥ 
यदिति । इह यत् त्वत्प्रियं भवत्प्रीतिकरं तत् पुण्यम्, अन्यत् त्वदप्रियं अपुण्यम् । अत्र पुण्यापुण्ययोः लक्षणं किमित्यत्राऽऽह - नेत्यादि । अन्यत् त्वत्प्रियत्वाप्रियत्वाभ्या मन्यत् तयोः पुण्यापुण्ययोर्लक्षणं जातु न, कदाऽपि न सम्भवति । सामान्यत उक्तं विशेषेण द्रढयति । रासगोष्ठयां रासक्रीडागोष्ठ्यां तव यद्भूर्तायितम् - " अङ्गना मङ्गना मन्तरे माधवो माधवं माधव ञ्चान्तरेणाऽङ्गनाः” इत्युक्तप्रकारेण यद्धूर्तव दाचरितं, तत्कीर्तनं तद्धूर्तायितसङ्कीर्तनं परमपावन मत्यन्तपरिशुद्धिकरम् आमनन्ति हि शुकपराशरादयः स्मरन्तीत्यर्थः । त्वद्धूर्तायितस्य पापत्वे “अघवादी हरे त्पापम्” इति तत्कीर्तयितु रपि पापम् एव स्यात् । शुकपराशरादिभिस्तु भवद्भूर्तायितकीर्तनस्य पुण्यत्वमुक्तम् । अत स्त्वदाज्ञारूपश्रुति स्मृति विहित- निषिद्धेष्वपि त्वत्प्रियत्वाप्रियत्वे एव अनुगते लक्षणे इति भावः ॥ ५३ ॥ 
या कंसमुख्यनृपकीटनिबर्हणोत्था 
सा निर्जितत्रिजगत स्तव नैव कीर्तिः । 

गोपालनादि यदिदं भवदीय कर्मे- 
त्यार्द्रीकरोति विदुषां हृदयं तदेतत् ॥ ५४ ॥ 
97 
येति । कंसमुख्यनृपकीटनिबर्हणोत्था कीटप्रायकंसप्रभृति नरेन्द्र प्रमापणभवा या कीर्तिः सा निर्जितत्रिजगतः त्रिजगदपहारिहिरण्य महाबलि प्रभृतीन् जितवत स्तव कीर्तिः नैव, अतिशयित प्रतीतिकरी न भव त्येवेत्यर्थः। हिरण्यादीन् जितवतः कंसादिजयो नाऽतिशयावह इति भावः । य दिदं गोपालनादि, कृत्यम् इति शेषः । तदेत द्भवदीयकर्मे ति उभयविभूतिनिर्वाहकभवच्चेष्टितम् इति, विदुषां हृदयं आर्द्रा करोति शिशिरीकरोति । कंसादिजयानुसन्धाना दपि गोपालनाद्यनुसन्धानम् एव तत्त्वविदां चित्तव्यामोहकरं भवतीत्यर्थः ॥ ५४ ॥ 
गोपालवेष परिकर्म परावरेशं 
यन्नाम धाम परमं तमसः परस्तात् । तत्पिञ्छलाञ्छन सुदामकृतोपवीतं 
गोधूलिधूसरितकुन्तल मन्तरास्ताम् ॥ ५५ ॥ 
| 
1 
गोपालेति । परा उत्कृष्टाः अनन्तगरुडविष्वक्सेनादयः अवराः निकृष्टाः ब्रह्मरुद्रादयः उभयेषामपि ईशं परावरेशम्, उभयविभूति निर्वाहकम् इति यावत् । परम मुत्कृष्टं यत् धाम तेजः तमसः परस्तात् तम श्शब्दवाच्यात् प्रकृतेः परस्तात्, वर्तत इति शेषः । नाम “ अदित्यवर्णं तमसः परस्ता " दिति श्रुतिप्रसिद्धम् इत्यर्थः । गोपालवेषः परिकर्म अलङ्कारो यस्य तत् पिञ्छलाञ्छनेन बर्हचिह्नेन शोभमानेन दाम्ना मालया कृतोपवीतम् उपवीताकारमालम् इत्यर्थः । गोधूलिधूसरितकुन्तलं गोखुरोत्क्षिप्त परागपरिमिलित केशपाशं तत् धाम अन्त रास्ताम्, मम मनसि वर्तताम् । भगवत्पारम्यादपि अवतार सौशील्यम् एव भोग्यतया निरन्तरानुभाव्यम् इति 
भावः ।। ५५ ।। 
98 
यद्वै जरासुत भयाद्विपलयथा स्त्वं 
तच्चेन्मनुष्य चरितानु विधानजन्ते । तर्हित्रिलोक गुरु मीश्वर मीश्वराणां 
बणाहवे किमिति शम्भु मजृम्भय स्त्वम् ॥ ५६ ॥ 


यदिति । जरासुतभयात् जरासन्धनिमित्ताद्भयात् त्वमपि विपला यथा पलयितवा निति यत् । वै प्रसिद्धम् । तत् पलायनं ते तव मनुष्य चरितानुविधानजञ्चेत् मर्त्य चरितानुवर्तनजन्यं यदि तर्हि त्रिलोकगुरुं अत एव ईश्वराणां लोकपालाना मिन्द्रादीना मपीश्वरम्, शम्भुं रुद्रं बाणाहवे बाणासुर युद्धे किमिति अजृम्भयः जृम्भित मकरोः ? तदुक्तं भारते “जृम्भणास्त्रप्रयोगेण जृम्भयामास शङ्करम् । जृम्भाभिभूत स्तु हरो रथोपस्थ उपाविशत् । न शशाक तथा योद्धुं कृष्णेनाऽक्लिष्टकर्मणा । " इति । जरासन्धभयात् पलायितस्य शम्भुजृम्भणं कथं घटते इति परिचोदनात्, मनुष्यभावनाया मपि भवतः पारम्यं दुरपह्नवम् इति भावः । विपलायथा इति विपरापूर्वात्, अय गतौ इति धातोर्लङ् मध्यमैकवचनम् । “उप सर्गस्यायतौ” इति रेफस्य लत्वम् ॥ ५६ ॥ 
जात - कुतस्त दकृतज्ञ विचेष्टितं ते 
पुत्रीयया किल वरं ववृषे वृषाङ्कात् । अक्षेषु सक्तमतिना च निरादरेण 
वाराणसी हरपुरी भवता विदग्धा ॥ ५७ ॥ 
जातमिति । पुत्री यया आत्मनः पुत्त्रेच्छया “सुपः आत्मनः क्यच्” इति आत्मनः पुत्त्रेच्छायां पुत्त्रशब्दात् क्यच् प्रत्यये विहिते, “क्यचि च” इति ईत्वे च कृते पुत्रीयेति रूपं सिध्यति । वृषाङ्कात् वृषभध्वजात् वरं ववृषे अक्षेषु सक्तमतिना अक्षकीडाव्यासक्तबुद्धिना निरादरेण आदररहितेन 

99 
अभिनिवेशशून्येन भवता, हरपुरी वाराणसी काशी विदग्धा । पौण्ड्रकवासुदेवसहायभूतस्वपितृवधामर्षितेन काशीराजेन रुद्रवर- प्रसादोत्पादितया कृत्यया द्वारकादहने प्रसक्ते, रुक्मिण्या साक मक्षक्रीडासक्तेन कृष्णेन प्रेषितो हेतिराजः, काशीराज प्रहितां कृत्यां, काशीं, तं राजानञ्च भस्मीचकारेति भागवते प्रसिद्धम् । तत् प्रसिद्धं अकृतज्ञविचेष्टितं कृतघ्नव्यापारः, ते तव कुतो हेतो जतम् । यस्मा त्पशुपतेः पुत्रार्थवरलाभः तत्पुरवाराणसीदहनं सर्वात्मना अनुचितम् इति भावः । सर्वेश्वरस्य तव पुत्त्रार्थनादिकं मनुष्यत्वविडम्बनानुगुणमिति निष्कृष्ट तात्पर्यम् ॥ ५७ ॥ 
सञ्जीवयन्नपि मृतं सुत मुत्तराया स्सान्दीपिने श्विरमृतं सुतं मानयं श्च । धाम्नो निजा द्विजसुतान्पुन रानयन्वा 
स्वाम् एव तां तनुमहो कथ मानय स्त्वम् ॥ ५८ ॥ 
77 
सञ्जीवयन्निति । मृत मुत्तराया स्सुतम् अश्वत्थाम प्रयुक्तापाण्ड- वस्त्रदग्ध मभिमन्युपत्न्या उत्तराया गर्भस्थं पुत्त्रं सञ्जीवयन्नपि " द्रौण्यस्त्र विप्लुष्ट मिदं शरीरं सन्तानबीजं कुरुपाण्डवानाम् । जुगोप कुक्षिं गत आत्तचक्रो मातुश्च मे य श्शरणं गतायाः । पादेन कमलाभेन ब्रह्मरुद्रार्चितेन च । पस्पर्श पुण्डरीकाक्षः आपादतलमस्तकम् । यदि मे ब्रह्मचर्यं स्यात्सत्यञ्च मयि तिष्ठति । आव्याहतं ममैश्वर्यं तेन जीवतु बालकः इत्युक्त प्रकारेण रक्षन्नपि, मृतं सान्दीपिने स्सुत मानयंश्च; विद्याप्रदातुः सान्दीपिनेः कालान्तरे पञ्चजननाम्ना असुरेण भक्षितं सुतं गुरुदक्षिणात्वेन पञ्चजनोदरात्पुनः आनयन्नपि, निजधाम्नः श्रीवैकुण्ठात् द्विजसुतान्पुन रानयन्वा, जातमात्रे जातमात्रे एव मृतान् कस्यचित् द्वारकास्थस्य ब्राह्मणस्य सुतान् तत्प्रार्थनया पार्थेन साकं रथ मारुह्य, सप्तलोकान् अण्डावरणसप्तकम् 
100 

(4 
प्यतीत्य गत्वा पुन रानयन्वा त्वं स्वां स्वकीयां तां तनुम् एव मरणकालीनं तत्तच्छरीरमेव कथ मानयः ? उत्तरासुतस्य कालविप्रकर्षाभावेऽपि भस्मीभूतस्य तस्य शरीरस्य आनयन माश्चर्यावहम् इति मन्तव्यम् । पराऽस्य शक्ति र्विविधैव श्रूयते इत्युक्तसर्वशक्ते स्घटितघटनया सम्भवतीति भावः ॥ ५८ ॥ 
इत्थं “अतिमानुषशील वृत्तिवेषैः" इत्युपक्रमानु गुणं “आत्मानं मानुषं मन्ये रामं दशरथात्मजम्”, “अहं वो बान्धवो जातः” इति मनुष्यत्व भावनाया मपि अतिमानुषं ज्ञानशक्त्यादि गुणगण मनुभूय प्रबन्धं परिसमापयितुकाम श्शरणागतिपूर्वकं स्वाभिमतं प्रार्थयते श्लोकत्रयेण । 
अद्यापि नास्त्युपरति स्त्रिविधापचारा 
त्यापः परे निपतितोऽस्मि तम स्यपारे । एतादृशोऽह मगतिर्भवतो दयायाः 
पात्रं त्वदीय चरणौ शरणं प्रपद्ये ।। ५९ ।। 
1 

अद्यापीति । पापः पापिष्ठः अहं परे महति अतएव अपारे दुस्तरे तमस्यज्ञाने निपतितोऽस्मि । पाप इत्यनेन कर्मयोगाभाव उक्तः । तदभावा देव " कषाये कर्मभिः पक्के ततो ज्ञानं प्रवर्तते " इत्युक्त ज्ञानयोगाभावश्च तमसि निपतितोऽस्मीत्यनेनोक्तः । त्रिविधापचारात् भगवदपचार- भागवतापचारासह्यापचाररूपात् उपरति र्निवृत्तिः अद्याऽपि नाऽस्ति । ज्ञानकार्यत्वात् अपचारोपरते रितिभावः । भक्तियोगस्य तदुभय साध्यत्वात् तदभावश्च सिद्धः । एतादृशः अगतिः उपायान्तरशून्यः भवतो दयायाः पात्र महं त्वदीयचरणौ शरणं प्रपद्ये । यद्वा त्रिविधापचारात् उपरतिर्नाऽस्तीत्यनेन प्रातिकूल्यवर्जनाभावः उक्तः । पाप इत्यनेन आनुकूल्यसङ्कल्पाभाव उक्तः । तमसि निपतितोऽस्मीत्यनेन 

101 
महाविश्वासाभावः उक्तः । एतादृशः अगतिः अङ्ग सम्पत्तिरहितोऽहं भवतो 
दयायाः पात्रम् । अकिञ्चनानां कृपैव उत्तारिकेति भावः ॥ ५९ ॥ 
उक्तमेव विवृणोति - 
विस्रम्भणं त्वयि न यद्यपि मेऽस्ति नाऽपि 
श्रद्धा यथोक्तवचनार्थगता तथाऽपि 
वाच न्त्विमां सकृदथाऽप्यसकृन्मयोक्तां 
सत्यां कुरुष्व दययैव दयैकसिन्धो ॥ ६० ॥ 
विस्रम्भणमिति । हे दयैकसिन्धो, यद्यपि त्वयि विस्रम्भणं रक्षिष्यतीति विश्वासो नास्ति । यथोक्तवचनार्थगता " एतादृशोऽहमगति र्भवतो दयायाः पात्रं त्वदीयचरणौ शरणं प्रपद्ये" इत्युक्तवाक्यार्थगता श्रद्धा विश्वासत्वराऽपि नास्ति । उक्ति रनुष्ठानपर्यवसायिनी न भवतीति यावत् । तथाऽपि सकृदुक्ता मिमां वाचम्, अथाऽपि असकृदुक्तां निरन्तरमुच्चारितां वा, सत्यां करणत्रयेणाप्यनुष्ठितां मनः पूर्विकां वा दययैव कुरुष्व । एव कारेण दयैव साङ्गं साधनम् इति भावः ॥ ६० ॥ 
पापीयसोऽपि शरणागति शब्द भाजो नोपेक्षणं मम तवोचित मीश्वरस्य । त्वज्ज्ञानशक्ति करुणासु सतीषु नेह पापं पराक्रमितु मर्हति मामकीनम् ॥ ६१ ॥ 
इति श्रीवत्सचिह्नविरचिते पञ्चस्तवे परिसमाप्तः ॥ पापीयस इति । हे दयैकसिन्धों, पापीयसोऽपि अत्यन्तपापिनोऽपि शरणागति शब्दभाजः “त्वदीयचरणौ शरणं प्रपद्ये" इत्युक्तिमात्रं प्राप्तस्य मम उपेक्षणं उपेक्षा ईश्वरस्य शक्तिमतः तव नोचितम् । अस्तु वा, शरणागत इत्युक्तिरेव फलसाधनं, प्रतिबन्धकपापोपशमनं तु त्वदनुष्ठित 
102 

प्रायश्चित्तसाध्यम् इत्यत आह-त्वदिति । त्वज्ज्ञानशक्तिकरुणासु सतीषु विद्यमानासु मामकीनं पापं पराक्रमितुं प्रतिबन्धकीभवितुं नार्हति न क्षमते । यथातथावाऽपि शरणागत इत्युक्तिमतां प्रतिबन्धकपाप निरसनद्वारा भवच्चरणारविन्द निरन्तरदास्य प्रदान दीक्षितासु त्वज्ज्ञानशक्ति रुणासु सतीषु मदीयं पापं फलप्रतिबन्धनाय नाऽलमिति, भवताऽह मवश्यं रक्षणीय इति भावः । त्वज्ज्ञानशक्ति करुणास्वित्यत्र दयायाः पात्रं दययैवेति प्रकरणानुगुण्येन दयायाः प्रधान साधनत्वं ज्ञानशक्तयो स्तदङ्गत्वम् इति 
सम्प्रदायः ॥ ६१ ॥ 
पञ्चस्तवव्याख्यायां अतिमानुषस्तवव्याख्या परिसमाप्ता ||पञ्चस्तवे 