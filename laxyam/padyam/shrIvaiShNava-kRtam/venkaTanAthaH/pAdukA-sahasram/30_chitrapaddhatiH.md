+++
title = "30 चित्रपद्धतिः"

+++


प्रतिष्ठां सर्वचित्राणां प्रपद्ये मणिपादुकाम् ।  
विचित्रजगदाधारो विष्णुर्यत्र प्रतिष्ठितः॥ 30.1

शृणु ते पादुके ! चित्रं चित्राभिर्मणिभिर्विभोः ।  
युगक्रमभुवो वर्णान् युगपद्वहसे स्वयम्॥ 30.2

सुरासुरार्चिता धन्या तुङ्गमङ्गळपालिका ।  
चराचराश्रिता मान्या रङ्गपुङ्गवपादुका॥ 30.3

पद्मेव मङ्गळसरित्पारं संसारसन्ततेः ।  
दुरितक्षेपिका भूयात् पादुका रङ्गभूपतेः॥ 30.4

अनन्यशरणः सीदन्ननन्तक्लेशसागरे ।  
शरणं चरणत्राणं रङ्गनाथस्य संश्रये॥ 30.5

प्रतिभायाः परं तत्त्वं बिभ्रती पद्मलोचनम् ।  
पश्चिमायामवस्थायां पादुके ! मुह्यतो मम॥ 30.6

यामः श्रयति यां धत्ते यैन यात्याय याच्च या ।  
याऽस्य मानाय यै वान्या सा मामवतु पादुका॥ 30.7

चर्या नः शौरिपादु ! त्वं प्रायश्चित्तेष्वनुत्तमा ।  
निवेश्यसे ततः सद्भिः प्रायश्चित्तेष्वनुत्तमा॥ 30.8

रामपादगता भासा सा भाता गदपामरा ।  
कादुपानञ्च कासह्या ह्यास काञ्चनपादुका॥ 30.9

बाढाघाळीझाटतुच्छे गाथाभानाय फुल्लखे ।  
समाधौ शठजिच्चूडां वृणोषि हरिपादुके !॥ 30.10

सा भूपा रामपारस्था विभूपास्तिसपारता ।  
तारपा सकृपा दुष्टिपूरपा रामपादुका॥ 30.11

कारिका न न यात्राया या गेयाऽस्यस्य भानुभा ।  
पादपा हह सिद्धासि यज्ञाय मम साऽञ्जसा॥ 30.12

सराघवा श्रुतौ दृष्टा पादुका सनृपासना ।  
सलाघवा गतौ श्लिष्टा स्वादुर्मे सदुपासना॥ 30.13

काव्यायास्थित मावर्गव्याजयातगमार्गका ।  
कामदा जगतः स्थित्यै रङ्गपुङ्गवपादुका॥ 30.14

सुरकार्यकरी देवी रङ्गधुर्यस्य पादुका ।  
कामदा कलितादेशा चरन्ती साधुवर्त्मसु॥ 30.15

भरताराधितां तारां वन्दे राघवपादुकाम् ।  
भवतापाधितान्तानां वन्द्यां राजीवमेदुराम्॥ 30.16

कादुपास्यसदालोका कालोदाहृतदामका ।  
कामदाऽध्वरिरंसाकाऽकासा रङ्गेशपादुका॥ 30.17

पापाकूपारपाळीपा त्रिपादीपादपादपा ।  
कृपारूपा जपालापा स्वापा माऽपान्नृपाधिपा॥ 30.18

स्थिरागसां सदाराध्या विहताकततामता ।  
सत्पादुके ! सरासा मा रङ्गराजपदं नय॥ 30.19

स्थिता समयराजत्पा गतारा मादके गवि ।  
दुरंहसां सन्नतादा साध्यातापकरासरा॥ 30.20

लोकताराकामचारा कविराजदुरावचा ।  
तारा गते पादराऽऽम राजते रामपादुका॥ 30.21

जयामपापामयाजयामहे दुदुहे मया ।  
महेशकाकाशहेमपादुकाऽममकादुपा॥ 30.22

पापादपापादपापाऽपादपाददपादपा ।  
दपादपा पादपाद पादपाद दपादपा॥ 30.23

कोपोद्दीपकपापेऽपि कृपापाकोपपादिका ।  
पूदपादोदकापादोद्दीपिका काऽपि पादुका॥ 30.24

ततातत्ता तितत्तेता ताततीतेतितातितुत् ।  
तत्तत्तत्ताततितता ततेतातेततातुता॥ 30.25

यायायायायायायाया यायायायायायायाया ।  
यायायायायायायाया या या या या या या या या॥ 30.26

रघुपतिचरणावनी तदा विरचितसञ्चरणा वनीपथे ।  
कृतपरिचरणा वनीपकैर्निगममुखैश्च रणावनीगता॥ 30.27

दत्तकेळिं जगत्कल्पनानाटिकारङ्गिणा रङ्गिणा रङ्गिणा रङ्गिणा ।  
तादृशे गाधिपुत्राध्वरे त्वां विनाऽपादुका पादुका पादुका पादुका॥ 30.28

पादपापादपापादपापादपा पादपापादपापादपाऽपादपा ।  
पादपापादपापादपापादपापादपापादपापाऽऽदपापादपा॥ 30.29

साकेतत्राणवेळाजनितततनिजप्राङ्कणश्रीप्रभासा  
साभा प्रश्रीरटव्यामियमममयमिव्यापदुच्छेदिलासा ।  
सालादिच्छेदतिग्माहवरुरुरुवह ह्रीकरस्यामरासाऽसा  
रामस्याङ्घ्रिमभ्याजति न न नतिजस्थूलमुत्रातके सा॥ 30.30

रम्ये वेश्मनि पापराक्षसभिदास्वासक्तधीनायिका  
नन्तुं कर्मजदुर्मदालसधियां सा हन्त नाथीकृता ।  
सद्वाटभ्रमिकासु तापसतपोविस्रम्भभूयन्त्रिका  
काचित्स्वैरगमेन केळिसमये कामव्रता पादुका॥ 30.31

श्रीसंवेदनकर्मकृद्वसु तव स्यामृद्धधैर्यस्फुटः  
श्रीपादावनि विस्तृतासि सुखिनी त्वं गेययातायना ।  
वेदान्तानुभवातिपातिसुतनुः सान्द्रेड्यभावप्रथेऽङ्कस्था  
चाच्युतदिव्यदास्यसुमतिः प्राणस्थसीताधन !॥ 30.32

कनकपीठनिविष्टतनुस्तदा  
सुमतिदायिनिजानुभवस्मृता ।  
विधिशिवप्रमुखैरभिवन्दिता  
विजयते रघुपुङ्गवपादुका॥ 30.33

दीनगोपीजनिक्लिष्टभीनुत् सदा  
रामपादावनि ! स्वानुभावस्थिता ।  
एधि मेऽवश्यमुत्तारभावश्रिता  
तेजसा तेन घुष्टिं गता पालिका॥ 30.34

धामनिराकृततामसलोका धातृमुखैर्विनता निजदासैः ।  
पापमशेषमपाकुरुषे मे पादु ! विभूषितराघवपादा॥ 30.35

कृपानघत्रातसुभूरदुष्टा  
मेध्या रुचा पारिषदामभूपा ।  
पादावनि ! स्त्यानसुखैर्न तृप्ता  
कान्त्या समेताधिकृताऽनिरोधा॥ 30.36

सारससौख्यसमेता ख्याता पदपा भुवि स्वाज्ञा ।  
साहसकार्यवनाशा धीरा वसुदा नवन्यासा॥ 30.37

सान्याऽवनदा सुवराऽधीशाना वर्यका सहसा ।  
ज्ञा स्वा विभुपादपताख्याता मे सख्यसौ सरसा॥ 30.38

तारस्फारतरस्वररसभररा सा पदावनी सारा ।  
धीरस्वैरचरस्थिररघुपुरवासरतिरामसवा॥ 30.39

चरमचरं च नियन्तुश्चरणावनिदम्परेतरा शौरेः ।  
चरमपुरुषार्थचित्रौ चरणावनि ! दिशसि चत्वरेषु सताम्॥ 30.40

