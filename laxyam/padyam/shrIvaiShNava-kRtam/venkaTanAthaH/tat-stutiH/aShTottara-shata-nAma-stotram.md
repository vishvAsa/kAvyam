+++
title = "श्रीमद्वेदान्तदेशिकाष्टोत्तरशतनामस्तोत्रम्"
+++

[[56]]

श्रीः

श्रीमद्वेदान्तदेशिकाष्टोत्तरशतनामस्तोत्रम् ॥

सुदर्शनकृपालब्ध वेदतत्वार्थसागरम् ।  
अनुष्ठित क्रतुशतं वन्देऽस्मत्पितरं गुरुम् ॥

कुमारतातयाचार्यं सदाचारपरं सदा ।  
वेदान्ताचार्यसिद्धान्तविजयध्वजमाश्रये ॥

सांख्यसौगतचार्वाकशाङ्करादि तमोनुदम् ।  
त्रय्यन्तदेशिकं वन्दे वेङ्कटेशह्वयं महः ॥

श्रीमद्वेङ्कटनाथस्य नाम्नामष्टोत्तरं शतम् ।  
संगृह्य तत्प्रसादाय वक्ष्ये सर्वार्थसिद्धिदम् ॥

घण्टावतारो ऽनन्तार्यतनयो वेङ्कटाधिपः ।  
श्रीमल्लक्ष्मणयोग्यंशो वरदाचार्यवीक्षितः ॥

रामानुजार्यसन्दृष्टस्सौपर्णमनुचिन्तकः ।  
तार्क्ष्यदत्तवरश्शुद्धः प्रसादितहयाननः ॥

अधितसाङ्गसकलश्रुतिस्मृतिविदग्रणीः ।  
इतिहासपुराणज्ञस्सुकविस्तर्कतत्ववित् ॥

भाष्यकारो भयहरस्सुधाशीदुग्धराशिकृत् ।  
प्रधानप्रतितन्त्रज्ञो देवतापारमार्थ्यवित् ॥

श्रुतविद्यश्रावयिता श्रुतपालश्श्रुतप्रदः ।  
श्रितः पाण्डित्यदाता च कृतकृत्यः कृती सुधीः ॥ ९

[[57]]

निरस्तसांख्यः प्रद्युक्तयोगः काणादभञ्जनः।  
अचिचैतन्यवादघ्नः क्षणिकाणुमतार्दनः ॥

साकारधी निराकर्ता शून्यवादतमोनुद ।  
कुदृष्ट्युरगपक्षीशः सप्तभङ्गीविलोपनः ॥

भेदाभेदमतछेत्ता धूतयादवकल्पनः ।  
अनीशवादिदम्भोळिः पाषण्डमतखण्डनः ।  

सम्रक्षितागमश्शङ्खचक्रधारणरक्षिता ।  
ऊर्ध्वपुण्ड्राङ्कनत्राता शुद्धसत्वमयाकृतिः ॥

यत्याचारप्रतिष्टाता सर्वतन्त्रस्वतन्त्रधीः ।  
अवताररहस्यज्ञस्त्वर्चासौन्दर्यसक्तधीः ॥

अर्थपञ्चकतत्वज्ञस्त्वत्रयविशेषवित् ।  
भक्तियोगविरोधिनो भक्तिमान्भगवत्प्रियः ॥

ज्ञातैकसारो द्वयविद्विभक्ताधिकृतित्रयः ।  
चतुश्श्लोक्यर्थसारज्ञस्सम्यग्ज्ञाताङ्गपञ्चकः ॥

षडङ्गयोगनिर्णेता सप्ततन्तुकृदुत्तमः ।  
अष्टाक्षरैकनिरतो नवमैकरसाश्रयः ॥

दशतात्पर्यविज्ञाता शतकृच सहस्त्रवित् ।  
स्थूललक्षोऽनेकनानाकोटिज्ञाननिवर्तकः ॥

धर्मशङ्कुस्साधुबृन्दवन्दिताङ्घ्रिसरोरुहः ।  
पद्माक्षनन्दजनकस्तथाऽनन्तगुणाकरः ॥ १९

[[58]]

त्यगशब्दार्थविद्धर्मवेदी विधिविशेषवित् ।  
उत्तमश्लोकभावज्ञः पञ्चकालपरायणः ॥

सुरसेव्यः पूर्णमनास्सूरीन्द्रप्रतिरूपकः ।  
कवितार्किकपञ्चास्यो निगमाञ्चलदेशिकः ॥

वैद्यो मुनीन्द्रस्सर्वज्ञः उपकर्ता तथैव च ।  
सत्संप्रदायस्थिरधीरनघस्सत्यागपि ॥

साधुवृत्तिर्मुक्तडम्भो जिताक्षो दीर्घबन्धुमान् ।  
दयाळुश्शासिता सर्वहिताचरणतत्परः ॥

महागुरुस्स्वर्णवर्णस्सुबाहुः पुण्डरीकदृक् ।  
पवित्रपाणिर्व्याख्यानमुद्राङ्कितकराम्बुजः ॥

सव्यपाणितलन्यस्तदिव्यपुस्तकभूषणः ।  
परशीर्षन्यस्तवामपादाब्जकटकोज्वलः ॥

इतीदं देशिकेन्द्रस्य नाम्नामष्टोत्तरं शतम् ।  
संकीर्तयेदनुदिनं सर्वपापापनुत्तये ॥

पठन्नामशतं भक्त्या श्रुत्वा गुरुमुखाम्बुजात् ।  
प्रसादाद्देशिकेन्द्रस्य भुक्तिमुक्ती समशुनुते ॥

एकैकमपि तन्नाम कीर्तयन्सकृदुत्तम् ।  
सर्वान्कामानवाप्नोति किमुताऽष्टोत्तरं शतम् ॥

