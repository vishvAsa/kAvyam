---
title: वरदवल्लभस्तोत्रम्, चतुःश्लोकी (यामुनाचार्यविरचितम्)

---
  
<details open><summary>विश्वास-प्रस्तुतिः</summary>

वरदवल्लभसतोत्रम् अथवा चतुःश्लोकी   
यत्पदाम्भोरुहध्यानविध्वस्ताशेषकल्मषः ।  
वस्तुतामुपयातोऽहं यामुनेयं नमामि तम् ॥
</details>

<details><summary>मूलम्</summary>

वरदवल्लभसतोत्रम् अथवा चतुःश्लोकी   
यत्पदाम्भोरुहध्यानविध्वस्ताशेषकल्मषः ।  
वस्तुतामुपयातोऽहं यामुनेयं नमामि तम् ॥
</details>


<details open><summary>विश्वास-प्रस्तुतिः</summary>

कान्तस्ते पुरुषोत्तमः फणिपतिः शय्याऽऽसनं वाहनं  
वेदात्मा विहगेश्वरो जवनिका माया जगन्मोहिनी ।  
ब्रह्मेशादिसुरव्रजस्सदयितः त्वद्दासदासीगणः  
श्रीरित्येव च नाम ते भगवति ब्रूमः कथं त्वां वयम् ॥ १॥
</details>

<details><summary>मूलम्</summary>

कान्तस्ते पुरुषोत्तमः फणिपतिः शय्याऽऽसनं वाहनं  
वेदात्मा विहगेश्वरो जवनिका माया जगन्मोहिनी ।  
ब्रह्मेशादिसुरव्रजस्सदयितः त्वद्दासदासीगणः  
श्रीरित्येव च नाम ते भगवति ब्रूमः कथं त्वां वयम् ॥ १॥
</details>

<details open><summary>विश्वास-प्रस्तुतिः</summary>

यस्यास्ते महिमानमात्मन इव त्वद्वल्लभोऽपिप्रभु-  
र्नालं मातुमियत्तया निरवधिं नित्यानुकूलं स्वतः ।  
तां त्वां दास इति प्रपन्न इति च स्तोष्याम्यहं निर्भयो  
लोकैकेश्वरि ! लोकनाथदयिते ! दान्ते दयान्ते विदन् ॥ २॥
</details>

<details><summary>मूलम्</summary>

यस्यास्ते महिमानमात्मन इव त्वद्वल्लभोऽपिप्रभु-  
र्नालं मातुमियत्तया निरवधिं नित्यानुकूलं स्वतः ।  
तां त्वां दास इति प्रपन्न इति च स्तोष्याम्यहं निर्भयो  
लोकैकेश्वरि ! लोकनाथदयिते ! दान्ते दयान्ते विदन् ॥ २॥
</details>

<details open><summary>विश्वास-प्रस्तुतिः</summary>

ईषत्त्वत्करुणानिरीक्षणसुधासन्धुक्षणाद्रक्ष्यते  
नष्टं प्राक्तदलाभतस्त्रिभुवनं सम्प्रत्यनन्तोदयम् ।  
श्रेयो नह्यरविन्दलोचनमनः कान्ताप्रसादादृते  
संसृत्याक्षरवैष्णवाध्वसु नृणां सम्भाव्यते कर्हिचित् ॥ ३॥
</details>

<details><summary>मूलम्</summary>

ईषत्त्वत्करुणानिरीक्षणसुधासन्धुक्षणाद्रक्ष्यते  
नष्टं प्राक्तदलाभतस्त्रिभुवनं सम्प्रत्यनन्तोदयम् ।  
श्रेयो नह्यरविन्दलोचनमनः कान्ताप्रसादादृते  
संसृत्याक्षरवैष्णवाध्वसु नृणां सम्भाव्यते कर्हिचित् ॥ ३॥
</details>

<details open><summary>विश्वास-प्रस्तुतिः</summary>

शान्तानन्तमहाविभूतिपरमं यद्ब्रह्मरूपं हरे-  
र्मूर्ते ब्रह्म ततोऽपि यत्प्रियतरं रूपं यदत्यद्भुतम् ।  
यान्यन्यानि यथासुखं विहरतो रूपाणि सर्वाणितान्-  
याहुः स्वैरनुरूपरूपविभवैर्गाढोपगूढानि ते ॥ ४॥
</details>

<details><summary>मूलम्</summary>

शान्तानन्तमहाविभूतिपरमं यद्ब्रह्मरूपं हरे-  
र्मूर्ते ब्रह्म ततोऽपि यत्प्रियतरं रूपं यदत्यद्भुतम् ।  
यान्यन्यानि यथासुखं विहरतो रूपाणि सर्वाणितान्-  
याहुः स्वैरनुरूपरूपविभवैर्गाढोपगूढानि ते ॥ ४॥
</details>

<details open><summary>विश्वास-प्रस्तुतिः</summary>

आकारत्रयसम्पन्नामार्विन्दनिवासिनीम् ॥  
अशेषजगदीशित्रीं वन्दे वरदवल्लभाम् ॥ ५॥
</details>

<details><summary>मूलम्</summary>

आकारत्रयसम्पन्नामार्विन्दनिवासिनीम् ॥  
अशेषजगदीशित्रीं वन्दे वरदवल्लभाम् ॥ ५॥
</details>  
  
इति श्रीमद्यामुनमुनिविरचितं श्रीवरदवल्लभसतोत्रम् सम्पूर्णम् ।  
अथवा इति श्रीमद्यामुनमुनिविरचिता चतुःश्लोकी समाप्ता ।  
  
NA  
  
