+++
title = "गोदा-दण्डकः"
+++

Source: [TW](https://archive.org/download/shrI-vaiShNava-kAvyAni/godA-daNDakaH.pdf)

[[TODO: परिष्कार्यम्]]

॥ श्रीः ॥ श्रीमत्यै गोदायै नमः   
श्रीमते रामानुजाय नमः   
॥ श्री गोदादण्डकः ॥  

विष्णुचित्तान्धिजां गोदां  
स्वर्-धेनुं भक्ति-रूपिणीम् ।  
अमन्दानन्द-सन्दोग्ध्रीं  
वन्दे गोविन्दवल्लभाम् ॥ 

जय जय जननि  
प्रजार्थे व्युदस्त--+++(विष्णु=)+++त्रि-धामाद्य्--  
अधाम-प्रभूताद्भुतात्मानुकूलातिकूल--स्व-भोगे [^1]नभो-गे ।  

महा-मोह-गर्ते निपत्यासहायान्य्-अपत्यान्य्-अकम्पानुकम्पावशात् त्रातुम् अत्रावतीर्णे  
ऽग्र्य-वर्णे सु-वर्णे स्रवत्-स्वच्छ-वात्सल्य-पूर्णे।  
पुरे धन्वि-नव्ये +++(राशौ)+++ ऽर्यम-र्क्षे शुचौ मासि भट्टाधिनेतुस्+++(=विष्णुचित्तस्य)+++ तुलस्य्-उद्भवारण्य-भूमेः समुद्भिद्य सीतेव जाते  
स्वतः सद्-गुणत्व-प्रतीते ।  
क्षमे वर्ष्म-युक्त-क्षमे सर्व-पापापनोद-क्षमे ।  
भोगि-रूपेण भर्त्रा स्फटा+++(=फणा)+++-रत्न-रोचिश्-छटा-राजि-नीराजिते सूरि-संपूजिते ।  
तृष्णयोढे वराहेण, गाढोपगूढे च भक्त्या, जनित्वा ऽवनित्वं तिरोधाप्य, गानात् समाह्लादित-स्वान्त-कान्ते, प्रशान्ते तमो-ध्वंसनोद्यन्-निशान्ते[^2] ।  
स्व-जन्मापवर्गी-कृत--क्ष्मा-तले पूरिताशेष-वाञ्छा-फले स्वर्-लते निस्तुले ।  
विष्णुचित्तोदयात् स्वस्य गोभिस्+++(=वाग्भिः)+++ सुधा-स्यन्दनाच्, चापि पूर्तेः कलानां, सुधांशोस् स-कुल्ये  
रमायाश् च तुल्ये  
ऽविताशेष-भूते वधू-रत्न-भूते ।  

[^1]: परमाकाशः
[^2]: निशान्तः तत्त्वविवेकः 

[[2]] 

भुवः संभवाद् अर्थवद्-रत्न-गर्भाभिधाने ऽपदाने+++(=सत्-कर्मणि)+++ हरेर् दत्त-चित्तावधाने, प्रहर्षं सताम् आदधाने ।  
यशोदा-किशोरेतिहासोक्ति--सारस्वत-स्तन्य-पानेन लब्धात्म--पोषे विदोषे ।  
महानन्द-गोविन्द-लीला-विलासानुकारि--स्व-लीलैक-लोले[^2-1] सचित्तालि-माले।  
सदानन्द-गोपाल-बाले ऽनुरक्ते ऽपरस्मिन् विरक्ते ।  
विमुक्तेतरारम्भणे युक्त-नारायणे सद्-गुणे क्लृप्त-वाक्-पुष्प-संदर्भणे+++(=रचने)+++ ।  
विप्र-वंशोदिते भावनायाः प्रकर्षेण गोपी-दशाम् आस्थिते वैदिकैस् सेविते ।  
गोकुली-भूत-जन्म-स्थले शाद्वल-श्यामले शीतले ।  
नन्द-पुत्रायितानेक-पात्-पर्ण[^2-2]--शयि--प्रिये सर्व-लोक-प्रिये ।  
वाक्-सुधाऽऽमुक्त-माल्य-प्रदानाहितात्यन्त-मोदे  
परस्यापि गोदे प्रसीदेष्टदे ॥ 


विलसतु तव दिव्य-रूपं ममाम्बाधिचित्तं+++(=??)+++  
सदा विष्णुचित्तोदये विष्णु-चित्त-प्रिये ऽनर्गलोद्यद्-दये ।  
वासरारम्भ-काल--प्रफुल्लारविन्दावलेपावलोप--क्षमालक्त-लेपातिरक्तातुल--  
श्रीमद्-अङ्घ्रि-द्वये ऽनुष्ठितार्थ-द्वये[^2-3] निर्भये ।  
भर्तृलि- प्साश्रितानङ्गतूणीरशङ्काकरा रोम जङ्घालते हंसलीलागते । क्षौमसंत्रीत माहेन्द्रदन्ताव लश्वेतशुण्डायमानाति चारूरुकाण्डे कृताने कविद्वत्प्रकाण्डे । निशान्त 'द्विजत्रात गीत 'श्रुतिप्रतिक्रुद्धोषजुष्टारुणादित्यविश्वानुकारिकण रिकङ्किणीजालसौवर्ण का चीस्फुरत्पद्मरागप्रभाशोणितश्रोणिबिंबे वितीर्ण- स्वहस्तावलम्बे । स्तनाद्रिस्थलस्थूलमुक्तावली का न्तिपुञ्ज । 

2-1. समानाभिप्राय । 
2-3. मन्त्रः । 
2-4. पक्षिणो ब्राह्मणाश्च । 
2-2. वटपत्रम् । 
2-5. श्रोतं वेदश्च । 

[[3]] 

ख्यगङ्गाझरीपत-सतगर्तात्मकोद्यद्धर क्रोधवह्निपदा हावग हिस्मरोज्जीवनानन्तसौन्दर्य- पीयूष' वापीसनाभिखना मे समाहादिताम्भोजनामे । समुत्तुङ्गपीनस्तन- श्रोणिबन्धान्तराला वर्षाव लुप्तावलग्ने मुकुन्देऽतिलग्ने । समुज्जीवितानङ्ग- साम्राज्य सिंहासनोत्तुङ्गवक्षोज पीठी समारोह सोपानराजीवलीराजिसंराजि - ताल्पोदरि प्राज्यसंपत्करि । 'प्राक्तनात्यल्पहार्दाविकाशानवच्छेदवर्धिष्णु भावप्रकाश प्रदृश्योद्गत प्रेमवर्ष्मायितोचुङ्गवक्षोजभारावनम्रे रमानाथकम्रे । स्वसौन्दर्यगर्वोन्नमद्वाहुक' श्रीवनक्ष्माधराधीश संमज्जना त्युल्बणोज्जृम्भणा- पूर्ण लावण्य नीरस्वदेहाभिधागाधपाथोधिकल्पदोद्गीर्ण निर्यत्परीवाह युग्म- श्रमापादकस्वैर दुर्मोचबन्धावकुण्ठस्वतन्त्रत्व' वैकुण्ठकण्ठीरवेन्द्रस्फुरद्रल- केयूररश्मिच्छटापल्लबोल्लासि'दोर्वल्लिका लङ्कृते सूरिवृन्दावृते ॥ 


'चिदभिघपृथिवी महेन्द्रा 'वृती भूतकर्माख्यदुर्गाटवीपर्यटद्रङ्गराजा- न्तरङ्गाख्यसारङ्गखेदापनोदाईहृद्यात्म पारार्थ्यबोध ।रू दूर्वाकरस्थ ल्यभि - ज्ञापकान्योन्यघर्षोत्थघोषाह्वयत्कङ्कणालीविराजत्प्रकोष्ठे प्रथापूरिताशेष- काष्ठे गरिष्ठे परीचारकर्मात्मकस्वीयचेष्टे । ज्वलद्रत्नज । लोर्मिकाराजिरज्य 

1. गर्तात्मकपीयूषवापी । 
2. आधुनिकस्थानादुरसः प्राक्तनः ।  
3. सुन्दर बाहुमेगवान् ।  
4. बहुव्रीहिः कण्ठीरवेन्द्रे ऽन्वेति ।  
5. भ्रमापादिका अवकुण्ठस्वतन्त्रत्व कण्ठीरवेन्द्राच । 
6. “ उत्क्रामतीश्वरः" इत्युक्तो जीवः । 
7. आवरणम । 
8. अभिज्ञापिका आह्वयन्तीच कङ्कणाली । “पतिव्रतानिमित्त हिवलया दि 
विभूषणं" इति हयुच्यते । 

[[4]] 

न्नखेन्दूदयोल्लासिरलाकरस्पर्धिशुम्भत्करे प्रेमवश्येश्वरे स्वीयसौन्दर्य पाट- चरीभावको गरुणोदीणपाणि' प्रणेयीकृत स्वर्णवर्णोज्ज्वलत्पुष्करे भास्वरे कीरमञ्जुस्वरे । स्वीयदिव्य स्तुतिप्रीत पङ्केरुहाक्षो द्धृ नक्षीररूपोल्लसत्पा- श्चजन्यप्रवऌप्तात्मसाधर्म्यदूर्वाभदेहोचपाटीर लेपस्फुटश्वेत 'कण्ठेऽवदाता- च्छ्मुक्तावलीसंपरीतोपकण्ठे । प्रचण्डांशुतापावकुण्ठा हितुण्डावगुण्ठ- स्वरोकस्समूहोपभुक्तो झितोद्यत्कलङ्काङ्कितेन्दुप्रतिद्वन्द्वितापोपरागोपभुक्ता- वशेषादिदोषावकाशप्रसङ्गास हानन्दनास्वादनाहमृतस्यन्दिशुम्भत्कला- पूर्णराका 'मृगाङ्कानने स्वीयसूक्तया प्रचार हितापन्नवेदाख्यवाक्कानने । चन्द्रिका सम्मिलद्विद्रुमाभस्मितोद्भासमानाघरे निस्समानामृताप्यायित- श्रीघरे । सर्वदेवाधिपश्वेत चेतोऽभिरक्ती कृतिव्यक्त विस्मापकत्वप्रभावाव- दातेषदा लक्ष्य कुन्देन्दुमुक्ताभदन्तावली कान्तिमन्दस्मिते छिन्नमूला 7- स्मिते । स्पर्धमानस्फुरन्मीनमध्योत्थ संयद्विघातार्थवल्ली तुलाभृद्विलो लाक्षि- युग्मान्तरोल्लासिनासापुटे' गाढरागावटे । मन्मथेष्वासवैयर्थ्य कृत्सन्नत धनुर्द्वन्द सन्धीयमानस्फुटेन्दीवर ख्याशु गद्वन्द्व सन्देहकृल्लो चने संश्रिता- घौघसमोचने ॥ 


1. चोर । 
2. वश्य।  
3. " कर्पूरं नारुमो " दशकम् ।  
4. " अङ्गगातकण्ठेभ्यो वक्तव्यं " इति ङीषोविकल्पः । 
5. मुक्ताहारपरीतकण्ठप्रान्तत्वच प्रतीयते । उपरागः देवोच्छिष्ठत्वंच इन्दोर्दोषाः तद्दोषरहितचन्द्रानने । 
8. युद्धम् ।  
6. सूर्यतापावकुण्ठनं, 
7. अहन्ता । 
9. अवगाढः रागमयः - भगवत्प्रेममयः अवटः- कूपः- जलाशयः यया सा 


[[5]] 
निजजन विहितापराधावलीसं तिरोधायकप्रेमभूमा तिगाढान्धकारा 'जनालेपनात्यन्तनीळा निमित्तप्रणीतास्मदाद्या प्लवोद्वे लखेत्कृपानीर- पूरोल्लसन्नीलफुल्लोत्पलत्विट्तरङ्गान्तरङ्गा यितापाङ्गलीले प्रहृष्टादिमूले । सुपात्रप्रभावा घिलब्ध 'द्विभावश्रवोमू लदेदीप्यमानोपदिष्टैक' वर्णात्मनोत्प्रे- क्ष्यमाणज्वलद्रलताटङ्कभूषाविशेषातिशोभाभिराजत्कपोले 
'तमोर्घावमुक्तेन्दु 
निजाचार्य- निष्ठा ख्यकीर्त्यलवाले । 'तमोर्घाव मुक्तेन्दुपीयूष तृष्ण मिलत्तत्तमोलोल- बालायमानातिनीला लकश्रेणिजुष्टाष्टमीचन्द्रतुल्याभभाले, महासूरिबाले । मुखाब्जासवास्वाद निष्कम्प रोलम्बसंबाध सन्दोह सन्देह कृच्छयामलाचिः कलिन्दापगा, कुङ्कुमा लिप्त सीमन्तसारस्वतस्यन्दिनी, मालतीपुष्परो चिस्सितस्वच्छगङ्गानदीतीर्थसम्मेलनावाप्त जन्मस्थलोद्भूततीर्थत्रयाविष्ट- कासारभावस्फुटद्भङ्गिकैश्ये, 'सुमल्लयाख्यदेश्ये परार्थैकदास्ये । सुवर्णासनं प्रेयसा पक्षिराजेन चास्थाय मन्दस्मितप्रेमगर्भेक्षणाभ्यां ध्रुव भाषसे । रङ्गराट्पक्षिराड्यां सह भ्राजमाना समीक्षाईमोङ्कारमक्ष्णो- विधत्से' । विनीतेन तार्क्ष्यण संसेविते हर्षिणा रङ्गराजेन संभाविते । मुख्य नेत्री त्वमचदशायां स्फुटं दृश्यसे । वस्त्रमालाप्रदाहस्ववाभ्यय- 

1. प्रेम्ण: अपराघतिरोधायकत्वादन्धकारत्वं तादृशान्धकाररूपमञ्जनम् । 
2. द्वित्वम् । 
5. तिरुमुक्कुलम् । 
3. ओङ्कारः 
4. राहुः । 
6. तिरुमल्लिनाडु । 
7. अकारेण देवस्य उकारेण देव्याः मकारेण जीवस्य च प्रतीतेः । 
8. पुरुषकारः 

[[6]] 

वासः प्रगृह्णाति मूर्ध्नाऽखिलानां फलानां प्रदाता त्वदामुक्तपुष्पाभिलाषी यतीशोऽग्रजस्ते मतस्सौम्यजामातृयोगी समुत्कण्ठते त्वन्महः सेवितुं वेदशीर्षार्यवर्यस्स्तुतिं हृद्यपद्यां विधत्ते समस्तेतरैश्च प्रशस्ते नमस्ते क्षमस्ते न कश्चिद्विपश्चित्सुतौ तोकवाकं स्तुतित्वेन संपादयेथा दये थाश्च मे ॥ 
अवीवदत्स्तोकघीकं तोकं मामात्मदण्डकम् । गोदा यथा स्वकं कीरं प्राशितक्षीरमादरात् ॥ भक्तया तिरुमलै नल्लान् रामकृष्णेन सूरिणा । गीतो गोदादण्डकोऽयं सद्भिराद्रियतां मुदा ॥ 

इति तिरुमलै नल्लान् रामकृष्णकवेः कृतिषु श्रीगोदादण्डकः संपूर्णः ॥ 

शुभम्  

श्रीमत्यै विष्णुचित्तार्य-  
मनो-नन्दन-हेतवे । 
नन्द-नन्दन-सुन्दर्यै  
गोदायै नित्य-मङ्गलम् ॥