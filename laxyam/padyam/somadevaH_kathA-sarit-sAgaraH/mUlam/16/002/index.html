<!DOCTYPE html>
<html lang="en-us">
  <head>
    <meta charset="utf-8">
    <meta http-equiv="X-UA-Compatible" content="IE=edge,chrome=1">
    
    <title>काव्ये विश्वासटिप्पन्यः  | ००२</title>
    <meta name="HandheldFriendly" content="True">
    <meta name="MobileOptimized" content="320">

    <meta name="viewport" content="width=device-width,minimum-scale=1">
    <meta name="generator" content="Hugo 0.143.0">
    
    
      <META NAME="ROBOTS" CONTENT="INDEX, FOLLOW">
    

    <link href="/kAvyam/laxyam/padyam/somadevaH_kathA-sarit-sAgaraH/mUlam/16/002/" rel="alternate" type="application/rss+xml" title="काव्ये विश्वासटिप्पन्यः" />
    <link href="/kAvyam/laxyam/padyam/somadevaH_kathA-sarit-sAgaraH/mUlam/16/002/" rel="feed" type="application/rss+xml" title="काव्ये विश्वासटिप्पन्यः" />

    <meta property="og:url" content="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/16/002/">
  <meta property="og:site_name" content="काव्ये विश्वासटिप्पन्यः">
  <meta property="og:title" content="००२">
  <meta property="og:description" content="अथासितगिरौ तस्मिन्नास्थानस्थं व्यजिज्ञपत् ।
नरवाहनदत्तं तं स्वसेनापतिरेकदा ।। १
अद्याहं देव हर्म्यस्थो रक्षन्सैन्यानि दृष्टवान् ।
दिव्येन पुंसा नभसि ह्रियमाणां निशि स्त्रियम् ।। २
क्रन्दन्तीं हार्यपुत्रेति कान्तिसर्वस्वहारिणीम् ।
लब्ध्वैवानायितां बुद्ध्वा तत्कालबलिनेन्दुना ।। ३
आः पाप परदारांस्त्वमपहृत्य क्व यास्यसि ।
नरवाहनदत्तस्य राज्ये देवस्य रक्षितुः ।। ४
योजनानां सहस्रेषु षष्टौ वैद्याधरे पदे ।
तिर्यञ्चोऽपि हि नाधर्मं कुर्वन्त्यन्येषु का कथा ।। ५
इत्युक्त्वैव प्रधाव्याशु सानुगेन मया स्वयम् ।
संयम्य स पुमान्व्योम्नः सनारीकोऽवतारितः ।। ६
अवतार्य च पश्यामो यावत्स्यालः स ते प्रभो ।
भ्राता युष्मन्महादेव्या इत्यकाख्यो नभश्चरः ।। ७
देव्यां कलिङ्गसेनायां जातो मदनवेगतः ।
केयं किमेता हरसीत्युक्तोऽस्माभिश्च सोऽभ्यधात् ।। ८
इयं मतङ्गदेवस्य विद्याधरपतेः सुता ।
उत्पन्नाशोकमञ्जर्यां नाम्ना सुरतमञ्जरी ।। ९
सैषा प्रागेव वाचा मे मात्रा दत्ता सती किल ।
अन्यस्मै मानुषायात्र स्वपित्रा प्रतिपादिता ।। १०
अतोऽद्यासौ निजा भार्या यदि प्राप्य हृता मया ।
तन्मे को दोष इत्युक्त्वा सोऽत्र व्यरमदित्यकः ।। ११
केनार्ये परिणीता त्वं कथं प्राप्तासि चामुना ।
इति साथ मया पृष्टावोचत्सुरतमञ्जरी ।। १२
अस्त्युज्जयिन्यां नृपतिः श्रीमान्पालकसंज्ञकः ।
कुमारस्तस्य पुत्रोऽस्ति सुनामावन्तिवर्धनः ।। १३
तेनेह परिणीताहं सुप्ता हर्म्यतलेऽद्य च ।
आर्यपुत्रस्य सुप्तस्य हृतास्म्येतेन पाप्मना ।। १४
एवमुक्तवती सा च संयतस्थः स चेत्यकः ।
मयेह स्थापितौ तौ द्वौ प्रमाणमधुना प्रभुः ।। १५
एवं हरिशिखात्सेनापतेः श्रुत्वा ससंशयम् ।
गत्वा गोपालकायैतच्चक्रवर्ती शशंस सः ।। १६
गोपालकोऽपि सोऽवादीद्वत्सैतद्विदितं न मे ।
सांप्रतं परिणीतैषा जाने पालकसूनुना ।। १७
आनीयतां कुमारस्तदुज्जयिन्याः स मन्त्रिणा ।
समं भरतरोहेण ज्ञास्यामो निश्चयं ततः ।। १८
तच्छ्रुत्वा मातुलवचश्चक्रवर्ती विसृज्य सः ।
विद्याधरं धूम्रशिखं मातुलस्य कनीयसः ।। १९
पालकस्यान्तिकं राज्ञस्तावानायितवानुभौ ।
उज्जयिन्याः कुमारं तं तत्सुतं तं च मन्त्रिणम् ।। २०
प्राप्तौ कृतप्रणामौ च स तौ गोपालकान्वितः ।
स्नेहादराभ्यां संमान्य प्रकृतं पृच्छति स्म तम् ।। २१
तत्र स्थिते निशाहीनचन्द्राभेऽवन्तिवर्धने ।
तथा सुरतमञ्जर्यां पितर्यस्याश्च सेत्यके ।। २२
सत्सु वायुपथाद्येषु मुनौ तिष्ठति कश्यपे ।
सोऽन्येषु च जगादैवं मन्त्री भरतरोहकः ।। २३
आ मूलाच्छृणु देवैतदुज्जयिन्याः किलैकदा ।
एवं समेत्य विज्ञप्तः सर्वैः पालकभूपतिः ।। २४
अस्यामुदकदानाख्यो भवत्यद्योत्सवः पुरि ।
हेतुश्चात्र न चेत्सम्यक्छ्रुतस्तच्छ्रूयतां प्रभो ।। १५५
पूर्वं चण्डमहासेनः पिता ते खड्गमुत्तमम् ।
प्राप्तुं च भार्यां तपसा देवीं चण्डीमतोषयत् ।। २६
सा स्वं खड्गं ददौ तस्मै भार्यार्थे चैवमभ्यधात् ।
अङ्गारकाख्यमसुरं हत्वा तस्याचिरात्सुताम् ।। २७
पुत्राङ्गारवतीं नाम भव्यां भार्यामवाप्स्यसि ।
इत्यादिष्टस्तया देव्या तस्थौ राजा स तन्मनाः ।। २८
अत्रान्तरे चोज्जयिन्यां यो योऽभून्नगराधिपः ।
स स केनापि सत्त्वेन रात्रौ रात्रावभक्ष्यत ।। २९
ततश्चण्डमहासेनस्तदन्वेष्टुं स्वयं निशि ।
स्वैरं भ्रमन्पुरि प्राप पुरुषं पारदारिकम् ।। ३०
तस्याच्छिनत्स खड्गेन शिरो रचितमण्डनम् ।
छिन्नकण्ठं च तं सद्यः कोऽप्येत्यादत्त राक्षसः ।। ३१
सोऽयं पुराधिपानत्ति नूनमत्रेत्युदीर्य सः ।
आदाय केशेष्वारेभे हन्तुं तं राक्षसं नृपः ।। ३२
तावत्स राक्षसोऽवादीन्मा राजन्मां वधीर्मृषा ।
अन्य एव स कोऽपीह यः खादति पुराधिपान् ।। ३३
कोऽसौ ब्रूहीति राज्ञा तत्पृष्टे रक्षोऽब्रवीत्पुनः ।
अस्तीहाङ्गारको नाम पातालनिलयोऽसुरः ।। ३४
स ते पुराधिपानत्ति निशीथेषु परंतप ।
सर्वतो राजकन्याश्च हठेन हरति प्रभो ।। ३५
करोत्यङ्गारवत्याश्च ताः सुतायाः परिच्छदम् ।
तमटव्यां भ्रमन्तं त्वं दृष्ट्वा हत्वा कृती भव ।। ३६
इत्युक्तवन्तं मुक्त्वा तं राक्षसं स स्वमन्दिरम् ।
राजा ययावेकदा च जगामाखेटकं ततः ।। ३७
तत्रापश्यन्महाकायं कोपज्वलितलोचनम् ।
सूकरं सदरीखण्डमञ्जनाद्रिमिवोद्यतम् ।। ३८
न वराहो भवेदीदृङ्मायी सोऽङ्गारको नु किम् ।
इति ध्यायन्स राजा तं क्रोडं बाणैरताडयत् ।। ३९
स तानगणयन्नेव बाणान्व्याधूय तद्रथम् ।
गत्वा वराहः सुमहद्विवेश विवरं भुवः ।। ४०
राजापि वीरस्तत्रैव तस्य पश्चात्प्रविश्य सः ।
दिव्यं पुरं ददर्शात्र न ददर्श च सूकरम् ।। ४१
वापीतटोपविष्टश्च तत्रापश्यत्स कन्यकाम् ।
कन्याशतपरीवारां रतिं रूपवतीमिव ।। ४२
सा कन्याभ्येत्य पृष्ट्वा च तत्रागमनकारणम् ।
पश्यन्ती साश्रुनयना जातप्रेमा जगाद तम् ।। ४३
कष्टं कुत्र प्रविष्टोऽसि वराहो यस्त्वयेक्षितः ।
स दैत्योऽङ्गारको नाम वज्रकायो महाबलः ।। ४४
संप्रति त्यक्तवाराहरूपश्चान्तः स्वपित्यसौ ।
प्रबुध्याहारकाले तु कुर्यादत्यहितं तव ।। ०५५
अहं च सुभगैतस्य नाम्नाङ्गारवती सुता ।
तव चानिष्टमाशङ्कय प्राणाः कण्ठागता मम ।। ४६
इत्युक्तः स तया राजा देव्या दत्तं वरं स्मरन् ।
कार्यसिद्धिर्ममास्तीति जातास्थः प्रत्युवाच ताम् ।। ४७
यदि मय्यस्ति ते स्नेहस्तदिदं कुरु मद्वचः ।
गत्वा रुदिहि पार्श्वेऽस्य प्रबुद्धस्य सतः पितुः ।। ४८
प्रमत्तं यदि कश्चित्त्वां हन्यात्तन्मम का गतिः ।
इति वाच्यश्च मुग्धाक्षि स पृच्छन्कारणं त्वया ।। ४९
एवं कृते ममाप्यस्ति ध्रुवं श्रेयस्तवापि च ।
इत्युक्ता तेन राज्ञा सा गत्वा मदनमोहिता ।। ५०
उपविश्य प्रबुद्धस्य पार्श्वे तस्यारुदत्पितुः ।
पृष्टा शशंस तस्मै च हेतुं तद्वधजं भयम् ।। ५१
ततः स दैत्योऽवादीत्तां वज्राङ्गं को हि हन्ति माम् ।
यद्धि वामकरे मेऽस्ति मर्म रक्षति तद्धनुः ।। ५२
इत्येतत्तद्वचो राजा प्रच्छन्नः स तदाशृणोत् ।
सोऽथ दैत्यः प्रववृते स्नात्वा पूजयितुं हरम् ।। ५३
तत्कालं प्रकटीभूय युद्धायाह्वयते स्म सः ।
दैत्यं गृहीतमौनं तं राजा रोपितकार्मुकः ।। ५४
सोऽपि दैत्यः करं वाममुत्क्षिप्य व्यापृतेतरः ।
संज्ञा तस्याकरोद्राज्ञः प्रतीक्षस्व मनागिति ।। ५५
तत्क्षणं तेन राज्ञा च करे तत्र स मर्मणि ।
सिद्धलक्ष्येण बाणेन हतो दैत्योऽपद्भुवि ।। ५६
तृषार्तोऽहं हतो येन सोऽब्देऽब्दे चेन्न मां जलैः ।
तर्पयिष्यति तत्तस्य पञ्च नङ्क्ष्यन्ति मन्त्रिणः ।। ५७
इत्युक्त्वैव विपन्नेऽस्मिन्दैत्ये तां तत्सुतां नृपः ।
आदाय सोऽङ्गारवतीमागादुज्जयिनीमिमाम् ।। ५८
परिणीय च तां देवीं स देवो देव वः पिता ।
अङ्गारकस्याम्बुदानं प्रतिवर्षमकारयत् ।। ५९
सर्वे चोदकदानाख्यं कुर्वन्तीह महोत्सवम् ।
प्राप्तः स चाद्य तत्पित्रा यत्कृतं ते कुरुष्व तत् ।। ६०
एतत्प्रजावचः श्रुत्वा स तं पालकभूपतिः ।
पुरि प्रावर्तयत्तत्र जलदानोत्सवं तदा ।। ६१
तस्मिन्प्रवृत्ते तद्व्यग्रे जने कोलाहलाकुले ।
अकस्मात्त्रोटितालानो गजोऽत्राधावदुन्मदः ।। ६२
स वारणोऽङ्कुशं जित्वा व्याधूताधोरणो भ्रमन् ।
अन्तर्नगर्यां सुबहून्क्षणाद्व्यापादयज्जनान् ।। ६३
प्रधावितेषु मेण्ठेषु महामात्रान्वितेष्वपि ।
पौरेषु च न तं कश्चिन्नियन्तुमशकद्गजम् ।। ६४
क्रमाद्भ्रमति तस्मिंश्च गजे चण्डालवाटकम् ।
संप्राप्ते निरगात्तस्मादेका चण्डालकन्यका ।। ६५
जितोऽनया मुखेनेन्दुर्मद्वैरीतीव तुष्टया ।
भासयन्ती भुवं पादलग्नया कमलश्रिया ।। ६६
व्यावृत्तचेतसोऽन्येभ्यो भावेभ्यस्तिमितस्थितेः ।
निद्रेव सर्वलोकस्य दृशोर्विश्रान्तिदायिनी ।। ६७
सा कन्या वारणेन्द्रं तं संमुखोपागतं करे ।
करेणाहत्य कुटिलैस्तैः कटाक्षैरताडयत् ।। ६८
स हस्ती तत्करस्पर्शमोहितो विनताननः ।
तद्दृष्टिविद्धस्तां पश्यन्पदमप्यत्र नाचलत् ।। ६९
ततः सा स्वोत्तरीयेण कृतायां तस्य दन्तयोः ।
उत्पत्यारुह्य दोलायां प्राक्रीडद्वरकन्यका ।। ७०
दृष्ट्वा तां च स घर्मार्तां तरुच्छायामगाद्द्विपः ।
एतद्दृष्ट्वा महच्चित्रं पौरास्तत्रैवमब्रुवन् ।। ७१
अहो दिव्येव काप्येषा कन्या सर्वातिशायिना ।
रूपेणेव प्रभावेण तिर्यञ्चोऽप्याहृता यया ।। ७२
अत्रान्तरे च तद्बुद्ध्वा कुमारोऽवन्तिवर्धनः ।
निर्गतः कौतुकं द्रष्टुमपश्यत्तां स कन्यकाम् ।। ७३
पश्यतस्तस्य मदनव्याधवागुरया तया ।
धावितश्चित्तहरिणो राजसूनोरबध्यत ।। ७४
सापि तं वीक्ष्य तद्रूपहृतचित्ता तदग्रहीत् ।
गजेन्द्रदन्तदोलाया अवरुह्योत्तरीयकम् ।। ७५
ततो मेण्ठाधिरूढेऽस्मिन्गजे साथ नृपात्मजम् ।
सलज्जं सानुरागं च पश्यन्ती स्वगृहानगात् ।। ७६
अवन्तिवर्धनः सोऽपि प्रशान्ते गजसंभ्रमे ।
तया हृतेन चित्तेन शून्योऽयासीत्स्वमन्दिरम् ।। ७७
तत्र संतप्यमानश्च तां विना वरकन्यकाम् ।
अपृच्छद्विस्मृतारब्धजलदानोत्सवः सखीन् ।। ७८
जानीथ कस्य तनया किंनामा सा च कन्यका ।
तच्छ्रुत्वा ते वयस्यास्तं राजपुत्रं बभाषिरे ।। ७९
अस्तीहोत्पलहस्ताख्यः कोऽपि चण्डालवाटके ।
मातङ्गस्तत्तनूजा सा नाम्ना सुरतमञ्जरी ।। ८०
सतां दर्शनमात्रैकफलं तस्या मनोरमम् ।
चित्रस्थिताया इव तन्नोपभोगक्षमं वपुः ।। ८१
तच्छ्रुत्वा स वयस्येभ्यः कुमारस्तानभाषत ।
मन्ये न मातङ्गसुता सा दिव्या कापि निश्चितम् ।। ८२
नहि चण्डालकन्यायाः सा तादृश्याकृतिर्भवेत् ।
तद्रूपा सा च भार्या मे न चेत्स्याज्जीवितेन किम् ।। ८३
इति ब्रुवन्स सचिवैरशक्यविनिवारणः ।
अत्यर्थं तद्वियोगाग्निसंतप्तोऽभून्नृपात्मजः ।। ८४
ततोऽवन्तिवती देवी नृपतिः पालकस्तथा ।
पितरौ तस्य बुद्ध्वा तदभूतां चिरमाकुलौ ।। ५
कथं वाञ्छति पुत्रो नावन्त्यजां राजवंशजः ।
इति चोक्ते तया देव्या स राजा पालकोऽब्रवीत् ।। ८६
एवं धावति यच्चेतस्तस्यामस्मत्सुतस्य तत् ।
ध्रुवं कारणमातङ्गी कापि सान्यैव कन्यका ।। ८७
वक्ति रज्यदरज्यद्वा कार्याकार्ये सतां मनः ।
अत्र चैषा कथा देवि न श्रुता चेन्निशम्यताम् ।। ८८
प्राक्प्रसेनजितो राज्ञः सुप्रतिष्ठितसंज्ञके ।
पुरे कुरङ्गी नाम्नाभूदतिरूपवती सुता ।। ८९
सा जातूद्याननिर्याता बन्धभ्रष्टेन हस्तिना ।
उच्चिक्षिपे सवहना धावित्वोपरि दन्तयोः ।। ९०
विद्रुते परिवारेऽस्याः साक्रन्दे तं गजं प्रति ।
तत्रात्तखड्गश्चण्डालकुमारः कोऽप्यधावत ।। ९१
स तं लूनकरं खड्गप्रहारेण महागजम् ।
हत्वा तां मोचयामास प्रवीरो राजकन्यकाम् ।। ९२
ततो मिलत्परिजना सा जगाम स्वमन्दिरम् ।
आकृष्टहृदया तस्य वीर्यसौन्दर्यसंपदा ।। ९३
स मे वारणतस्त्राता भर्ता वा मृत्युरेव वा ।
इति संचिन्तयन्ती च तस्थौ तद्विरहातुरा ।। ९४
स चण्डालकुमारोऽपि शनैर्गत्वा निजं गृहम् ।
तद्रूपहृतचित्तः सन्ध्यायंस्तां पर्यतप्यत ।। ९५
कुत्राहमन्त्यजन्मायं कुत्र सा राजकन्यका ।
काकस्य राजहंस्याश्च कीदृशः क्व समागमः ।। ९६
हास्यमेतच्च शक्नोमि न वक्तुं नाप्युपेक्षितुम् ।
तस्मान्मरणमेवात्र संकटे शरणं मम ।। ९७
इत्यालोच्य स गत्वा च निशायां पितृकाननम् ।
स्नात्वा कृत्वा चितामग्निं प्रज्वाल्यैव व्यजिज्ञपत् ।। ९८
देव पावक विश्वात्मंस्त्वय्यात्माहुतिदानतः ।
जन्मान्तरेऽपि सा भूयाद्भार्या राजसुता मम ।। ९९
इत्युक्तवन्तं हुतभुज्यात्मानं क्षेप्तुमुद्यतम् ।
प्रकटीभूय साक्षात्तं प्रसन्नोऽग्निरभाषत ।। १००
मा कृथाः साहसं भार्या भविष्यति तवैव सा ।
नहि त्वं पूर्वचण्डालो यश्च त्वां वच्मि तच्छृणु ।। १०१
आस्ते कपिलशर्माख्यो नगरेऽस्मिन्द्विजोत्तमः ।
तस्याग्न्यगारे प्रत्यक्षः साकारः सन्वसाम्यहम् ।। १०२
तत्र जात्वन्तिकप्राप्तां तत्सुता रूपलोभतः ।
कन्यामकरवं भार्यां वरोत्सारितदूषणाम् ।। १०३
तस्यां तदैव जातस्त्वं मम वीर्येण पुत्रक ।
तया च लज्जया रथ्यामुखे क्षिप्तोऽसि तत्क्षणम् ।। १०४
ततस्त्वं प्राप्य चण्डालैरजाक्षीरेण वर्धितः ।
तदैवं ब्राह्मणीगर्भसंभूतस्त्वं ममात्मजः ।। १०५
अतो नास्त्यपवित्रत्वं मत्तेजःसंभवस्य ते ।
प्राप्स्यस्येव च भार्यां तां कुरङ्गीं राजकन्यकाम् ।। १०६
इत्युक्त्वान्तर्दधे वह्निः सोऽपि संप्राप्तसंमदः ।
मातङ्गकृत्रिमसुतो जातास्थः स्वगृहं ययौ ।। १०७
ततः प्रसेनजिद्राजा स्वप्नेऽग्निप्रेरितो ददौ ।
अन्विष्टतत्त्वस्तस्मै तां सुतां पावकसूनवे ।। १०८
एवं भवन्ति प्रच्छन्ना दिव्या देवि सदा भुवि ।
तदेषा कापि दिव्यैव नान्त्या सुरतमञ्जरी ।। १०९
अन्यदेव हि तद्रत्नं मत्सूनोः सा च निश्चितम् ।
जन्मान्तरप्रियतमा चक्षूरागोपवर्णिता ।। ११०
एवमस्मासु तिष्ठत्सु राज्ञि ब्रुवति पालके ।
अवर्णयमहं तत्र कैवर्तीयामिमां कथाम् ।। १११
अभून्मलयसिंहाख्यो राजा राजगृहे पुरा ।
तस्य मायावतीत्यासीद्रूपेणाप्रतिमा सुता ।। ११२
सा क्रीडन्ती मधूद्याने रूपयौवनशालिना ।
कैवर्तककुमारेण दृष्टा केनापि जातुचित् ।। ११३
स च तां सुप्रहाराख्यो दृष्ट्वा स्मरवशोऽभवत् ।
साध्यासाध्यविचारं हि नेक्षते भवितव्यता ।। ११४
गत्वा च स्वगृहं त्यक्त्वा पाठीनाहरणादि सः ।
तस्थौ तदेकचित्तः सञ्शय्यायामुज्झिताशनः ।। ११५
अनुबन्धेन पृष्टश्च स्वाभिप्रायं शशंस सः ।
मात्रे रक्षितिकानाम्न्यै सापि पुत्रं तमभ्यधात् ।। ११६
विषादं मुञ्च पुत्र त्वमाहारं भज निश्चितम् ।
एतत्ते साधयाम्येव स्वयुक्त्याहमभीप्सितम् ।। ११७
इत्युक्त्वाश्वासिते तस्मिञ्जातास्थे भुक्तभोजने ।
मत्स्यानादाय हृद्यान्सा ययौ राजसुतागृहम् ।। ११८
तत्र चेटीभिराख्याता सेवोद्देशात्प्रविश्य सा ।
दाशी रक्षितिका तस्यै तन्मत्स्यप्राभृतं ददौ ।। ११९
तेनैव च क्रमेणैतद्ददती सा दिने दिने ।
वचनाकाङ्क्षिणीं चक्रे तामाराध्य नृपात्मजाम् ।। १२०
ब्रूहि वाञ्छसि यन्मत्तस्तत्कुर्यामपि दुष्करम् ।
इति प्रीताथ सावोचत्तां दाशीं राजकन्यका ।। १२१
ततः सा धीवरी प्राह रहस्तां याचिताभया ।
उद्यानदृष्टां त्वां देवि विना क्लाम्यति मे सुतः ।। १२२
आशां प्रदर्श्य च मया प्राणत्यागात्स रक्ष्यते ।
तत्कृपा मयि चेत्तन्मे सुतं स्पर्शेन जीवय ।। १२३
एवं तयोक्ता कैवर्तयोषिता सा नृपात्मजा ।
सलज्जा सानुरोधा च विमृश्यैवमुवाच ताम् ।। १२४
गुप्तमानय तं तावन्नक्तं मन्मन्दिरं सुतम् ।
तच्छ्रुत्वैव प्रहृष्टा सा ययौ दाशी सुतान्तिकम् ।। १२५
नक्तं च सा यथाशक्ति स्वैरं रचितमण्डनम् ।
तमानिनाय तद्राजकन्यान्तःपुरमात्मजम् ।। १२६
तत्र तं राजपुत्री सा सुप्रहारं चिरोत्सुकम् ।
हस्ते गृहीत्वा शयने कृतप्रीतिर्न्यवेशयत् ।। १२७
आश्वासयामास च तं क्लान्ताङ्गं विरहाग्निना ।
श्रीखण्डशिशिरस्पर्शकरसंवाहनेन सा ।। १२८
सोऽपि तेन सुधासिक्त इव दाशीसुतश्चिरम् ।
कृतार्थमानी विश्रान्तो जह्रे सपदि निद्रया ।। १२९
सुप्ते चास्मिन्नृपसुता गत्वा सुष्वाप सान्यतः ।
युक्तिरञ्जितकैवर्तसुता रक्षितविप्लवा ।। १३०
ततोऽस्य तत्करस्पर्शविगमप्रतिबोधिनः ।
हस्तोपनतविभ्रष्टां वल्लभां तामपश्यतः ।। १३१
निधिकुम्भीमिवातीव दरिद्रस्य विषादिनः ।
दाशसूनोर्निराशस्य सद्यः प्राणा विनिर्ययुः ।। १३२
तद्बुद्ध्वागत्य निन्दन्ती सात्मानं राजकन्यका ।
प्रातस्तेन सहारोढुं चितां व्यवसिताभवत् ।। १३३
ततो मलयसिंहोऽस्याः पिता बुद्ध्वा नृपोऽत्र तत् ।
एत्यानिवार्यां दृष्ट्वैतामाचम्यैवं वचोऽब्रवीत् ।। १३४
यदि सत्यमहं भक्तो देवदेवे त्रिलोचने ।
तन्मे वदत कर्तव्यं लोकपाला यथोचितम् ।। १३५
इत्युक्तवन्तं राजानं दिव्या वागेवमब्रवीत् ।
पूर्वभार्येयमेतस्य दाशयूनो भवत्सुता ।। १३६
ग्रामे नागस्थलाख्ये हि महीधरसुतः पुरा ।
अभूद्बलधरो नाम ब्राह्मणो गुणवत्तरः ।। १३७
स गते पितरि स्वर्गं हृतवित्तः स्वगोत्रजैः ।
विरक्तो भार्यया साकं जगाम द्युनदीतटम् ।। १३८
देहं त्यक्ष्यन्निराहारः स्थितस्तत्र विलोक्य सः ।
दाशान्भक्षयतो मत्स्यान्मनसा श्रद्दधे क्षुधा ।। १३९
ततोऽत्र पञ्चतां यातं तत्संकल्पकलङ्कितम् ।
स्वभार्या शुद्धसंकल्पा तपःस्थैव तमन्वगात् ।। १४०
स एष जातः संकल्पदोषाद्दाशकुले द्विजः ।
भार्यास्य सा च सुतपा जातैषा ते सुता नृप ।। १४१
तदेतं पूर्वभर्तारं राजन्नेषा त्वदात्मजौ ।
जीवयत्वायुषोऽर्धेन गतायुषमनिन्दिता ।। १४२
एतत्तपःप्रभावाद्धि तत्तीर्थप्रमयात्तथा ।
पूतोऽयं तव जामाता भूत्वा राजा भविष्यति ।। १४३
इत्युक्तो दिव्यया वाचा सुप्रहाराय तां सुताम् ।
दत्तायुरर्धां च ददौ तस्मै लब्धासवे नृपः ।। १४४
तद्दत्तैर्भूमिहस्त्यश्वरत्नैर्भूत्वा स भूपतिः ।
सुप्रहारः कृती तस्थौ प्राप्य भार्यां तदात्मजाम् ।। १४५
एवं प्राग्जन्मसंबन्धः प्रायः प्रीत्यै शरीरिणाम् ।
किं चैवं चौरसंबद्धाप्यत्रेयं श्रूयतां कथा ।। १४६
अयोध्यायामभूद्राजा वीरबाहुरिति श्रुतः ।
यो ररक्ष स्वसंताननिर्विशेषं सदा प्रजाः ।। १४७
कदाचित्तं च राजानमेत्य पौरा व्यजिज्ञपन् ।
चौरा मुष्णन्ति नगरीमिमां प्रतिनिशं प्रभो ।। १४८
जाग्रद्भिरपि चास्माभिः शक्या लक्षयितुं न ते ।
तच्छ्रुत्वा स्थापयामास सोऽत्र चारान्नृपो निशि ।। १४९
तेऽपि प्रापुर्न यच्चौरान्न चाशाम्यदुपद्रवः ।
तेन राजा स्वयं रात्रौ तदन्येषु विनिर्ययौ ।। १५०
एकाकी खड्गहस्तश्च परिभ्राम्यन्स सर्वतः ।
संचरन्तं ददर्शैकं प्राकारोपरि पूरुषम् ।। १५१
भयाल्लघुपदन्यासं काकचञ्चललोचनम् ।
मृगारिमिव पश्यन्तं मुहुर्वलितकंधरम् ।। १५२
विकोषासिविनिर्यातैर्लक्षितं खड्गरश्मिभिः ।
तारारत्नापहारार्थमिव सेरण(?)रज्जुभिः ।। १५३
दृष्ट्वा चाचिन्तयद्राजा चौरोऽयं वेद्मि निश्चितम् ।
ध्रुवमेकचरेणेयं मुष्यतेऽनेन मे पुरी ।। १५४
इत्यालोच्य नृपश्चौरं चतुरस्तमुपागमत् ।
चौरोऽपि स तमप्राक्षीत्सशङ्कं को भवानिति ।। १५५
ततो राजाब्रवीदेतं बहुव्यसनदुर्भरः ।
अहं साहसिकश्चौरस्त्वं च मे ब्रूहि को भवान् ।। १५६
चौरोऽप्युवाचैकचरस्तस्करोऽहं महाधनः ।
तदेहि मद्गृहं यावद्धनेच्छां पूरयामि ते ।। १५७
तच्छ्रुत्वा दस्युना तेन समं राजा तथेति सः ।
ययौ वनान्तस्तद्वेश्म क्ष्मातले खातनिर्मितम् ।। १५८
अधिष्ठितं वरस्त्रीभिर्भूरिरत्नप्रकाशितम् ।
सदा नवोपभोगं च भुजंगनगरोपमम् ।। १५९
ततो गर्भगृहं तस्मिन्प्रविष्टे तस्करे नृपम् ।
बाह्यस्थानस्थितं दासी तमेका सकृपाभ्यधात् ।। १६०
क्वासि प्रविष्टो निर्याहि शीघ्रं विश्वस्तघातकः ।
हन्यादेकचरो हि त्वां प्रतिभेदभयादयम् ।। १६१
तच्छ्रुत्वा निर्गतो राजा द्रुतं गत्वा स्वमन्दिरम् ।
सेनापतिं समाहूय ससैन्यः पुनराययौ ।। १६२
आगत्य रुद्ध्वा तद्वेश्म शूरानन्तः प्रवेश्य च ।
हतार्थसंचयं चौरमवष्टभ्यानिनाय तम् ।। १६३
गतायां निशि तेनाथ स राज्ञादिष्टनिग्रहः ।
चोरो विपणिमध्येन वध्यभूमिमनीयत ।। १६४
नीयमानं च तं तत्र दृष्ट्वा दृष्ट्यनुरागिणी ।
वणिक्सुतैका पितरं तत्क्षणं स्वमभाषत ।। १६५
योऽयं वध्यभुवं तात नीयते दत्तडिण्डिमः ।
असौ चेत्स्यान्न मे भर्ता तन्मृतां विद्धि मामिति ।। १६६
वीक्ष्याथ दुर्निवारां तां गत्वा भूप स तत्पिता ।
द्रव्यकोट्यापि चौरस्य तस्य मुक्तिमयाचत ।। १६७
भूपोऽपि तस्मै वणिजे चुक्रोध न तु तस्करम् ।
तं मुमोचाविलम्ब्यैव शूलायां तं न्यवेशयत् ।। १६८
ततः सा वामदत्ताख्या वणिक्कन्या कलेवरम् ।
चौरस्यादाय तस्याग्निं प्रविवेशानुरागतः ।। १६९
एवं प्राग्जन्मसंबन्धपरायत्तेषु जन्तुषु ।
भावि को वस्त्वतिक्रामेत्को वा किं कस्य वारयेत् ।। १७०
तस्मात्पुत्रस्य ते कापि पूर्वसंबन्धनिर्मिता ।
अवन्तिवर्धनस्यैषा राजन्सुरतमञ्जरी ।। १७१
अन्यथा कथमेतस्य राजसूनोः सुजन्मनः ।
मातङ्ग्यामिह तस्यां स्यादभिष्वङ्गोऽयमीदृशः ।। १७२
तस्मादुत्पलहस्तः स मातङ्गस्तत्पिता प्रभो ।
तां सुतां याच्यतां तावत्पश्यामः किं ब्रवीत्यसौ ।। १७३
एवमुक्तो मया राजा पालकः प्राहिणोत्तदा ।
दूतानुत्पलहस्ताय तां कन्यां तत्र याचितुम् ।। १७४
स च तैर्याचितो दूतैर्मातङ्गो निजगाद तान् ।
एतन्मेऽभिमतं किं तु यो भोजयति मद्गृहे ।। १७५
अष्टादशसहस्राणि विप्राणां पुरवासिनाम् ।
तस्मै मयासौ दातव्या सुता सुरतमञ्जरी ।। १७६
एतच्छ्रुत्वा वचस्तस्य सप्रतिज्ञं तथैव ते ।
आगत्य दूता राज्ञे तत्पालकाय न्यवेदयन् ।। १७७
एतत्सकारणं मत्वा संघाट्य ब्राह्मणान्पुरि ।
उज्जयिन्यां समाख्यातवृत्तान्तः क्षितिपोऽब्रवीत् ।। १७८
भुङ्ग्ध्वमुत्पलहस्तस्य मातङ्गस्येह वेश्मनि ।
अष्टादशसहस्राणि यूयं नेच्छेयमन्यथा ।। १७९
इत्युक्ता भूभृता भीताश्चण्डालान्नाच्च ते द्विजाः ।
कर्तव्यमूढाः संश्रित्य महाकालं व्यधुस्तपः ।। १८०
अन्नमुत्पलहस्तस्य गृहे भुङ्ग्ध्वमशङ्किताः ।
विद्याधरो ह्ययं नायं चण्डालः सकुटुम्बकः ।। १८१
इति स्वप्ने समादिष्टा विप्रास्ते तेन शंभुना ।
उत्थाय गत्वा राज्ञे तदाख्याय पुनरब्रुवन् ।। १८२
चण्डालवाटादन्यत्र शुद्धमन्नं पचत्वसौ ।
राजन्नुत्पलहस्तोऽत्र ततस्तद्भुञ्जमहे वयम् ।। १८३
तच्छ्रुत्वोत्पलहस्तस्य राजा सोऽन्यं गृहं व्यधात् ।
प्रीतश्च कारुभिः शुद्धैस्तत्रास्यान्नमपाचयत् ।। १८४
स्नाते चोत्पलहस्तेऽस्मिञ्शुद्धवस्त्रे पुरः स्थिते ।
तत्राष्टादशभिर्भुक्तं सहस्रैरग्रजन्मनाम् ।। १८५
भुक्तेषु तेषु चोपेत्य राजानं राष्ट्रसंनिधौ ।
प्रणम्योत्पलहस्तोऽसौ पालकं तमभाषत ।। १८६
अभवद्गौरिमुण्डाख्यो धुर्यां विद्याधरेश्वरः ।
मतङ्गदेवनामाहं तस्याभूवं समाश्रितः ।। १८७
अस्यां सुरतमञ्जर्यां सुतायां मम भूपते ।
उत्पन्नायां स मां गुप्तं गौरिमुण्डोऽब्रवीदिदम् ।। १८८
नरवाहनदत्ताख्यो योऽयं वत्सेश्वरात्मजः ।
भविष्यच्चक्रवर्तीह सोऽस्माकं कथ्यते सुरैः ।। १८९
तद्यावच्चक्रवर्तित्वं न प्राप्तः कण्टकः स नः ।
तावत्स्वमायया गत्वा तं निपातय मा चिरम् ।। १९०
इत्यहं गौरिमुण्डेन पापेन प्रेरितस्तदा ।
तदर्थं नभसा गच्छन्पुरोऽपश्यं महेश्वरम् ।। १९१
स मां सद्योऽशपत्क्रुद्धः कृत्वा हुंकारमीश्वरः ।
महात्मनि जने पाप कथं पापं चिकीर्षसि ।। १९२
तदनेनैव देहेन भार्यादुहितृसंयुतः ।
गच्छोज्जयिन्यां चण्डालमध्ये निपत दुर्मते ।। १९३
अष्टादशसहस्राणि विप्राणां पुरवासिनाम् ।
तनयादानशुल्केन यदा ते भोजयिष्यति ।। १९४
गृहेषु कश्चिच्छापस्य तदान्तस्ते भविष्यति ।
दातव्या च त्वया तस्मै सुता तच्छुल्कदायिने ।। १९५
इत्युक्त्वान्तर्हिते शंभावेषोऽस्मि पतितस्तदा ।
अन्येषूत्पलहस्ताख्यो न च तैः संकरो मम ।। १९६
अद्य शान्तः स शापो मे त्वत्पुत्रस्य प्रसादतः ।
तन्मयेयं सुता दत्ता तस्मै सुरतमञ्जरी ।। १९७
इदानीं चैष गच्छामि निजं वैद्याधरं पदम् ।
नरवाहनदत्तस्य सेवार्थं चक्रवर्तिनः ।। १९८
इत्युक्त्वैवार्पितसुतः खमुत्पत्याङ्गनायुतः ।
आगान्मतङ्गदेवोऽसौ देव त्वच्चरणान्तिकम् ।। १९९
राजापि पालको ज्ञाततत्त्वो हृष्टस्ततो व्यधात् ।
तस्याः सुरतमञ्जर्या विवाहं स्वसुतस्य च ।। २००
तत्पुत्रोऽपि च तां भार्यां प्राप्य विद्याधरीमभूत् ।
मनोरथाधिकावाप्तिकृतार्थोऽवन्तिवर्धनः ।। २०१
एकदा च कुमारोऽसौ सुप्तो हर्म्ये समं तया ।
निशाक्षये प्रबुद्धस्तामकस्मान्नैक्षत प्रियाम् ।। २०२
विचित्य चैतामप्राप्य तथा क्रन्दन्नतप्यत ।
यथोपेत्य पिताप्यस्य राजाभूद्भृशविह्वलः ।। २०३
रक्षितेयं पुरी नास्यां निशायां प्रविशेत्परः ।
ध्रुवं हृता सा केनापि पापेनाकाशचारिणा ।। २०४
इत्याद्यमासु जल्पत्सु मिलितेष्वत्र तत्क्षणम् ।
विद्याधरो धूमशिखो यौष्माकोऽवातरद्दिवः ।। २०५
तेनेह सोऽयमानीतः कुमारोऽवन्तिवर्धनः ।
अहं चाख्याय वृत्तान्तं मार्गितः पालकान्नृपात् ।। २०६
सैषा चात्र स्थिता पित्रा समं सुरतमञ्जरी ।
वृत्तान्त ईदृशश्चास्या देवो जानात्यतः परम् ।। २०७
इत्थं पालकमन्त्रिणि कथयित्वा भरतरोहके विरते ।
नरवाहनदत्ताग्रे मतङ्गदेवं सभासदोऽपृच्छन् ।। २०८
कस्मै भवता दत्ता ब्रूहि त्वं सुरतमञ्जरीयमिति ।
सोऽप्याह स्म मयैषा दत्तैवावन्तिवर्धनायेति ।। २०९
त्वं ब्रूहि हरसि कस्मादेतामिति चेत्यकोऽथ तैः पृष्टः ।
आदौ मह्यं मात्रा वाचा दत्तेयमित्यवादीत्सः ।। २१०
सति जनके का माता तद्दानेऽप्यस्ति कोऽत्र तव साक्षी ।
तदियं परदारास्ते पापेति तमूचुरित्यकं सभ्याः ।। २११
इति तैश्च निरुत्तरीकृतस्य प्रसभं निग्रहमित्यकस्य तस्य ।
नरवाहनदत्तचक्रवर्ती कुपितो दुर्विनयात्समादिदेश ।। २१२
अस्यैकमेतमपराधमिह क्षमस्व स्यालो हि ते मदनवेगसुतः किलासौ ।
इत्यर्थितो मुनिवरैरथ कश्यपाद्यै राजा कथंचिदपभर्त्स्य स तं मुमोच ।। २१३
तमपि च मातुलपुत्रं निजपत्न्यावन्तिवर्धनं युक्तम् ।
वायुपथहस्तनिहितं सचिवयुतं प्राहिणोत्स्वपुरीम् ।। २१४
इति महाकविश्रीसोमदेवभट्टविरचिते कथासरित्सागरे सुरतमञ्जरीलम्बके द्वितीयस्तरङ्गः ।">
  <meta property="og:locale" content="en_us">
  <meta property="og:type" content="article">
    <meta property="article:section" content="laxyam">

  <meta itemprop="name" content="००२">
  <meta itemprop="description" content="अथासितगिरौ तस्मिन्नास्थानस्थं व्यजिज्ञपत् ।
नरवाहनदत्तं तं स्वसेनापतिरेकदा ।। १
अद्याहं देव हर्म्यस्थो रक्षन्सैन्यानि दृष्टवान् ।
दिव्येन पुंसा नभसि ह्रियमाणां निशि स्त्रियम् ।। २
क्रन्दन्तीं हार्यपुत्रेति कान्तिसर्वस्वहारिणीम् ।
लब्ध्वैवानायितां बुद्ध्वा तत्कालबलिनेन्दुना ।। ३
आः पाप परदारांस्त्वमपहृत्य क्व यास्यसि ।
नरवाहनदत्तस्य राज्ये देवस्य रक्षितुः ।। ४
योजनानां सहस्रेषु षष्टौ वैद्याधरे पदे ।
तिर्यञ्चोऽपि हि नाधर्मं कुर्वन्त्यन्येषु का कथा ।। ५
इत्युक्त्वैव प्रधाव्याशु सानुगेन मया स्वयम् ।
संयम्य स पुमान्व्योम्नः सनारीकोऽवतारितः ।। ६
अवतार्य च पश्यामो यावत्स्यालः स ते प्रभो ।
भ्राता युष्मन्महादेव्या इत्यकाख्यो नभश्चरः ।। ७
देव्यां कलिङ्गसेनायां जातो मदनवेगतः ।
केयं किमेता हरसीत्युक्तोऽस्माभिश्च सोऽभ्यधात् ।। ८
इयं मतङ्गदेवस्य विद्याधरपतेः सुता ।
उत्पन्नाशोकमञ्जर्यां नाम्ना सुरतमञ्जरी ।। ९
सैषा प्रागेव वाचा मे मात्रा दत्ता सती किल ।
अन्यस्मै मानुषायात्र स्वपित्रा प्रतिपादिता ।। १०
अतोऽद्यासौ निजा भार्या यदि प्राप्य हृता मया ।
तन्मे को दोष इत्युक्त्वा सोऽत्र व्यरमदित्यकः ।। ११
केनार्ये परिणीता त्वं कथं प्राप्तासि चामुना ।
इति साथ मया पृष्टावोचत्सुरतमञ्जरी ।। १२
अस्त्युज्जयिन्यां नृपतिः श्रीमान्पालकसंज्ञकः ।
कुमारस्तस्य पुत्रोऽस्ति सुनामावन्तिवर्धनः ।। १३
तेनेह परिणीताहं सुप्ता हर्म्यतलेऽद्य च ।
आर्यपुत्रस्य सुप्तस्य हृतास्म्येतेन पाप्मना ।। १४
एवमुक्तवती सा च संयतस्थः स चेत्यकः ।
मयेह स्थापितौ तौ द्वौ प्रमाणमधुना प्रभुः ।। १५
एवं हरिशिखात्सेनापतेः श्रुत्वा ससंशयम् ।
गत्वा गोपालकायैतच्चक्रवर्ती शशंस सः ।। १६
गोपालकोऽपि सोऽवादीद्वत्सैतद्विदितं न मे ।
सांप्रतं परिणीतैषा जाने पालकसूनुना ।। १७
आनीयतां कुमारस्तदुज्जयिन्याः स मन्त्रिणा ।
समं भरतरोहेण ज्ञास्यामो निश्चयं ततः ।। १८
तच्छ्रुत्वा मातुलवचश्चक्रवर्ती विसृज्य सः ।
विद्याधरं धूम्रशिखं मातुलस्य कनीयसः ।। १९
पालकस्यान्तिकं राज्ञस्तावानायितवानुभौ ।
उज्जयिन्याः कुमारं तं तत्सुतं तं च मन्त्रिणम् ।। २०
प्राप्तौ कृतप्रणामौ च स तौ गोपालकान्वितः ।
स्नेहादराभ्यां संमान्य प्रकृतं पृच्छति स्म तम् ।। २१
तत्र स्थिते निशाहीनचन्द्राभेऽवन्तिवर्धने ।
तथा सुरतमञ्जर्यां पितर्यस्याश्च सेत्यके ।। २२
सत्सु वायुपथाद्येषु मुनौ तिष्ठति कश्यपे ।
सोऽन्येषु च जगादैवं मन्त्री भरतरोहकः ।। २३
आ मूलाच्छृणु देवैतदुज्जयिन्याः किलैकदा ।
एवं समेत्य विज्ञप्तः सर्वैः पालकभूपतिः ।। २४
अस्यामुदकदानाख्यो भवत्यद्योत्सवः पुरि ।
हेतुश्चात्र न चेत्सम्यक्छ्रुतस्तच्छ्रूयतां प्रभो ।। १५५
पूर्वं चण्डमहासेनः पिता ते खड्गमुत्तमम् ।
प्राप्तुं च भार्यां तपसा देवीं चण्डीमतोषयत् ।। २६
सा स्वं खड्गं ददौ तस्मै भार्यार्थे चैवमभ्यधात् ।
अङ्गारकाख्यमसुरं हत्वा तस्याचिरात्सुताम् ।। २७
पुत्राङ्गारवतीं नाम भव्यां भार्यामवाप्स्यसि ।
इत्यादिष्टस्तया देव्या तस्थौ राजा स तन्मनाः ।। २८
अत्रान्तरे चोज्जयिन्यां यो योऽभून्नगराधिपः ।
स स केनापि सत्त्वेन रात्रौ रात्रावभक्ष्यत ।। २९
ततश्चण्डमहासेनस्तदन्वेष्टुं स्वयं निशि ।
स्वैरं भ्रमन्पुरि प्राप पुरुषं पारदारिकम् ।। ३०
तस्याच्छिनत्स खड्गेन शिरो रचितमण्डनम् ।
छिन्नकण्ठं च तं सद्यः कोऽप्येत्यादत्त राक्षसः ।। ३१
सोऽयं पुराधिपानत्ति नूनमत्रेत्युदीर्य सः ।
आदाय केशेष्वारेभे हन्तुं तं राक्षसं नृपः ।। ३२
तावत्स राक्षसोऽवादीन्मा राजन्मां वधीर्मृषा ।
अन्य एव स कोऽपीह यः खादति पुराधिपान् ।। ३३
कोऽसौ ब्रूहीति राज्ञा तत्पृष्टे रक्षोऽब्रवीत्पुनः ।
अस्तीहाङ्गारको नाम पातालनिलयोऽसुरः ।। ३४
स ते पुराधिपानत्ति निशीथेषु परंतप ।
सर्वतो राजकन्याश्च हठेन हरति प्रभो ।। ३५
करोत्यङ्गारवत्याश्च ताः सुतायाः परिच्छदम् ।
तमटव्यां भ्रमन्तं त्वं दृष्ट्वा हत्वा कृती भव ।। ३६
इत्युक्तवन्तं मुक्त्वा तं राक्षसं स स्वमन्दिरम् ।
राजा ययावेकदा च जगामाखेटकं ततः ।। ३७
तत्रापश्यन्महाकायं कोपज्वलितलोचनम् ।
सूकरं सदरीखण्डमञ्जनाद्रिमिवोद्यतम् ।। ३८
न वराहो भवेदीदृङ्मायी सोऽङ्गारको नु किम् ।
इति ध्यायन्स राजा तं क्रोडं बाणैरताडयत् ।। ३९
स तानगणयन्नेव बाणान्व्याधूय तद्रथम् ।
गत्वा वराहः सुमहद्विवेश विवरं भुवः ।। ४०
राजापि वीरस्तत्रैव तस्य पश्चात्प्रविश्य सः ।
दिव्यं पुरं ददर्शात्र न ददर्श च सूकरम् ।। ४१
वापीतटोपविष्टश्च तत्रापश्यत्स कन्यकाम् ।
कन्याशतपरीवारां रतिं रूपवतीमिव ।। ४२
सा कन्याभ्येत्य पृष्ट्वा च तत्रागमनकारणम् ।
पश्यन्ती साश्रुनयना जातप्रेमा जगाद तम् ।। ४३
कष्टं कुत्र प्रविष्टोऽसि वराहो यस्त्वयेक्षितः ।
स दैत्योऽङ्गारको नाम वज्रकायो महाबलः ।। ४४
संप्रति त्यक्तवाराहरूपश्चान्तः स्वपित्यसौ ।
प्रबुध्याहारकाले तु कुर्यादत्यहितं तव ।। ०५५
अहं च सुभगैतस्य नाम्नाङ्गारवती सुता ।
तव चानिष्टमाशङ्कय प्राणाः कण्ठागता मम ।। ४६
इत्युक्तः स तया राजा देव्या दत्तं वरं स्मरन् ।
कार्यसिद्धिर्ममास्तीति जातास्थः प्रत्युवाच ताम् ।। ४७
यदि मय्यस्ति ते स्नेहस्तदिदं कुरु मद्वचः ।
गत्वा रुदिहि पार्श्वेऽस्य प्रबुद्धस्य सतः पितुः ।। ४८
प्रमत्तं यदि कश्चित्त्वां हन्यात्तन्मम का गतिः ।
इति वाच्यश्च मुग्धाक्षि स पृच्छन्कारणं त्वया ।। ४९
एवं कृते ममाप्यस्ति ध्रुवं श्रेयस्तवापि च ।
इत्युक्ता तेन राज्ञा सा गत्वा मदनमोहिता ।। ५०
उपविश्य प्रबुद्धस्य पार्श्वे तस्यारुदत्पितुः ।
पृष्टा शशंस तस्मै च हेतुं तद्वधजं भयम् ।। ५१
ततः स दैत्योऽवादीत्तां वज्राङ्गं को हि हन्ति माम् ।
यद्धि वामकरे मेऽस्ति मर्म रक्षति तद्धनुः ।। ५२
इत्येतत्तद्वचो राजा प्रच्छन्नः स तदाशृणोत् ।
सोऽथ दैत्यः प्रववृते स्नात्वा पूजयितुं हरम् ।। ५३
तत्कालं प्रकटीभूय युद्धायाह्वयते स्म सः ।
दैत्यं गृहीतमौनं तं राजा रोपितकार्मुकः ।। ५४
सोऽपि दैत्यः करं वाममुत्क्षिप्य व्यापृतेतरः ।
संज्ञा तस्याकरोद्राज्ञः प्रतीक्षस्व मनागिति ।। ५५
तत्क्षणं तेन राज्ञा च करे तत्र स मर्मणि ।
सिद्धलक्ष्येण बाणेन हतो दैत्योऽपद्भुवि ।। ५६
तृषार्तोऽहं हतो येन सोऽब्देऽब्दे चेन्न मां जलैः ।
तर्पयिष्यति तत्तस्य पञ्च नङ्क्ष्यन्ति मन्त्रिणः ।। ५७
इत्युक्त्वैव विपन्नेऽस्मिन्दैत्ये तां तत्सुतां नृपः ।
आदाय सोऽङ्गारवतीमागादुज्जयिनीमिमाम् ।। ५८
परिणीय च तां देवीं स देवो देव वः पिता ।
अङ्गारकस्याम्बुदानं प्रतिवर्षमकारयत् ।। ५९
सर्वे चोदकदानाख्यं कुर्वन्तीह महोत्सवम् ।
प्राप्तः स चाद्य तत्पित्रा यत्कृतं ते कुरुष्व तत् ।। ६०
एतत्प्रजावचः श्रुत्वा स तं पालकभूपतिः ।
पुरि प्रावर्तयत्तत्र जलदानोत्सवं तदा ।। ६१
तस्मिन्प्रवृत्ते तद्व्यग्रे जने कोलाहलाकुले ।
अकस्मात्त्रोटितालानो गजोऽत्राधावदुन्मदः ।। ६२
स वारणोऽङ्कुशं जित्वा व्याधूताधोरणो भ्रमन् ।
अन्तर्नगर्यां सुबहून्क्षणाद्व्यापादयज्जनान् ।। ६३
प्रधावितेषु मेण्ठेषु महामात्रान्वितेष्वपि ।
पौरेषु च न तं कश्चिन्नियन्तुमशकद्गजम् ।। ६४
क्रमाद्भ्रमति तस्मिंश्च गजे चण्डालवाटकम् ।
संप्राप्ते निरगात्तस्मादेका चण्डालकन्यका ।। ६५
जितोऽनया मुखेनेन्दुर्मद्वैरीतीव तुष्टया ।
भासयन्ती भुवं पादलग्नया कमलश्रिया ।। ६६
व्यावृत्तचेतसोऽन्येभ्यो भावेभ्यस्तिमितस्थितेः ।
निद्रेव सर्वलोकस्य दृशोर्विश्रान्तिदायिनी ।। ६७
सा कन्या वारणेन्द्रं तं संमुखोपागतं करे ।
करेणाहत्य कुटिलैस्तैः कटाक्षैरताडयत् ।। ६८
स हस्ती तत्करस्पर्शमोहितो विनताननः ।
तद्दृष्टिविद्धस्तां पश्यन्पदमप्यत्र नाचलत् ।। ६९
ततः सा स्वोत्तरीयेण कृतायां तस्य दन्तयोः ।
उत्पत्यारुह्य दोलायां प्राक्रीडद्वरकन्यका ।। ७०
दृष्ट्वा तां च स घर्मार्तां तरुच्छायामगाद्द्विपः ।
एतद्दृष्ट्वा महच्चित्रं पौरास्तत्रैवमब्रुवन् ।। ७१
अहो दिव्येव काप्येषा कन्या सर्वातिशायिना ।
रूपेणेव प्रभावेण तिर्यञ्चोऽप्याहृता यया ।। ७२
अत्रान्तरे च तद्बुद्ध्वा कुमारोऽवन्तिवर्धनः ।
निर्गतः कौतुकं द्रष्टुमपश्यत्तां स कन्यकाम् ।। ७३
पश्यतस्तस्य मदनव्याधवागुरया तया ।
धावितश्चित्तहरिणो राजसूनोरबध्यत ।। ७४
सापि तं वीक्ष्य तद्रूपहृतचित्ता तदग्रहीत् ।
गजेन्द्रदन्तदोलाया अवरुह्योत्तरीयकम् ।। ७५
ततो मेण्ठाधिरूढेऽस्मिन्गजे साथ नृपात्मजम् ।
सलज्जं सानुरागं च पश्यन्ती स्वगृहानगात् ।। ७६
अवन्तिवर्धनः सोऽपि प्रशान्ते गजसंभ्रमे ।
तया हृतेन चित्तेन शून्योऽयासीत्स्वमन्दिरम् ।। ७७
तत्र संतप्यमानश्च तां विना वरकन्यकाम् ।
अपृच्छद्विस्मृतारब्धजलदानोत्सवः सखीन् ।। ७८
जानीथ कस्य तनया किंनामा सा च कन्यका ।
तच्छ्रुत्वा ते वयस्यास्तं राजपुत्रं बभाषिरे ।। ७९
अस्तीहोत्पलहस्ताख्यः कोऽपि चण्डालवाटके ।
मातङ्गस्तत्तनूजा सा नाम्ना सुरतमञ्जरी ।। ८०
सतां दर्शनमात्रैकफलं तस्या मनोरमम् ।
चित्रस्थिताया इव तन्नोपभोगक्षमं वपुः ।। ८१
तच्छ्रुत्वा स वयस्येभ्यः कुमारस्तानभाषत ।
मन्ये न मातङ्गसुता सा दिव्या कापि निश्चितम् ।। ८२
नहि चण्डालकन्यायाः सा तादृश्याकृतिर्भवेत् ।
तद्रूपा सा च भार्या मे न चेत्स्याज्जीवितेन किम् ।। ८३
इति ब्रुवन्स सचिवैरशक्यविनिवारणः ।
अत्यर्थं तद्वियोगाग्निसंतप्तोऽभून्नृपात्मजः ।। ८४
ततोऽवन्तिवती देवी नृपतिः पालकस्तथा ।
पितरौ तस्य बुद्ध्वा तदभूतां चिरमाकुलौ ।। ५
कथं वाञ्छति पुत्रो नावन्त्यजां राजवंशजः ।
इति चोक्ते तया देव्या स राजा पालकोऽब्रवीत् ।। ८६
एवं धावति यच्चेतस्तस्यामस्मत्सुतस्य तत् ।
ध्रुवं कारणमातङ्गी कापि सान्यैव कन्यका ।। ८७
वक्ति रज्यदरज्यद्वा कार्याकार्ये सतां मनः ।
अत्र चैषा कथा देवि न श्रुता चेन्निशम्यताम् ।। ८८
प्राक्प्रसेनजितो राज्ञः सुप्रतिष्ठितसंज्ञके ।
पुरे कुरङ्गी नाम्नाभूदतिरूपवती सुता ।। ८९
सा जातूद्याननिर्याता बन्धभ्रष्टेन हस्तिना ।
उच्चिक्षिपे सवहना धावित्वोपरि दन्तयोः ।। ९०
विद्रुते परिवारेऽस्याः साक्रन्दे तं गजं प्रति ।
तत्रात्तखड्गश्चण्डालकुमारः कोऽप्यधावत ।। ९१
स तं लूनकरं खड्गप्रहारेण महागजम् ।
हत्वा तां मोचयामास प्रवीरो राजकन्यकाम् ।। ९२
ततो मिलत्परिजना सा जगाम स्वमन्दिरम् ।
आकृष्टहृदया तस्य वीर्यसौन्दर्यसंपदा ।। ९३
स मे वारणतस्त्राता भर्ता वा मृत्युरेव वा ।
इति संचिन्तयन्ती च तस्थौ तद्विरहातुरा ।। ९४
स चण्डालकुमारोऽपि शनैर्गत्वा निजं गृहम् ।
तद्रूपहृतचित्तः सन्ध्यायंस्तां पर्यतप्यत ।। ९५
कुत्राहमन्त्यजन्मायं कुत्र सा राजकन्यका ।
काकस्य राजहंस्याश्च कीदृशः क्व समागमः ।। ९६
हास्यमेतच्च शक्नोमि न वक्तुं नाप्युपेक्षितुम् ।
तस्मान्मरणमेवात्र संकटे शरणं मम ।। ९७
इत्यालोच्य स गत्वा च निशायां पितृकाननम् ।
स्नात्वा कृत्वा चितामग्निं प्रज्वाल्यैव व्यजिज्ञपत् ।। ९८
देव पावक विश्वात्मंस्त्वय्यात्माहुतिदानतः ।
जन्मान्तरेऽपि सा भूयाद्भार्या राजसुता मम ।। ९९
इत्युक्तवन्तं हुतभुज्यात्मानं क्षेप्तुमुद्यतम् ।
प्रकटीभूय साक्षात्तं प्रसन्नोऽग्निरभाषत ।। १००
मा कृथाः साहसं भार्या भविष्यति तवैव सा ।
नहि त्वं पूर्वचण्डालो यश्च त्वां वच्मि तच्छृणु ।। १०१
आस्ते कपिलशर्माख्यो नगरेऽस्मिन्द्विजोत्तमः ।
तस्याग्न्यगारे प्रत्यक्षः साकारः सन्वसाम्यहम् ।। १०२
तत्र जात्वन्तिकप्राप्तां तत्सुता रूपलोभतः ।
कन्यामकरवं भार्यां वरोत्सारितदूषणाम् ।। १०३
तस्यां तदैव जातस्त्वं मम वीर्येण पुत्रक ।
तया च लज्जया रथ्यामुखे क्षिप्तोऽसि तत्क्षणम् ।। १०४
ततस्त्वं प्राप्य चण्डालैरजाक्षीरेण वर्धितः ।
तदैवं ब्राह्मणीगर्भसंभूतस्त्वं ममात्मजः ।। १०५
अतो नास्त्यपवित्रत्वं मत्तेजःसंभवस्य ते ।
प्राप्स्यस्येव च भार्यां तां कुरङ्गीं राजकन्यकाम् ।। १०६
इत्युक्त्वान्तर्दधे वह्निः सोऽपि संप्राप्तसंमदः ।
मातङ्गकृत्रिमसुतो जातास्थः स्वगृहं ययौ ।। १०७
ततः प्रसेनजिद्राजा स्वप्नेऽग्निप्रेरितो ददौ ।
अन्विष्टतत्त्वस्तस्मै तां सुतां पावकसूनवे ।। १०८
एवं भवन्ति प्रच्छन्ना दिव्या देवि सदा भुवि ।
तदेषा कापि दिव्यैव नान्त्या सुरतमञ्जरी ।। १०९
अन्यदेव हि तद्रत्नं मत्सूनोः सा च निश्चितम् ।
जन्मान्तरप्रियतमा चक्षूरागोपवर्णिता ।। ११०
एवमस्मासु तिष्ठत्सु राज्ञि ब्रुवति पालके ।
अवर्णयमहं तत्र कैवर्तीयामिमां कथाम् ।। १११
अभून्मलयसिंहाख्यो राजा राजगृहे पुरा ।
तस्य मायावतीत्यासीद्रूपेणाप्रतिमा सुता ।। ११२
सा क्रीडन्ती मधूद्याने रूपयौवनशालिना ।
कैवर्तककुमारेण दृष्टा केनापि जातुचित् ।। ११३
स च तां सुप्रहाराख्यो दृष्ट्वा स्मरवशोऽभवत् ।
साध्यासाध्यविचारं हि नेक्षते भवितव्यता ।। ११४
गत्वा च स्वगृहं त्यक्त्वा पाठीनाहरणादि सः ।
तस्थौ तदेकचित्तः सञ्शय्यायामुज्झिताशनः ।। ११५
अनुबन्धेन पृष्टश्च स्वाभिप्रायं शशंस सः ।
मात्रे रक्षितिकानाम्न्यै सापि पुत्रं तमभ्यधात् ।। ११६
विषादं मुञ्च पुत्र त्वमाहारं भज निश्चितम् ।
एतत्ते साधयाम्येव स्वयुक्त्याहमभीप्सितम् ।। ११७
इत्युक्त्वाश्वासिते तस्मिञ्जातास्थे भुक्तभोजने ।
मत्स्यानादाय हृद्यान्सा ययौ राजसुतागृहम् ।। ११८
तत्र चेटीभिराख्याता सेवोद्देशात्प्रविश्य सा ।
दाशी रक्षितिका तस्यै तन्मत्स्यप्राभृतं ददौ ।। ११९
तेनैव च क्रमेणैतद्ददती सा दिने दिने ।
वचनाकाङ्क्षिणीं चक्रे तामाराध्य नृपात्मजाम् ।। १२०
ब्रूहि वाञ्छसि यन्मत्तस्तत्कुर्यामपि दुष्करम् ।
इति प्रीताथ सावोचत्तां दाशीं राजकन्यका ।। १२१
ततः सा धीवरी प्राह रहस्तां याचिताभया ।
उद्यानदृष्टां त्वां देवि विना क्लाम्यति मे सुतः ।। १२२
आशां प्रदर्श्य च मया प्राणत्यागात्स रक्ष्यते ।
तत्कृपा मयि चेत्तन्मे सुतं स्पर्शेन जीवय ।। १२३
एवं तयोक्ता कैवर्तयोषिता सा नृपात्मजा ।
सलज्जा सानुरोधा च विमृश्यैवमुवाच ताम् ।। १२४
गुप्तमानय तं तावन्नक्तं मन्मन्दिरं सुतम् ।
तच्छ्रुत्वैव प्रहृष्टा सा ययौ दाशी सुतान्तिकम् ।। १२५
नक्तं च सा यथाशक्ति स्वैरं रचितमण्डनम् ।
तमानिनाय तद्राजकन्यान्तःपुरमात्मजम् ।। १२६
तत्र तं राजपुत्री सा सुप्रहारं चिरोत्सुकम् ।
हस्ते गृहीत्वा शयने कृतप्रीतिर्न्यवेशयत् ।। १२७
आश्वासयामास च तं क्लान्ताङ्गं विरहाग्निना ।
श्रीखण्डशिशिरस्पर्शकरसंवाहनेन सा ।। १२८
सोऽपि तेन सुधासिक्त इव दाशीसुतश्चिरम् ।
कृतार्थमानी विश्रान्तो जह्रे सपदि निद्रया ।। १२९
सुप्ते चास्मिन्नृपसुता गत्वा सुष्वाप सान्यतः ।
युक्तिरञ्जितकैवर्तसुता रक्षितविप्लवा ।। १३०
ततोऽस्य तत्करस्पर्शविगमप्रतिबोधिनः ।
हस्तोपनतविभ्रष्टां वल्लभां तामपश्यतः ।। १३१
निधिकुम्भीमिवातीव दरिद्रस्य विषादिनः ।
दाशसूनोर्निराशस्य सद्यः प्राणा विनिर्ययुः ।। १३२
तद्बुद्ध्वागत्य निन्दन्ती सात्मानं राजकन्यका ।
प्रातस्तेन सहारोढुं चितां व्यवसिताभवत् ।। १३३
ततो मलयसिंहोऽस्याः पिता बुद्ध्वा नृपोऽत्र तत् ।
एत्यानिवार्यां दृष्ट्वैतामाचम्यैवं वचोऽब्रवीत् ।। १३४
यदि सत्यमहं भक्तो देवदेवे त्रिलोचने ।
तन्मे वदत कर्तव्यं लोकपाला यथोचितम् ।। १३५
इत्युक्तवन्तं राजानं दिव्या वागेवमब्रवीत् ।
पूर्वभार्येयमेतस्य दाशयूनो भवत्सुता ।। १३६
ग्रामे नागस्थलाख्ये हि महीधरसुतः पुरा ।
अभूद्बलधरो नाम ब्राह्मणो गुणवत्तरः ।। १३७
स गते पितरि स्वर्गं हृतवित्तः स्वगोत्रजैः ।
विरक्तो भार्यया साकं जगाम द्युनदीतटम् ।। १३८
देहं त्यक्ष्यन्निराहारः स्थितस्तत्र विलोक्य सः ।
दाशान्भक्षयतो मत्स्यान्मनसा श्रद्दधे क्षुधा ।। १३९
ततोऽत्र पञ्चतां यातं तत्संकल्पकलङ्कितम् ।
स्वभार्या शुद्धसंकल्पा तपःस्थैव तमन्वगात् ।। १४०
स एष जातः संकल्पदोषाद्दाशकुले द्विजः ।
भार्यास्य सा च सुतपा जातैषा ते सुता नृप ।। १४१
तदेतं पूर्वभर्तारं राजन्नेषा त्वदात्मजौ ।
जीवयत्वायुषोऽर्धेन गतायुषमनिन्दिता ।। १४२
एतत्तपःप्रभावाद्धि तत्तीर्थप्रमयात्तथा ।
पूतोऽयं तव जामाता भूत्वा राजा भविष्यति ।। १४३
इत्युक्तो दिव्यया वाचा सुप्रहाराय तां सुताम् ।
दत्तायुरर्धां च ददौ तस्मै लब्धासवे नृपः ।। १४४
तद्दत्तैर्भूमिहस्त्यश्वरत्नैर्भूत्वा स भूपतिः ।
सुप्रहारः कृती तस्थौ प्राप्य भार्यां तदात्मजाम् ।। १४५
एवं प्राग्जन्मसंबन्धः प्रायः प्रीत्यै शरीरिणाम् ।
किं चैवं चौरसंबद्धाप्यत्रेयं श्रूयतां कथा ।। १४६
अयोध्यायामभूद्राजा वीरबाहुरिति श्रुतः ।
यो ररक्ष स्वसंताननिर्विशेषं सदा प्रजाः ।। १४७
कदाचित्तं च राजानमेत्य पौरा व्यजिज्ञपन् ।
चौरा मुष्णन्ति नगरीमिमां प्रतिनिशं प्रभो ।। १४८
जाग्रद्भिरपि चास्माभिः शक्या लक्षयितुं न ते ।
तच्छ्रुत्वा स्थापयामास सोऽत्र चारान्नृपो निशि ।। १४९
तेऽपि प्रापुर्न यच्चौरान्न चाशाम्यदुपद्रवः ।
तेन राजा स्वयं रात्रौ तदन्येषु विनिर्ययौ ।। १५०
एकाकी खड्गहस्तश्च परिभ्राम्यन्स सर्वतः ।
संचरन्तं ददर्शैकं प्राकारोपरि पूरुषम् ।। १५१
भयाल्लघुपदन्यासं काकचञ्चललोचनम् ।
मृगारिमिव पश्यन्तं मुहुर्वलितकंधरम् ।। १५२
विकोषासिविनिर्यातैर्लक्षितं खड्गरश्मिभिः ।
तारारत्नापहारार्थमिव सेरण(?)रज्जुभिः ।। १५३
दृष्ट्वा चाचिन्तयद्राजा चौरोऽयं वेद्मि निश्चितम् ।
ध्रुवमेकचरेणेयं मुष्यतेऽनेन मे पुरी ।। १५४
इत्यालोच्य नृपश्चौरं चतुरस्तमुपागमत् ।
चौरोऽपि स तमप्राक्षीत्सशङ्कं को भवानिति ।। १५५
ततो राजाब्रवीदेतं बहुव्यसनदुर्भरः ।
अहं साहसिकश्चौरस्त्वं च मे ब्रूहि को भवान् ।। १५६
चौरोऽप्युवाचैकचरस्तस्करोऽहं महाधनः ।
तदेहि मद्गृहं यावद्धनेच्छां पूरयामि ते ।। १५७
तच्छ्रुत्वा दस्युना तेन समं राजा तथेति सः ।
ययौ वनान्तस्तद्वेश्म क्ष्मातले खातनिर्मितम् ।। १५८
अधिष्ठितं वरस्त्रीभिर्भूरिरत्नप्रकाशितम् ।
सदा नवोपभोगं च भुजंगनगरोपमम् ।। १५९
ततो गर्भगृहं तस्मिन्प्रविष्टे तस्करे नृपम् ।
बाह्यस्थानस्थितं दासी तमेका सकृपाभ्यधात् ।। १६०
क्वासि प्रविष्टो निर्याहि शीघ्रं विश्वस्तघातकः ।
हन्यादेकचरो हि त्वां प्रतिभेदभयादयम् ।। १६१
तच्छ्रुत्वा निर्गतो राजा द्रुतं गत्वा स्वमन्दिरम् ।
सेनापतिं समाहूय ससैन्यः पुनराययौ ।। १६२
आगत्य रुद्ध्वा तद्वेश्म शूरानन्तः प्रवेश्य च ।
हतार्थसंचयं चौरमवष्टभ्यानिनाय तम् ।। १६३
गतायां निशि तेनाथ स राज्ञादिष्टनिग्रहः ।
चोरो विपणिमध्येन वध्यभूमिमनीयत ।। १६४
नीयमानं च तं तत्र दृष्ट्वा दृष्ट्यनुरागिणी ।
वणिक्सुतैका पितरं तत्क्षणं स्वमभाषत ।। १६५
योऽयं वध्यभुवं तात नीयते दत्तडिण्डिमः ।
असौ चेत्स्यान्न मे भर्ता तन्मृतां विद्धि मामिति ।। १६६
वीक्ष्याथ दुर्निवारां तां गत्वा भूप स तत्पिता ।
द्रव्यकोट्यापि चौरस्य तस्य मुक्तिमयाचत ।। १६७
भूपोऽपि तस्मै वणिजे चुक्रोध न तु तस्करम् ।
तं मुमोचाविलम्ब्यैव शूलायां तं न्यवेशयत् ।। १६८
ततः सा वामदत्ताख्या वणिक्कन्या कलेवरम् ।
चौरस्यादाय तस्याग्निं प्रविवेशानुरागतः ।। १६९
एवं प्राग्जन्मसंबन्धपरायत्तेषु जन्तुषु ।
भावि को वस्त्वतिक्रामेत्को वा किं कस्य वारयेत् ।। १७०
तस्मात्पुत्रस्य ते कापि पूर्वसंबन्धनिर्मिता ।
अवन्तिवर्धनस्यैषा राजन्सुरतमञ्जरी ।। १७१
अन्यथा कथमेतस्य राजसूनोः सुजन्मनः ।
मातङ्ग्यामिह तस्यां स्यादभिष्वङ्गोऽयमीदृशः ।। १७२
तस्मादुत्पलहस्तः स मातङ्गस्तत्पिता प्रभो ।
तां सुतां याच्यतां तावत्पश्यामः किं ब्रवीत्यसौ ।। १७३
एवमुक्तो मया राजा पालकः प्राहिणोत्तदा ।
दूतानुत्पलहस्ताय तां कन्यां तत्र याचितुम् ।। १७४
स च तैर्याचितो दूतैर्मातङ्गो निजगाद तान् ।
एतन्मेऽभिमतं किं तु यो भोजयति मद्गृहे ।। १७५
अष्टादशसहस्राणि विप्राणां पुरवासिनाम् ।
तस्मै मयासौ दातव्या सुता सुरतमञ्जरी ।। १७६
एतच्छ्रुत्वा वचस्तस्य सप्रतिज्ञं तथैव ते ।
आगत्य दूता राज्ञे तत्पालकाय न्यवेदयन् ।। १७७
एतत्सकारणं मत्वा संघाट्य ब्राह्मणान्पुरि ।
उज्जयिन्यां समाख्यातवृत्तान्तः क्षितिपोऽब्रवीत् ।। १७८
भुङ्ग्ध्वमुत्पलहस्तस्य मातङ्गस्येह वेश्मनि ।
अष्टादशसहस्राणि यूयं नेच्छेयमन्यथा ।। १७९
इत्युक्ता भूभृता भीताश्चण्डालान्नाच्च ते द्विजाः ।
कर्तव्यमूढाः संश्रित्य महाकालं व्यधुस्तपः ।। १८०
अन्नमुत्पलहस्तस्य गृहे भुङ्ग्ध्वमशङ्किताः ।
विद्याधरो ह्ययं नायं चण्डालः सकुटुम्बकः ।। १८१
इति स्वप्ने समादिष्टा विप्रास्ते तेन शंभुना ।
उत्थाय गत्वा राज्ञे तदाख्याय पुनरब्रुवन् ।। १८२
चण्डालवाटादन्यत्र शुद्धमन्नं पचत्वसौ ।
राजन्नुत्पलहस्तोऽत्र ततस्तद्भुञ्जमहे वयम् ।। १८३
तच्छ्रुत्वोत्पलहस्तस्य राजा सोऽन्यं गृहं व्यधात् ।
प्रीतश्च कारुभिः शुद्धैस्तत्रास्यान्नमपाचयत् ।। १८४
स्नाते चोत्पलहस्तेऽस्मिञ्शुद्धवस्त्रे पुरः स्थिते ।
तत्राष्टादशभिर्भुक्तं सहस्रैरग्रजन्मनाम् ।। १८५
भुक्तेषु तेषु चोपेत्य राजानं राष्ट्रसंनिधौ ।
प्रणम्योत्पलहस्तोऽसौ पालकं तमभाषत ।। १८६
अभवद्गौरिमुण्डाख्यो धुर्यां विद्याधरेश्वरः ।
मतङ्गदेवनामाहं तस्याभूवं समाश्रितः ।। १८७
अस्यां सुरतमञ्जर्यां सुतायां मम भूपते ।
उत्पन्नायां स मां गुप्तं गौरिमुण्डोऽब्रवीदिदम् ।। १८८
नरवाहनदत्ताख्यो योऽयं वत्सेश्वरात्मजः ।
भविष्यच्चक्रवर्तीह सोऽस्माकं कथ्यते सुरैः ।। १८९
तद्यावच्चक्रवर्तित्वं न प्राप्तः कण्टकः स नः ।
तावत्स्वमायया गत्वा तं निपातय मा चिरम् ।। १९०
इत्यहं गौरिमुण्डेन पापेन प्रेरितस्तदा ।
तदर्थं नभसा गच्छन्पुरोऽपश्यं महेश्वरम् ।। १९१
स मां सद्योऽशपत्क्रुद्धः कृत्वा हुंकारमीश्वरः ।
महात्मनि जने पाप कथं पापं चिकीर्षसि ।। १९२
तदनेनैव देहेन भार्यादुहितृसंयुतः ।
गच्छोज्जयिन्यां चण्डालमध्ये निपत दुर्मते ।। १९३
अष्टादशसहस्राणि विप्राणां पुरवासिनाम् ।
तनयादानशुल्केन यदा ते भोजयिष्यति ।। १९४
गृहेषु कश्चिच्छापस्य तदान्तस्ते भविष्यति ।
दातव्या च त्वया तस्मै सुता तच्छुल्कदायिने ।। १९५
इत्युक्त्वान्तर्हिते शंभावेषोऽस्मि पतितस्तदा ।
अन्येषूत्पलहस्ताख्यो न च तैः संकरो मम ।। १९६
अद्य शान्तः स शापो मे त्वत्पुत्रस्य प्रसादतः ।
तन्मयेयं सुता दत्ता तस्मै सुरतमञ्जरी ।। १९७
इदानीं चैष गच्छामि निजं वैद्याधरं पदम् ।
नरवाहनदत्तस्य सेवार्थं चक्रवर्तिनः ।। १९८
इत्युक्त्वैवार्पितसुतः खमुत्पत्याङ्गनायुतः ।
आगान्मतङ्गदेवोऽसौ देव त्वच्चरणान्तिकम् ।। १९९
राजापि पालको ज्ञाततत्त्वो हृष्टस्ततो व्यधात् ।
तस्याः सुरतमञ्जर्या विवाहं स्वसुतस्य च ।। २००
तत्पुत्रोऽपि च तां भार्यां प्राप्य विद्याधरीमभूत् ।
मनोरथाधिकावाप्तिकृतार्थोऽवन्तिवर्धनः ।। २०१
एकदा च कुमारोऽसौ सुप्तो हर्म्ये समं तया ।
निशाक्षये प्रबुद्धस्तामकस्मान्नैक्षत प्रियाम् ।। २०२
विचित्य चैतामप्राप्य तथा क्रन्दन्नतप्यत ।
यथोपेत्य पिताप्यस्य राजाभूद्भृशविह्वलः ।। २०३
रक्षितेयं पुरी नास्यां निशायां प्रविशेत्परः ।
ध्रुवं हृता सा केनापि पापेनाकाशचारिणा ।। २०४
इत्याद्यमासु जल्पत्सु मिलितेष्वत्र तत्क्षणम् ।
विद्याधरो धूमशिखो यौष्माकोऽवातरद्दिवः ।। २०५
तेनेह सोऽयमानीतः कुमारोऽवन्तिवर्धनः ।
अहं चाख्याय वृत्तान्तं मार्गितः पालकान्नृपात् ।। २०६
सैषा चात्र स्थिता पित्रा समं सुरतमञ्जरी ।
वृत्तान्त ईदृशश्चास्या देवो जानात्यतः परम् ।। २०७
इत्थं पालकमन्त्रिणि कथयित्वा भरतरोहके विरते ।
नरवाहनदत्ताग्रे मतङ्गदेवं सभासदोऽपृच्छन् ।। २०८
कस्मै भवता दत्ता ब्रूहि त्वं सुरतमञ्जरीयमिति ।
सोऽप्याह स्म मयैषा दत्तैवावन्तिवर्धनायेति ।। २०९
त्वं ब्रूहि हरसि कस्मादेतामिति चेत्यकोऽथ तैः पृष्टः ।
आदौ मह्यं मात्रा वाचा दत्तेयमित्यवादीत्सः ।। २१०
सति जनके का माता तद्दानेऽप्यस्ति कोऽत्र तव साक्षी ।
तदियं परदारास्ते पापेति तमूचुरित्यकं सभ्याः ।। २११
इति तैश्च निरुत्तरीकृतस्य प्रसभं निग्रहमित्यकस्य तस्य ।
नरवाहनदत्तचक्रवर्ती कुपितो दुर्विनयात्समादिदेश ।। २१२
अस्यैकमेतमपराधमिह क्षमस्व स्यालो हि ते मदनवेगसुतः किलासौ ।
इत्यर्थितो मुनिवरैरथ कश्यपाद्यै राजा कथंचिदपभर्त्स्य स तं मुमोच ।। २१३
तमपि च मातुलपुत्रं निजपत्न्यावन्तिवर्धनं युक्तम् ।
वायुपथहस्तनिहितं सचिवयुतं प्राहिणोत्स्वपुरीम् ।। २१४
इति महाकविश्रीसोमदेवभट्टविरचिते कथासरित्सागरे सुरतमञ्जरीलम्बके द्वितीयस्तरङ्गः ।">
  <meta itemprop="wordCount" content="2595">
  <meta name="twitter:card" content="summary">
  <meta name="twitter:title" content="००२">
  <meta name="twitter:description" content="अथासितगिरौ तस्मिन्नास्थानस्थं व्यजिज्ञपत् ।
नरवाहनदत्तं तं स्वसेनापतिरेकदा ।। १
अद्याहं देव हर्म्यस्थो रक्षन्सैन्यानि दृष्टवान् ।
दिव्येन पुंसा नभसि ह्रियमाणां निशि स्त्रियम् ।। २
क्रन्दन्तीं हार्यपुत्रेति कान्तिसर्वस्वहारिणीम् ।
लब्ध्वैवानायितां बुद्ध्वा तत्कालबलिनेन्दुना ।। ३
आः पाप परदारांस्त्वमपहृत्य क्व यास्यसि ।
नरवाहनदत्तस्य राज्ये देवस्य रक्षितुः ।। ४
योजनानां सहस्रेषु षष्टौ वैद्याधरे पदे ।
तिर्यञ्चोऽपि हि नाधर्मं कुर्वन्त्यन्येषु का कथा ।। ५
इत्युक्त्वैव प्रधाव्याशु सानुगेन मया स्वयम् ।
संयम्य स पुमान्व्योम्नः सनारीकोऽवतारितः ।। ६
अवतार्य च पश्यामो यावत्स्यालः स ते प्रभो ।
भ्राता युष्मन्महादेव्या इत्यकाख्यो नभश्चरः ।। ७
देव्यां कलिङ्गसेनायां जातो मदनवेगतः ।
केयं किमेता हरसीत्युक्तोऽस्माभिश्च सोऽभ्यधात् ।। ८
इयं मतङ्गदेवस्य विद्याधरपतेः सुता ।
उत्पन्नाशोकमञ्जर्यां नाम्ना सुरतमञ्जरी ।। ९
सैषा प्रागेव वाचा मे मात्रा दत्ता सती किल ।
अन्यस्मै मानुषायात्र स्वपित्रा प्रतिपादिता ।। १०
अतोऽद्यासौ निजा भार्या यदि प्राप्य हृता मया ।
तन्मे को दोष इत्युक्त्वा सोऽत्र व्यरमदित्यकः ।। ११
केनार्ये परिणीता त्वं कथं प्राप्तासि चामुना ।
इति साथ मया पृष्टावोचत्सुरतमञ्जरी ।। १२
अस्त्युज्जयिन्यां नृपतिः श्रीमान्पालकसंज्ञकः ।
कुमारस्तस्य पुत्रोऽस्ति सुनामावन्तिवर्धनः ।। १३
तेनेह परिणीताहं सुप्ता हर्म्यतलेऽद्य च ।
आर्यपुत्रस्य सुप्तस्य हृतास्म्येतेन पाप्मना ।। १४
एवमुक्तवती सा च संयतस्थः स चेत्यकः ।
मयेह स्थापितौ तौ द्वौ प्रमाणमधुना प्रभुः ।। १५
एवं हरिशिखात्सेनापतेः श्रुत्वा ससंशयम् ।
गत्वा गोपालकायैतच्चक्रवर्ती शशंस सः ।। १६
गोपालकोऽपि सोऽवादीद्वत्सैतद्विदितं न मे ।
सांप्रतं परिणीतैषा जाने पालकसूनुना ।। १७
आनीयतां कुमारस्तदुज्जयिन्याः स मन्त्रिणा ।
समं भरतरोहेण ज्ञास्यामो निश्चयं ततः ।। १८
तच्छ्रुत्वा मातुलवचश्चक्रवर्ती विसृज्य सः ।
विद्याधरं धूम्रशिखं मातुलस्य कनीयसः ।। १९
पालकस्यान्तिकं राज्ञस्तावानायितवानुभौ ।
उज्जयिन्याः कुमारं तं तत्सुतं तं च मन्त्रिणम् ।। २०
प्राप्तौ कृतप्रणामौ च स तौ गोपालकान्वितः ।
स्नेहादराभ्यां संमान्य प्रकृतं पृच्छति स्म तम् ।। २१
तत्र स्थिते निशाहीनचन्द्राभेऽवन्तिवर्धने ।
तथा सुरतमञ्जर्यां पितर्यस्याश्च सेत्यके ।। २२
सत्सु वायुपथाद्येषु मुनौ तिष्ठति कश्यपे ।
सोऽन्येषु च जगादैवं मन्त्री भरतरोहकः ।। २३
आ मूलाच्छृणु देवैतदुज्जयिन्याः किलैकदा ।
एवं समेत्य विज्ञप्तः सर्वैः पालकभूपतिः ।। २४
अस्यामुदकदानाख्यो भवत्यद्योत्सवः पुरि ।
हेतुश्चात्र न चेत्सम्यक्छ्रुतस्तच्छ्रूयतां प्रभो ।। १५५
पूर्वं चण्डमहासेनः पिता ते खड्गमुत्तमम् ।
प्राप्तुं च भार्यां तपसा देवीं चण्डीमतोषयत् ।। २६
सा स्वं खड्गं ददौ तस्मै भार्यार्थे चैवमभ्यधात् ।
अङ्गारकाख्यमसुरं हत्वा तस्याचिरात्सुताम् ।। २७
पुत्राङ्गारवतीं नाम भव्यां भार्यामवाप्स्यसि ।
इत्यादिष्टस्तया देव्या तस्थौ राजा स तन्मनाः ।। २८
अत्रान्तरे चोज्जयिन्यां यो योऽभून्नगराधिपः ।
स स केनापि सत्त्वेन रात्रौ रात्रावभक्ष्यत ।। २९
ततश्चण्डमहासेनस्तदन्वेष्टुं स्वयं निशि ।
स्वैरं भ्रमन्पुरि प्राप पुरुषं पारदारिकम् ।। ३०
तस्याच्छिनत्स खड्गेन शिरो रचितमण्डनम् ।
छिन्नकण्ठं च तं सद्यः कोऽप्येत्यादत्त राक्षसः ।। ३१
सोऽयं पुराधिपानत्ति नूनमत्रेत्युदीर्य सः ।
आदाय केशेष्वारेभे हन्तुं तं राक्षसं नृपः ।। ३२
तावत्स राक्षसोऽवादीन्मा राजन्मां वधीर्मृषा ।
अन्य एव स कोऽपीह यः खादति पुराधिपान् ।। ३३
कोऽसौ ब्रूहीति राज्ञा तत्पृष्टे रक्षोऽब्रवीत्पुनः ।
अस्तीहाङ्गारको नाम पातालनिलयोऽसुरः ।। ३४
स ते पुराधिपानत्ति निशीथेषु परंतप ।
सर्वतो राजकन्याश्च हठेन हरति प्रभो ।। ३५
करोत्यङ्गारवत्याश्च ताः सुतायाः परिच्छदम् ।
तमटव्यां भ्रमन्तं त्वं दृष्ट्वा हत्वा कृती भव ।। ३६
इत्युक्तवन्तं मुक्त्वा तं राक्षसं स स्वमन्दिरम् ।
राजा ययावेकदा च जगामाखेटकं ततः ।। ३७
तत्रापश्यन्महाकायं कोपज्वलितलोचनम् ।
सूकरं सदरीखण्डमञ्जनाद्रिमिवोद्यतम् ।। ३८
न वराहो भवेदीदृङ्मायी सोऽङ्गारको नु किम् ।
इति ध्यायन्स राजा तं क्रोडं बाणैरताडयत् ।। ३९
स तानगणयन्नेव बाणान्व्याधूय तद्रथम् ।
गत्वा वराहः सुमहद्विवेश विवरं भुवः ।। ४०
राजापि वीरस्तत्रैव तस्य पश्चात्प्रविश्य सः ।
दिव्यं पुरं ददर्शात्र न ददर्श च सूकरम् ।। ४१
वापीतटोपविष्टश्च तत्रापश्यत्स कन्यकाम् ।
कन्याशतपरीवारां रतिं रूपवतीमिव ।। ४२
सा कन्याभ्येत्य पृष्ट्वा च तत्रागमनकारणम् ।
पश्यन्ती साश्रुनयना जातप्रेमा जगाद तम् ।। ४३
कष्टं कुत्र प्रविष्टोऽसि वराहो यस्त्वयेक्षितः ।
स दैत्योऽङ्गारको नाम वज्रकायो महाबलः ।। ४४
संप्रति त्यक्तवाराहरूपश्चान्तः स्वपित्यसौ ।
प्रबुध्याहारकाले तु कुर्यादत्यहितं तव ।। ०५५
अहं च सुभगैतस्य नाम्नाङ्गारवती सुता ।
तव चानिष्टमाशङ्कय प्राणाः कण्ठागता मम ।। ४६
इत्युक्तः स तया राजा देव्या दत्तं वरं स्मरन् ।
कार्यसिद्धिर्ममास्तीति जातास्थः प्रत्युवाच ताम् ।। ४७
यदि मय्यस्ति ते स्नेहस्तदिदं कुरु मद्वचः ।
गत्वा रुदिहि पार्श्वेऽस्य प्रबुद्धस्य सतः पितुः ।। ४८
प्रमत्तं यदि कश्चित्त्वां हन्यात्तन्मम का गतिः ।
इति वाच्यश्च मुग्धाक्षि स पृच्छन्कारणं त्वया ।। ४९
एवं कृते ममाप्यस्ति ध्रुवं श्रेयस्तवापि च ।
इत्युक्ता तेन राज्ञा सा गत्वा मदनमोहिता ।। ५०
उपविश्य प्रबुद्धस्य पार्श्वे तस्यारुदत्पितुः ।
पृष्टा शशंस तस्मै च हेतुं तद्वधजं भयम् ।। ५१
ततः स दैत्योऽवादीत्तां वज्राङ्गं को हि हन्ति माम् ।
यद्धि वामकरे मेऽस्ति मर्म रक्षति तद्धनुः ।। ५२
इत्येतत्तद्वचो राजा प्रच्छन्नः स तदाशृणोत् ।
सोऽथ दैत्यः प्रववृते स्नात्वा पूजयितुं हरम् ।। ५३
तत्कालं प्रकटीभूय युद्धायाह्वयते स्म सः ।
दैत्यं गृहीतमौनं तं राजा रोपितकार्मुकः ।। ५४
सोऽपि दैत्यः करं वाममुत्क्षिप्य व्यापृतेतरः ।
संज्ञा तस्याकरोद्राज्ञः प्रतीक्षस्व मनागिति ।। ५५
तत्क्षणं तेन राज्ञा च करे तत्र स मर्मणि ।
सिद्धलक्ष्येण बाणेन हतो दैत्योऽपद्भुवि ।। ५६
तृषार्तोऽहं हतो येन सोऽब्देऽब्दे चेन्न मां जलैः ।
तर्पयिष्यति तत्तस्य पञ्च नङ्क्ष्यन्ति मन्त्रिणः ।। ५७
इत्युक्त्वैव विपन्नेऽस्मिन्दैत्ये तां तत्सुतां नृपः ।
आदाय सोऽङ्गारवतीमागादुज्जयिनीमिमाम् ।। ५८
परिणीय च तां देवीं स देवो देव वः पिता ।
अङ्गारकस्याम्बुदानं प्रतिवर्षमकारयत् ।। ५९
सर्वे चोदकदानाख्यं कुर्वन्तीह महोत्सवम् ।
प्राप्तः स चाद्य तत्पित्रा यत्कृतं ते कुरुष्व तत् ।। ६०
एतत्प्रजावचः श्रुत्वा स तं पालकभूपतिः ।
पुरि प्रावर्तयत्तत्र जलदानोत्सवं तदा ।। ६१
तस्मिन्प्रवृत्ते तद्व्यग्रे जने कोलाहलाकुले ।
अकस्मात्त्रोटितालानो गजोऽत्राधावदुन्मदः ।। ६२
स वारणोऽङ्कुशं जित्वा व्याधूताधोरणो भ्रमन् ।
अन्तर्नगर्यां सुबहून्क्षणाद्व्यापादयज्जनान् ।। ६३
प्रधावितेषु मेण्ठेषु महामात्रान्वितेष्वपि ।
पौरेषु च न तं कश्चिन्नियन्तुमशकद्गजम् ।। ६४
क्रमाद्भ्रमति तस्मिंश्च गजे चण्डालवाटकम् ।
संप्राप्ते निरगात्तस्मादेका चण्डालकन्यका ।। ६५
जितोऽनया मुखेनेन्दुर्मद्वैरीतीव तुष्टया ।
भासयन्ती भुवं पादलग्नया कमलश्रिया ।। ६६
व्यावृत्तचेतसोऽन्येभ्यो भावेभ्यस्तिमितस्थितेः ।
निद्रेव सर्वलोकस्य दृशोर्विश्रान्तिदायिनी ।। ६७
सा कन्या वारणेन्द्रं तं संमुखोपागतं करे ।
करेणाहत्य कुटिलैस्तैः कटाक्षैरताडयत् ।। ६८
स हस्ती तत्करस्पर्शमोहितो विनताननः ।
तद्दृष्टिविद्धस्तां पश्यन्पदमप्यत्र नाचलत् ।। ६९
ततः सा स्वोत्तरीयेण कृतायां तस्य दन्तयोः ।
उत्पत्यारुह्य दोलायां प्राक्रीडद्वरकन्यका ।। ७०
दृष्ट्वा तां च स घर्मार्तां तरुच्छायामगाद्द्विपः ।
एतद्दृष्ट्वा महच्चित्रं पौरास्तत्रैवमब्रुवन् ।। ७१
अहो दिव्येव काप्येषा कन्या सर्वातिशायिना ।
रूपेणेव प्रभावेण तिर्यञ्चोऽप्याहृता यया ।। ७२
अत्रान्तरे च तद्बुद्ध्वा कुमारोऽवन्तिवर्धनः ।
निर्गतः कौतुकं द्रष्टुमपश्यत्तां स कन्यकाम् ।। ७३
पश्यतस्तस्य मदनव्याधवागुरया तया ।
धावितश्चित्तहरिणो राजसूनोरबध्यत ।। ७४
सापि तं वीक्ष्य तद्रूपहृतचित्ता तदग्रहीत् ।
गजेन्द्रदन्तदोलाया अवरुह्योत्तरीयकम् ।। ७५
ततो मेण्ठाधिरूढेऽस्मिन्गजे साथ नृपात्मजम् ।
सलज्जं सानुरागं च पश्यन्ती स्वगृहानगात् ।। ७६
अवन्तिवर्धनः सोऽपि प्रशान्ते गजसंभ्रमे ।
तया हृतेन चित्तेन शून्योऽयासीत्स्वमन्दिरम् ।। ७७
तत्र संतप्यमानश्च तां विना वरकन्यकाम् ।
अपृच्छद्विस्मृतारब्धजलदानोत्सवः सखीन् ।। ७८
जानीथ कस्य तनया किंनामा सा च कन्यका ।
तच्छ्रुत्वा ते वयस्यास्तं राजपुत्रं बभाषिरे ।। ७९
अस्तीहोत्पलहस्ताख्यः कोऽपि चण्डालवाटके ।
मातङ्गस्तत्तनूजा सा नाम्ना सुरतमञ्जरी ।। ८०
सतां दर्शनमात्रैकफलं तस्या मनोरमम् ।
चित्रस्थिताया इव तन्नोपभोगक्षमं वपुः ।। ८१
तच्छ्रुत्वा स वयस्येभ्यः कुमारस्तानभाषत ।
मन्ये न मातङ्गसुता सा दिव्या कापि निश्चितम् ।। ८२
नहि चण्डालकन्यायाः सा तादृश्याकृतिर्भवेत् ।
तद्रूपा सा च भार्या मे न चेत्स्याज्जीवितेन किम् ।। ८३
इति ब्रुवन्स सचिवैरशक्यविनिवारणः ।
अत्यर्थं तद्वियोगाग्निसंतप्तोऽभून्नृपात्मजः ।। ८४
ततोऽवन्तिवती देवी नृपतिः पालकस्तथा ।
पितरौ तस्य बुद्ध्वा तदभूतां चिरमाकुलौ ।। ५
कथं वाञ्छति पुत्रो नावन्त्यजां राजवंशजः ।
इति चोक्ते तया देव्या स राजा पालकोऽब्रवीत् ।। ८६
एवं धावति यच्चेतस्तस्यामस्मत्सुतस्य तत् ।
ध्रुवं कारणमातङ्गी कापि सान्यैव कन्यका ।। ८७
वक्ति रज्यदरज्यद्वा कार्याकार्ये सतां मनः ।
अत्र चैषा कथा देवि न श्रुता चेन्निशम्यताम् ।। ८८
प्राक्प्रसेनजितो राज्ञः सुप्रतिष्ठितसंज्ञके ।
पुरे कुरङ्गी नाम्नाभूदतिरूपवती सुता ।। ८९
सा जातूद्याननिर्याता बन्धभ्रष्टेन हस्तिना ।
उच्चिक्षिपे सवहना धावित्वोपरि दन्तयोः ।। ९०
विद्रुते परिवारेऽस्याः साक्रन्दे तं गजं प्रति ।
तत्रात्तखड्गश्चण्डालकुमारः कोऽप्यधावत ।। ९१
स तं लूनकरं खड्गप्रहारेण महागजम् ।
हत्वा तां मोचयामास प्रवीरो राजकन्यकाम् ।। ९२
ततो मिलत्परिजना सा जगाम स्वमन्दिरम् ।
आकृष्टहृदया तस्य वीर्यसौन्दर्यसंपदा ।। ९३
स मे वारणतस्त्राता भर्ता वा मृत्युरेव वा ।
इति संचिन्तयन्ती च तस्थौ तद्विरहातुरा ।। ९४
स चण्डालकुमारोऽपि शनैर्गत्वा निजं गृहम् ।
तद्रूपहृतचित्तः सन्ध्यायंस्तां पर्यतप्यत ।। ९५
कुत्राहमन्त्यजन्मायं कुत्र सा राजकन्यका ।
काकस्य राजहंस्याश्च कीदृशः क्व समागमः ।। ९६
हास्यमेतच्च शक्नोमि न वक्तुं नाप्युपेक्षितुम् ।
तस्मान्मरणमेवात्र संकटे शरणं मम ।। ९७
इत्यालोच्य स गत्वा च निशायां पितृकाननम् ।
स्नात्वा कृत्वा चितामग्निं प्रज्वाल्यैव व्यजिज्ञपत् ।। ९८
देव पावक विश्वात्मंस्त्वय्यात्माहुतिदानतः ।
जन्मान्तरेऽपि सा भूयाद्भार्या राजसुता मम ।। ९९
इत्युक्तवन्तं हुतभुज्यात्मानं क्षेप्तुमुद्यतम् ।
प्रकटीभूय साक्षात्तं प्रसन्नोऽग्निरभाषत ।। १००
मा कृथाः साहसं भार्या भविष्यति तवैव सा ।
नहि त्वं पूर्वचण्डालो यश्च त्वां वच्मि तच्छृणु ।। १०१
आस्ते कपिलशर्माख्यो नगरेऽस्मिन्द्विजोत्तमः ।
तस्याग्न्यगारे प्रत्यक्षः साकारः सन्वसाम्यहम् ।। १०२
तत्र जात्वन्तिकप्राप्तां तत्सुता रूपलोभतः ।
कन्यामकरवं भार्यां वरोत्सारितदूषणाम् ।। १०३
तस्यां तदैव जातस्त्वं मम वीर्येण पुत्रक ।
तया च लज्जया रथ्यामुखे क्षिप्तोऽसि तत्क्षणम् ।। १०४
ततस्त्वं प्राप्य चण्डालैरजाक्षीरेण वर्धितः ।
तदैवं ब्राह्मणीगर्भसंभूतस्त्वं ममात्मजः ।। १०५
अतो नास्त्यपवित्रत्वं मत्तेजःसंभवस्य ते ।
प्राप्स्यस्येव च भार्यां तां कुरङ्गीं राजकन्यकाम् ।। १०६
इत्युक्त्वान्तर्दधे वह्निः सोऽपि संप्राप्तसंमदः ।
मातङ्गकृत्रिमसुतो जातास्थः स्वगृहं ययौ ।। १०७
ततः प्रसेनजिद्राजा स्वप्नेऽग्निप्रेरितो ददौ ।
अन्विष्टतत्त्वस्तस्मै तां सुतां पावकसूनवे ।। १०८
एवं भवन्ति प्रच्छन्ना दिव्या देवि सदा भुवि ।
तदेषा कापि दिव्यैव नान्त्या सुरतमञ्जरी ।। १०९
अन्यदेव हि तद्रत्नं मत्सूनोः सा च निश्चितम् ।
जन्मान्तरप्रियतमा चक्षूरागोपवर्णिता ।। ११०
एवमस्मासु तिष्ठत्सु राज्ञि ब्रुवति पालके ।
अवर्णयमहं तत्र कैवर्तीयामिमां कथाम् ।। १११
अभून्मलयसिंहाख्यो राजा राजगृहे पुरा ।
तस्य मायावतीत्यासीद्रूपेणाप्रतिमा सुता ।। ११२
सा क्रीडन्ती मधूद्याने रूपयौवनशालिना ।
कैवर्तककुमारेण दृष्टा केनापि जातुचित् ।। ११३
स च तां सुप्रहाराख्यो दृष्ट्वा स्मरवशोऽभवत् ।
साध्यासाध्यविचारं हि नेक्षते भवितव्यता ।। ११४
गत्वा च स्वगृहं त्यक्त्वा पाठीनाहरणादि सः ।
तस्थौ तदेकचित्तः सञ्शय्यायामुज्झिताशनः ।। ११५
अनुबन्धेन पृष्टश्च स्वाभिप्रायं शशंस सः ।
मात्रे रक्षितिकानाम्न्यै सापि पुत्रं तमभ्यधात् ।। ११६
विषादं मुञ्च पुत्र त्वमाहारं भज निश्चितम् ।
एतत्ते साधयाम्येव स्वयुक्त्याहमभीप्सितम् ।। ११७
इत्युक्त्वाश्वासिते तस्मिञ्जातास्थे भुक्तभोजने ।
मत्स्यानादाय हृद्यान्सा ययौ राजसुतागृहम् ।। ११८
तत्र चेटीभिराख्याता सेवोद्देशात्प्रविश्य सा ।
दाशी रक्षितिका तस्यै तन्मत्स्यप्राभृतं ददौ ।। ११९
तेनैव च क्रमेणैतद्ददती सा दिने दिने ।
वचनाकाङ्क्षिणीं चक्रे तामाराध्य नृपात्मजाम् ।। १२०
ब्रूहि वाञ्छसि यन्मत्तस्तत्कुर्यामपि दुष्करम् ।
इति प्रीताथ सावोचत्तां दाशीं राजकन्यका ।। १२१
ततः सा धीवरी प्राह रहस्तां याचिताभया ।
उद्यानदृष्टां त्वां देवि विना क्लाम्यति मे सुतः ।। १२२
आशां प्रदर्श्य च मया प्राणत्यागात्स रक्ष्यते ।
तत्कृपा मयि चेत्तन्मे सुतं स्पर्शेन जीवय ।। १२३
एवं तयोक्ता कैवर्तयोषिता सा नृपात्मजा ।
सलज्जा सानुरोधा च विमृश्यैवमुवाच ताम् ।। १२४
गुप्तमानय तं तावन्नक्तं मन्मन्दिरं सुतम् ।
तच्छ्रुत्वैव प्रहृष्टा सा ययौ दाशी सुतान्तिकम् ।। १२५
नक्तं च सा यथाशक्ति स्वैरं रचितमण्डनम् ।
तमानिनाय तद्राजकन्यान्तःपुरमात्मजम् ।। १२६
तत्र तं राजपुत्री सा सुप्रहारं चिरोत्सुकम् ।
हस्ते गृहीत्वा शयने कृतप्रीतिर्न्यवेशयत् ।। १२७
आश्वासयामास च तं क्लान्ताङ्गं विरहाग्निना ।
श्रीखण्डशिशिरस्पर्शकरसंवाहनेन सा ।। १२८
सोऽपि तेन सुधासिक्त इव दाशीसुतश्चिरम् ।
कृतार्थमानी विश्रान्तो जह्रे सपदि निद्रया ।। १२९
सुप्ते चास्मिन्नृपसुता गत्वा सुष्वाप सान्यतः ।
युक्तिरञ्जितकैवर्तसुता रक्षितविप्लवा ।। १३०
ततोऽस्य तत्करस्पर्शविगमप्रतिबोधिनः ।
हस्तोपनतविभ्रष्टां वल्लभां तामपश्यतः ।। १३१
निधिकुम्भीमिवातीव दरिद्रस्य विषादिनः ।
दाशसूनोर्निराशस्य सद्यः प्राणा विनिर्ययुः ।। १३२
तद्बुद्ध्वागत्य निन्दन्ती सात्मानं राजकन्यका ।
प्रातस्तेन सहारोढुं चितां व्यवसिताभवत् ।। १३३
ततो मलयसिंहोऽस्याः पिता बुद्ध्वा नृपोऽत्र तत् ।
एत्यानिवार्यां दृष्ट्वैतामाचम्यैवं वचोऽब्रवीत् ।। १३४
यदि सत्यमहं भक्तो देवदेवे त्रिलोचने ।
तन्मे वदत कर्तव्यं लोकपाला यथोचितम् ।। १३५
इत्युक्तवन्तं राजानं दिव्या वागेवमब्रवीत् ।
पूर्वभार्येयमेतस्य दाशयूनो भवत्सुता ।। १३६
ग्रामे नागस्थलाख्ये हि महीधरसुतः पुरा ।
अभूद्बलधरो नाम ब्राह्मणो गुणवत्तरः ।। १३७
स गते पितरि स्वर्गं हृतवित्तः स्वगोत्रजैः ।
विरक्तो भार्यया साकं जगाम द्युनदीतटम् ।। १३८
देहं त्यक्ष्यन्निराहारः स्थितस्तत्र विलोक्य सः ।
दाशान्भक्षयतो मत्स्यान्मनसा श्रद्दधे क्षुधा ।। १३९
ततोऽत्र पञ्चतां यातं तत्संकल्पकलङ्कितम् ।
स्वभार्या शुद्धसंकल्पा तपःस्थैव तमन्वगात् ।। १४०
स एष जातः संकल्पदोषाद्दाशकुले द्विजः ।
भार्यास्य सा च सुतपा जातैषा ते सुता नृप ।। १४१
तदेतं पूर्वभर्तारं राजन्नेषा त्वदात्मजौ ।
जीवयत्वायुषोऽर्धेन गतायुषमनिन्दिता ।। १४२
एतत्तपःप्रभावाद्धि तत्तीर्थप्रमयात्तथा ।
पूतोऽयं तव जामाता भूत्वा राजा भविष्यति ।। १४३
इत्युक्तो दिव्यया वाचा सुप्रहाराय तां सुताम् ।
दत्तायुरर्धां च ददौ तस्मै लब्धासवे नृपः ।। १४४
तद्दत्तैर्भूमिहस्त्यश्वरत्नैर्भूत्वा स भूपतिः ।
सुप्रहारः कृती तस्थौ प्राप्य भार्यां तदात्मजाम् ।। १४५
एवं प्राग्जन्मसंबन्धः प्रायः प्रीत्यै शरीरिणाम् ।
किं चैवं चौरसंबद्धाप्यत्रेयं श्रूयतां कथा ।। १४६
अयोध्यायामभूद्राजा वीरबाहुरिति श्रुतः ।
यो ररक्ष स्वसंताननिर्विशेषं सदा प्रजाः ।। १४७
कदाचित्तं च राजानमेत्य पौरा व्यजिज्ञपन् ।
चौरा मुष्णन्ति नगरीमिमां प्रतिनिशं प्रभो ।। १४८
जाग्रद्भिरपि चास्माभिः शक्या लक्षयितुं न ते ।
तच्छ्रुत्वा स्थापयामास सोऽत्र चारान्नृपो निशि ।। १४९
तेऽपि प्रापुर्न यच्चौरान्न चाशाम्यदुपद्रवः ।
तेन राजा स्वयं रात्रौ तदन्येषु विनिर्ययौ ।। १५०
एकाकी खड्गहस्तश्च परिभ्राम्यन्स सर्वतः ।
संचरन्तं ददर्शैकं प्राकारोपरि पूरुषम् ।। १५१
भयाल्लघुपदन्यासं काकचञ्चललोचनम् ।
मृगारिमिव पश्यन्तं मुहुर्वलितकंधरम् ।। १५२
विकोषासिविनिर्यातैर्लक्षितं खड्गरश्मिभिः ।
तारारत्नापहारार्थमिव सेरण(?)रज्जुभिः ।। १५३
दृष्ट्वा चाचिन्तयद्राजा चौरोऽयं वेद्मि निश्चितम् ।
ध्रुवमेकचरेणेयं मुष्यतेऽनेन मे पुरी ।। १५४
इत्यालोच्य नृपश्चौरं चतुरस्तमुपागमत् ।
चौरोऽपि स तमप्राक्षीत्सशङ्कं को भवानिति ।। १५५
ततो राजाब्रवीदेतं बहुव्यसनदुर्भरः ।
अहं साहसिकश्चौरस्त्वं च मे ब्रूहि को भवान् ।। १५६
चौरोऽप्युवाचैकचरस्तस्करोऽहं महाधनः ।
तदेहि मद्गृहं यावद्धनेच्छां पूरयामि ते ।। १५७
तच्छ्रुत्वा दस्युना तेन समं राजा तथेति सः ।
ययौ वनान्तस्तद्वेश्म क्ष्मातले खातनिर्मितम् ।। १५८
अधिष्ठितं वरस्त्रीभिर्भूरिरत्नप्रकाशितम् ।
सदा नवोपभोगं च भुजंगनगरोपमम् ।। १५९
ततो गर्भगृहं तस्मिन्प्रविष्टे तस्करे नृपम् ।
बाह्यस्थानस्थितं दासी तमेका सकृपाभ्यधात् ।। १६०
क्वासि प्रविष्टो निर्याहि शीघ्रं विश्वस्तघातकः ।
हन्यादेकचरो हि त्वां प्रतिभेदभयादयम् ।। १६१
तच्छ्रुत्वा निर्गतो राजा द्रुतं गत्वा स्वमन्दिरम् ।
सेनापतिं समाहूय ससैन्यः पुनराययौ ।। १६२
आगत्य रुद्ध्वा तद्वेश्म शूरानन्तः प्रवेश्य च ।
हतार्थसंचयं चौरमवष्टभ्यानिनाय तम् ।। १६३
गतायां निशि तेनाथ स राज्ञादिष्टनिग्रहः ।
चोरो विपणिमध्येन वध्यभूमिमनीयत ।। १६४
नीयमानं च तं तत्र दृष्ट्वा दृष्ट्यनुरागिणी ।
वणिक्सुतैका पितरं तत्क्षणं स्वमभाषत ।। १६५
योऽयं वध्यभुवं तात नीयते दत्तडिण्डिमः ।
असौ चेत्स्यान्न मे भर्ता तन्मृतां विद्धि मामिति ।। १६६
वीक्ष्याथ दुर्निवारां तां गत्वा भूप स तत्पिता ।
द्रव्यकोट्यापि चौरस्य तस्य मुक्तिमयाचत ।। १६७
भूपोऽपि तस्मै वणिजे चुक्रोध न तु तस्करम् ।
तं मुमोचाविलम्ब्यैव शूलायां तं न्यवेशयत् ।। १६८
ततः सा वामदत्ताख्या वणिक्कन्या कलेवरम् ।
चौरस्यादाय तस्याग्निं प्रविवेशानुरागतः ।। १६९
एवं प्राग्जन्मसंबन्धपरायत्तेषु जन्तुषु ।
भावि को वस्त्वतिक्रामेत्को वा किं कस्य वारयेत् ।। १७०
तस्मात्पुत्रस्य ते कापि पूर्वसंबन्धनिर्मिता ।
अवन्तिवर्धनस्यैषा राजन्सुरतमञ्जरी ।। १७१
अन्यथा कथमेतस्य राजसूनोः सुजन्मनः ।
मातङ्ग्यामिह तस्यां स्यादभिष्वङ्गोऽयमीदृशः ।। १७२
तस्मादुत्पलहस्तः स मातङ्गस्तत्पिता प्रभो ।
तां सुतां याच्यतां तावत्पश्यामः किं ब्रवीत्यसौ ।। १७३
एवमुक्तो मया राजा पालकः प्राहिणोत्तदा ।
दूतानुत्पलहस्ताय तां कन्यां तत्र याचितुम् ।। १७४
स च तैर्याचितो दूतैर्मातङ्गो निजगाद तान् ।
एतन्मेऽभिमतं किं तु यो भोजयति मद्गृहे ।। १७५
अष्टादशसहस्राणि विप्राणां पुरवासिनाम् ।
तस्मै मयासौ दातव्या सुता सुरतमञ्जरी ।। १७६
एतच्छ्रुत्वा वचस्तस्य सप्रतिज्ञं तथैव ते ।
आगत्य दूता राज्ञे तत्पालकाय न्यवेदयन् ।। १७७
एतत्सकारणं मत्वा संघाट्य ब्राह्मणान्पुरि ।
उज्जयिन्यां समाख्यातवृत्तान्तः क्षितिपोऽब्रवीत् ।। १७८
भुङ्ग्ध्वमुत्पलहस्तस्य मातङ्गस्येह वेश्मनि ।
अष्टादशसहस्राणि यूयं नेच्छेयमन्यथा ।। १७९
इत्युक्ता भूभृता भीताश्चण्डालान्नाच्च ते द्विजाः ।
कर्तव्यमूढाः संश्रित्य महाकालं व्यधुस्तपः ।। १८०
अन्नमुत्पलहस्तस्य गृहे भुङ्ग्ध्वमशङ्किताः ।
विद्याधरो ह्ययं नायं चण्डालः सकुटुम्बकः ।। १८१
इति स्वप्ने समादिष्टा विप्रास्ते तेन शंभुना ।
उत्थाय गत्वा राज्ञे तदाख्याय पुनरब्रुवन् ।। १८२
चण्डालवाटादन्यत्र शुद्धमन्नं पचत्वसौ ।
राजन्नुत्पलहस्तोऽत्र ततस्तद्भुञ्जमहे वयम् ।। १८३
तच्छ्रुत्वोत्पलहस्तस्य राजा सोऽन्यं गृहं व्यधात् ।
प्रीतश्च कारुभिः शुद्धैस्तत्रास्यान्नमपाचयत् ।। १८४
स्नाते चोत्पलहस्तेऽस्मिञ्शुद्धवस्त्रे पुरः स्थिते ।
तत्राष्टादशभिर्भुक्तं सहस्रैरग्रजन्मनाम् ।। १८५
भुक्तेषु तेषु चोपेत्य राजानं राष्ट्रसंनिधौ ।
प्रणम्योत्पलहस्तोऽसौ पालकं तमभाषत ।। १८६
अभवद्गौरिमुण्डाख्यो धुर्यां विद्याधरेश्वरः ।
मतङ्गदेवनामाहं तस्याभूवं समाश्रितः ।। १८७
अस्यां सुरतमञ्जर्यां सुतायां मम भूपते ।
उत्पन्नायां स मां गुप्तं गौरिमुण्डोऽब्रवीदिदम् ।। १८८
नरवाहनदत्ताख्यो योऽयं वत्सेश्वरात्मजः ।
भविष्यच्चक्रवर्तीह सोऽस्माकं कथ्यते सुरैः ।। १८९
तद्यावच्चक्रवर्तित्वं न प्राप्तः कण्टकः स नः ।
तावत्स्वमायया गत्वा तं निपातय मा चिरम् ।। १९०
इत्यहं गौरिमुण्डेन पापेन प्रेरितस्तदा ।
तदर्थं नभसा गच्छन्पुरोऽपश्यं महेश्वरम् ।। १९१
स मां सद्योऽशपत्क्रुद्धः कृत्वा हुंकारमीश्वरः ।
महात्मनि जने पाप कथं पापं चिकीर्षसि ।। १९२
तदनेनैव देहेन भार्यादुहितृसंयुतः ।
गच्छोज्जयिन्यां चण्डालमध्ये निपत दुर्मते ।। १९३
अष्टादशसहस्राणि विप्राणां पुरवासिनाम् ।
तनयादानशुल्केन यदा ते भोजयिष्यति ।। १९४
गृहेषु कश्चिच्छापस्य तदान्तस्ते भविष्यति ।
दातव्या च त्वया तस्मै सुता तच्छुल्कदायिने ।। १९५
इत्युक्त्वान्तर्हिते शंभावेषोऽस्मि पतितस्तदा ।
अन्येषूत्पलहस्ताख्यो न च तैः संकरो मम ।। १९६
अद्य शान्तः स शापो मे त्वत्पुत्रस्य प्रसादतः ।
तन्मयेयं सुता दत्ता तस्मै सुरतमञ्जरी ।। १९७
इदानीं चैष गच्छामि निजं वैद्याधरं पदम् ।
नरवाहनदत्तस्य सेवार्थं चक्रवर्तिनः ।। १९८
इत्युक्त्वैवार्पितसुतः खमुत्पत्याङ्गनायुतः ।
आगान्मतङ्गदेवोऽसौ देव त्वच्चरणान्तिकम् ।। १९९
राजापि पालको ज्ञाततत्त्वो हृष्टस्ततो व्यधात् ।
तस्याः सुरतमञ्जर्या विवाहं स्वसुतस्य च ।। २००
तत्पुत्रोऽपि च तां भार्यां प्राप्य विद्याधरीमभूत् ।
मनोरथाधिकावाप्तिकृतार्थोऽवन्तिवर्धनः ।। २०१
एकदा च कुमारोऽसौ सुप्तो हर्म्ये समं तया ।
निशाक्षये प्रबुद्धस्तामकस्मान्नैक्षत प्रियाम् ।। २०२
विचित्य चैतामप्राप्य तथा क्रन्दन्नतप्यत ।
यथोपेत्य पिताप्यस्य राजाभूद्भृशविह्वलः ।। २०३
रक्षितेयं पुरी नास्यां निशायां प्रविशेत्परः ।
ध्रुवं हृता सा केनापि पापेनाकाशचारिणा ।। २०४
इत्याद्यमासु जल्पत्सु मिलितेष्वत्र तत्क्षणम् ।
विद्याधरो धूमशिखो यौष्माकोऽवातरद्दिवः ।। २०५
तेनेह सोऽयमानीतः कुमारोऽवन्तिवर्धनः ।
अहं चाख्याय वृत्तान्तं मार्गितः पालकान्नृपात् ।। २०६
सैषा चात्र स्थिता पित्रा समं सुरतमञ्जरी ।
वृत्तान्त ईदृशश्चास्या देवो जानात्यतः परम् ।। २०७
इत्थं पालकमन्त्रिणि कथयित्वा भरतरोहके विरते ।
नरवाहनदत्ताग्रे मतङ्गदेवं सभासदोऽपृच्छन् ।। २०८
कस्मै भवता दत्ता ब्रूहि त्वं सुरतमञ्जरीयमिति ।
सोऽप्याह स्म मयैषा दत्तैवावन्तिवर्धनायेति ।। २०९
त्वं ब्रूहि हरसि कस्मादेतामिति चेत्यकोऽथ तैः पृष्टः ।
आदौ मह्यं मात्रा वाचा दत्तेयमित्यवादीत्सः ।। २१०
सति जनके का माता तद्दानेऽप्यस्ति कोऽत्र तव साक्षी ।
तदियं परदारास्ते पापेति तमूचुरित्यकं सभ्याः ।। २११
इति तैश्च निरुत्तरीकृतस्य प्रसभं निग्रहमित्यकस्य तस्य ।
नरवाहनदत्तचक्रवर्ती कुपितो दुर्विनयात्समादिदेश ।। २१२
अस्यैकमेतमपराधमिह क्षमस्व स्यालो हि ते मदनवेगसुतः किलासौ ।
इत्यर्थितो मुनिवरैरथ कश्यपाद्यै राजा कथंचिदपभर्त्स्य स तं मुमोच ।। २१३
तमपि च मातुलपुत्रं निजपत्न्यावन्तिवर्धनं युक्तम् ।
वायुपथहस्तनिहितं सचिवयुतं प्राहिणोत्स्वपुरीम् ।। २१४
इति महाकविश्रीसोमदेवभट्टविरचिते कथासरित्सागरे सुरतमञ्जरीलम्बके द्वितीयस्तरङ्गः ।">
<script type="text/javascript">
    
    let baseURL = "https:\/\/vishvAsa.github.io\/kAvyam\/";
    let basePath = "/" + baseURL.split("/").slice(3).join("/");
    let siteParams = JSON.parse("{\u0022build_img\u0022:\u0022https:\/\/github.com\/vishvAsa\/kAvyam\/actions\/workflows\/build.yml\/badge.svg\u0022,\u0022build_url\u0022:\u0022https:\/\/github.com\/vishvAsa\/kAvyam\/actions\/workflows\/build.yml\u0022,\u0022contactlink\u0022:\u0022https:\/\/github.com\/vishvAsa\/kAvyam\/issues\/new\u0022,\u0022env\u0022:\u0022production\u0022,\u0022githubeditmepathbase\u0022:\u0022https:\/\/github.com\/vishvAsa\/kAvyam\/edit\/content\/\u0022}");
    let pageDefaultsList = JSON.parse("[{\u0022scope\u0022:{\u0022pathPrefix\u0022:\u0022\u0022},\u0022values\u0022:{\u0022comments\u0022:true,\u0022layout\u0022:\u0022page\u0022,\u0022search\u0022:true,\u0022sidebar\u0022:\u0022kAvya_sidebar\u0022,\u0022unicode_script\u0022:\u0022devanagari\u0022}}]");
    let sidebarsData = JSON.parse("{\u0022kAvya_sidebar\u0022:{\u0022contents\u0022:[{\u0022url\u0022:\u0022recdir:\/\/\u0022},{\u0022contents\u0022:[{\u0022title\u0022:\u0022ज्यौतिषम्\u0022,\u0022url\u0022:\u0022..\/jyotiSham\/\u0022},{\u0022title\u0022:\u0022संस्कृतम्\u0022,\u0022url\u0022:\u0022..\/sanskrit\/\u0022},{\u0022title\u0022:\u0022संस्कारः\u0022,\u0022url\u0022:\u0022..\/devaH\/\u0022},{\u0022title\u0022:\u0022आगमः\u0022,\u0022url\u0022:\u0022..\/AgamaH\/\u0022},{\u0022title\u0022:\u0022आगमः शैवः\u0022,\u0022url\u0022:\u0022..\/AgamaH_shaivaH\/\u0022},{\u0022title\u0022:\u0022आगमः वैष्णवः\u0022,\u0022url\u0022:\u0022..\/AgamaH_vaiShNavaH\/\u0022},{\u0022title\u0022:\u0022रामानुजीयम्\u0022,\u0022url\u0022:\u0022..\/rAmAnujIyam\/\u0022},{\u0022title\u0022:\u0022माध्वम्\u0022,\u0022url\u0022:\u0022..\/mAdhvam\/\u0022},{\u0022title\u0022:\u0022आगमः ब्राह्मः\u0022,\u0022url\u0022:\u0022..\/AgamaH_brAhmaH\/\u0022},{\u0022title\u0022:\u0022कल्पान्तरम्\u0022,\u0022url\u0022:\u0022..\/kalpAntaram\/\u0022},{\u0022title\u0022:\u0022Notes Home\u0022,\u0022url\u0022:\u0022..\/notes\/\u0022},{\u0022title\u0022:\u0022वेदाः\u0022,\u0022url\u0022:\u0022..\/vedAH\/\u0022},{\u0022title\u0022:\u0022वेदाः - ऋक्\u0022,\u0022url\u0022:\u0022..\/vedAH_Rk\/\u0022},{\u0022title\u0022:\u0022वेदाः - यजुः\u0022,\u0022url\u0022:\u0022..\/vedAH_yajuH\/\u0022},{\u0022title\u0022:\u0022वेदाः - साम\u0022,\u0022url\u0022:\u0022..\/vedAH_sAma\/\u0022},{\u0022title\u0022:\u0022पुराणम्\u0022,\u0022url\u0022:\u0022..\/purANam\/\u0022},{\u0022title\u0022:\u0022पुराणम् वैष्णवम्\u0022,\u0022url\u0022:\u0022..\/purANam_vaiShNavam\/\u0022},{\u0022title\u0022:\u0022महाभारतम्\u0022,\u0022url\u0022:\u0022..\/mahAbhAratam\/\u0022},{\u0022title\u0022:\u0022रामायणम्\u0022,\u0022url\u0022:\u0022..\/rAmAyaNam\/\u0022},{\u0022title\u0022:\u0022काव्यम्\u0022,\u0022url\u0022:\u0022..\/kAvyam\/\u0022},{\u0022title\u0022:\u0022ಕನ್ನಡ\u0022,\u0022url\u0022:\u0022..\/kannaDa\/\u0022},{\u0022title\u0022:\u0022मीमांसा\u0022,\u0022url\u0022:\u0022..\/mImAMsA\/\u0022},{\u0022title\u0022:\u0022त्रिपिटकम्\u0022,\u0022url\u0022:\u0022..\/tipiTaka\/\u0022},{\u0022title\u0022:\u0022ಕನ್ನಡ\u0022,\u0022url\u0022:\u0022..\/kannaDa\/\u0022},{\u0022title\u0022:\u0022पाळयः\u0022,\u0022url\u0022:\u0022..\/pALi\/\u0022},{\u0022title\u0022:\u0022भाषान्तरम्\u0022,\u0022url\u0022:\u0022..\/bhAShAntaram\/\u0022},{\u0022title\u0022:\u0022English Lit\u0022,\u0022url\u0022:\u0022..\/english\/\u0022},{\u0022title\u0022:\u0022Book pub\u0022,\u0022url\u0022:\u0022..\/book-pub\u0022}],\u0022title\u0022:\u0022सङ्ग्रहान्तरम्\u0022},{\u0022title\u0022:\u0022Vishvas\u0027s home page\u0022,\u0022url\u0022:\u0022..\/\u0022},{\u0022title\u0022:\u0022\\u003ci class=\\\u0022fas fa-hand-holding-heart\\\u0022\\u003e\\u003c\/i\\u003eDonate Via Vishvas\u0022,\u0022url\u0022:\u0022https:\/\/vishvAsa.github.io\/interests\/dharma-via-vishvas\/\u0022}],\u0022title\u0022:\u0022भागाः\u0022}}");
    
    var pageRelUrlTree = {};
</script>

    
    <script type="text/javascript">
  let pageVars = {};
  pageVars.pageUrlMinusBasePath = "\/kAvyam\/laxyam\/padyam\/somadevaH_kathA-sarit-sAgaraH\/mUlam\/16\/002\/".replace(basePath, "/");
  pageVars.pageParams = {};
  pageVars.pageSource = "laxyam\/padyam\/somadevaH_kathA-sarit-sAgaraH\/mUlam\/16\/002.md";
  console.log(pageVars.pageSource);
  var pageDefaults;
  for (let possiblePageDefaults of pageDefaultsList) {
    if (pageVars.pageSource.startsWith(possiblePageDefaults.scope.pathPrefix)) {
      pageDefaults = possiblePageDefaults.values
    }
  }
    
</script>


    <script src="/kAvyam/webpack_dist/uiLib-bundle.js"></script>







    <link rel="stylesheet" href="/kAvyam/webpack_dist/uiLib.css">
<link rel="stylesheet" href="/kAvyam/css/uiLibPrint.css" media="print" >
<link rel="stylesheet" href="/kAvyam/css/fonts.css" >
<link rel="stylesheet" href="/kAvyam/css/@fortawesome/fontawesome-free/css/solid.min.css">

<link rel="stylesheet" href="/kAvyam/css/@fortawesome/fontawesome-free/css/fontawesome.min.css">


<link rel="alternate" hreflang="sa-Deva" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/16/002/" />
<link rel="alternate" hreflang="sa-Deva" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/16/002/?transliteration_target=devanagari" />

<link rel="alternate" hreflang="sa-Knda" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/16/002/?transliteration_target=kannada" />
<link rel="alternate" hreflang="sa-Mlym" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/16/002/?transliteration_target=malayalam" />
<link rel="alternate" hreflang="sa-Telu" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/16/002/?transliteration_target=telugu" />
<link rel="alternate" hreflang="sa-Taml-t-sa-Taml-m0-superscript" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/16/002/?transliteration_target=tamil_superscripted" />
<link rel="alternate" hreflang="sa-Taml" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/16/002/?transliteration_target=tamil" />
<link rel="alternate" hreflang="sa-Gran" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/16/002/?transliteration_target=grantha" />

<link rel="alternate" hreflang="sa-Gujr" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/16/002/?transliteration_target=gujarati" />
<link rel="alternate" hreflang="sa-Guru" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/16/002/?transliteration_target=gurmukhi" />
<link rel="alternate" hreflang="sa-Shar" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/16/002/?transliteration_target=sharada" />
<link rel="alternate" hreflang="sa-Dogr" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/16/002/?transliteration_target=dogra" />
<link rel="alternate" hreflang="sa-Phag" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/16/002/?transliteration_target=phags_pa" />
<link rel="alternate" hreflang="sa-Tibt" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/16/002/?transliteration_target=tibetan" />
<link rel="alternate" hreflang="sa-Sidd" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/16/002/?transliteration_target=siddham" />
<link rel="alternate" hreflang="sa-Newa" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/16/002/?transliteration_target=newa" />
<link rel="alternate" hreflang="sa-Modi" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/16/002/?transliteration_target=modi" />
<link rel="alternate" hreflang="sa-Tirh" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/16/002/?transliteration_target=tirhuta_maithili" />
<link rel="alternate" hreflang="sa-Gong" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/16/002/?transliteration_target=gondi_gujala" />
<link rel="alternate" hreflang="sa-Gonm" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/16/002/?transliteration_target=gondi_masaram" />


<link rel="alternate" hreflang="sa-Orya" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/16/002/?transliteration_target=oriya" />
<link rel="alternate" hreflang="sa-Beng-t-sa-Beng-m0-assamese" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/16/002/?transliteration_target=assamese" />
<link rel="alternate" hreflang="sa-Beng" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/16/002/?transliteration_target=bengali" />
<link rel="alternate" hreflang="sa-Mtei" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/16/002/?transliteration_target=manipuri" />
<link rel="alternate" hreflang="sa-Sinh" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/16/002/?transliteration_target=sinhala" />
<link rel="alternate" hreflang="sa-Limb" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/16/002/?transliteration_target=limbu" />
<link rel="alternate" hreflang="sa-Lepc" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/16/002/?transliteration_target=lepcha" />


<link rel="alternate" hreflang="sa-Cyrl" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/16/002/?transliteration_target=cyrillic" />
<link rel="alternate" hreflang="sa-Latn-t-sa-Zyyy-m0-iso" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/16/002/?transliteration_target=iso" />
<link rel="alternate" hreflang="sa-Latn-t-sa-Zyyy-m0-iast" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/16/002/?transliteration_target=iast" />
<link rel="alternate" hreflang="sa-Aran" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/16/002/?transliteration_target=urdu" />
<link rel="alternate" hreflang="sa-Avst" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/16/002/?transliteration_target=avestan" />

<link rel="alternate" hreflang="sa-Brah" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/16/002/?transliteration_target=brahmi" />
<link rel="alternate" hreflang="sa-Khar" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/16/002/?transliteration_target=kharoshthi" />
<link rel="alternate" hreflang="sa-Zanb" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/16/002/?transliteration_target=zanbazar_square" />
<link rel="alternate" hreflang="sa-Bhks" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/16/002/?transliteration_target=bhaiksuki" />

<link rel="alternate" hreflang="sa-Bali" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/16/002/?transliteration_target=balinese" />
<link rel="alternate" hreflang="sa-Java" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/16/002/?transliteration_target=javanese" />
<link rel="alternate" hreflang="sa-Laoo" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/16/002/?transliteration_target=lao" />
<link rel="alternate" hreflang="sa-Laoo-t-sa-Laoo-m0-Laopali" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/16/002/?transliteration_target=lao_pali" />
<link rel="alternate" hreflang="sa-Mymr" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/16/002/?transliteration_target=burmese" />
<link rel="alternate" hreflang="sa-Mymr-t-sa-Mymr-m0-Mon" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/16/002/?transliteration_target=mon" />
<link rel="alternate" hreflang="sa-Cham" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/16/002/?transliteration_target=cham" />
<link rel="alternate" hreflang="sa-Khmr" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/16/002/?transliteration_target=khmer" />
<link rel="alternate" hreflang="sa-Thai" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/16/002/?transliteration_target=thai" />

  </head>

  <body class="ma0 bg-near-white">
    


    
<header class="p-1 bg-yellow noPrint">
    <nav role="navigation" class="col">
      <div id="div_top_bar" class="row">
        <div class="col-md-3 justify-content-start">
          <a  href="/" class="btn col border">
            <i class="fas fa-gopuram ">काव्ये विश्वासटिप्पन्यः <br/> ००२</i>
          </a>
        </div>
        <div id="div_top_bar_right" class="col-md-auto d-flex justify-content-center">
          <button class="btn btn-light"  href="#transliterationDropdown" data-toggle="collapse">
            ✍
          </button>
          <select id="transliterationDropdown" size="1" class="collapse" onchange="module_uiLib.default.content.updateTransliteration()">
            <optgroup label="🌍">
              <option value="iso">āISO</option>
              <option value="iso_vedic">āi-āu</option>
              <option value="cyrillic">пу</option>
              <option value="urdu">نس</option>
              <option value="??">🌍??</option>
            </optgroup>
            <optgroup label="🛕🧭S">
              <option value="kannada">ಅ</option>
              <option value="malayalam">അ</option>
              <option value="telugu">క</option>
              <option value="tamil_superscripted">க²</option>
              <option value="tamil_extended">க</option>
              <option value="grantha">𑌅</option>
            </optgroup>
            <optgroup label="🛕🧭N">
              <option value="devanagari" selected="">स</option>
              <option value="gujarati">અ</option>
              <option value="gurmukhi">ਅ</option>
            </optgroup>
            <optgroup label="🛕🧭E">
              <option value="oriya">ଅ</option>
              <option value="assamese">অস</option>
              <option value="bengali">অ</option>
            </optgroup>
            <optgroup label="🛕🏺📜">
              <option value="sharada">𑆑𑇀𑆰</option>
              <option value="brahmi">𑀅</option>
            </optgroup>
            <optgroup label="🛕🌋">
              <option value="balinese">ᬩᬮᬶ</option>
            </optgroup>
          </select>
          <div>
          <button class="btn btn-outline-secondary btn-sm"  href="#transliterationDropdownAlt" data-toggle="collapse">
          (✍)
          </button>
          <select id="transliterationDropdownAlt" size="1"  style="font-size:12px" class="bg-light-yellow collapse" onchange="module_uiLib.default.content.updateTransliteration()">
            <optgroup label="🌍">
              <option value="iso">āISO</option>
              <option value="iso_vedic">āi-āu</option>
              <option value="cyrillic">пу</option>
              <option value="urdu">نس</option>
              <option value="??">🌍??</option>
            </optgroup>
            <optgroup label="🛕🧭S">
              <option value="kannada">ಅ</option>
              <option value="malayalam">അ</option>
              <option value="telugu">క</option>
              <option value="tamil_superscripted">க²</option>
              <option value="tamil_extended">க</option>
              <option value="grantha">𑌅</option>
            </optgroup>
            <optgroup label="🛕🧭N">
              <option value="devanagari" selected="">स</option>
              <option value="gujarati">અ</option>
              <option value="gurmukhi">ਅ</option>
            </optgroup>
            <optgroup label="🛕🧭E">
              <option value="oriya">ଅ</option>
              <option value="assamese">অস</option>
              <option value="bengali">অ</option>
            </optgroup>
            <optgroup label="🛕🏺📜">
              <option value="sharada">𑆑𑇀𑆰</option>
              <option value="brahmi">𑀅</option>
            </optgroup>
            <optgroup label="🛕🌋">
              <option value="balinese">ᬩᬮᬶ</option>
            </optgroup>
          </select>
          </div>
          <div class="row col d-flex  dropdown">
            <button class="btn btn-secondary-outline btn-sm dropdown-toggle" type="button" data-toggle="dropdown" aria-haspopup="true" aria-expanded="false">
              A±
            </button>
            <div class="dropdown-menu" aria-labelledby="dropdownMenuButton">
            <a class="btn btn-secondary btn-sm" onclick="module_uiLib.changeTextSize(2)">A+</a>
            <a class="btn btn-secondary btn-sm" onclick="module_uiLib.changeTextSize(-2)">A-</a>
            </div>
          </div>
          <button class="btn btn-light btn-sm"  href="#commentStyleDropdown" data-toggle="collapse">
            🗨
          </button>
          <select id="commentStyleDropdown" class="collapse" size="1" onchange="module_uiLib.default.content.updateCommentStyleFromDropdown()">
            <option value="on">✔</option>
            <option value="hidden">✗</option>
          </select>
          <div><a id="expandAllButton" class="btn btn-secondary" onclick="module_uiLib.default.query.setParamsAndGo({'expandDetails': '.*'})">↕️️</a></div>
          <div id="printStyleDiv" class="row col d-flex  dropdown">
          <button class="btn btn-light btn-sm dropdown-toggle"  href="#printStyleDropdown" data-toggle="dropdown" aria-haspopup="true" aria-expanded="false">
          🖨
          </button>
            <div class="dropdown-menu col" aria-labelledby="printStyleDropdown">
              <div class="row justify-content-center">
                <p>Cols:</p>
                <input type="number" min="1" max="10" value="2" step="1" id="tbColumns" style="width: 3ch;"  accesskey="c"/>
              </div>
              <div class="row justify-content-center">
                <p>A±:</p> <input type="text" id="tbBodyFontSize" value="0.4cm" style="width: 6ch;"  accesskey="f"></input>
              </div>
              <div class="row justify-content-center">
                <p>Incl:</p> <input checked type="checkbox" id="tbIncludeStyle" value="on"></input>
                <button id="btnPrintStyle" onclick="module_uiLib.default.content.updatePrintStyle()">🖨
                </button>
              </div>
            </div>
        </div>
        </div>
        <div id="audioDiv" class="row col d-flex  dropdown">
          <button class="btn btn-secondary-outline btn-sm dropdown-toggle" type="button" id="audioDropdownMenuButton" data-toggle="dropdown" aria-haspopup="true" aria-expanded="false">
            🎧
          </button>
          <div class="dropdown-menu" aria-labelledby="dropdownMenuButton">
          <a id="speakerButton" class="btn btn-outline-secondary btn-sm" onclick="module_uiLib.default.content.handleSpeakToggle()">⏯</a>
          <button id="speakerPauseButton" class="btn btn-outline-secondary btn-sm">⏸</button>
            <div id="audioOptionsDiv" class="row justify-content-center" >
              <div>
                <p class="lead">Vol</p>
                <input type="range" min="0" max="1" value="1" step="0.1" id="volume" />
                <span id="volume-label" class="ms-2">1</span>
              </div>
              <div class="mx-5">
                <p class="lead">Rate</p>
                <input type="range" min="0.1" max="10" value="1" id="rate" step="0.1" />
                <span id="rate-label" class="ms-2">1</span>
              </div>
              <div>
                <p class="lead">Pitch</p>
                <input type="range" min="0" max="2" value="1" step="0.1" id="pitch" />
                <span id="pitch-label" class="ms-2">1</span>
              </div>
            </div>
          </div>
        </div>
        <a href="https://vishvAsa.github.io/kAvyam/search"  class="btn btn-light btn-sm">🥽🔦</a>
        <div class="row col  d-flex justify-content-center">
          <div><a id="previousPage" href="" class="btn btn-secondary">###<i class="fas fa-caret-left"></i></a></div>
          <div ><a id="nextPage" href="" class="btn btn-secondary"><i class="fas fa-caret-right"></i> ### </a></div>
        </div>
        <ul id="top-bar-right-custom" class="list-group list-group-horizontal">
        </ul>
      </div>
    </nav>
</header>

    
    <div class="row" name="contentRow">
      
      <aside class="col-md-3 card border noPrint " id="sidebar">
          <div id="fastSearch">
              <datalist id="pageDataList"></datalist>
              <input id="searchInput" placeholder="शीर्षिकान्विष्यताम्" list="pageDataList" onchange="module_uiLib.default.navigation.pageLoader()">
          </div>
          <details open  class="bg-light-gray" >
              <summary id="sidebarToggleLink" onclick="module_uiLib.default.navigation.sidebarToggleHandler()">
            Menu
              </summary>
              <ul id="sidebarBody" class="list pl2 p-0 bg-yellow">
              </ul>
          </details>
      </aside>
      <main class="col p-3" role="main" data-pagefind-body>
        
<header class='border d-flex justify-content-between'>
    <h1 id="००२">००२</h1>
    
    <a id="editLink" class="btn btn-primary noPrint"  href="https://github.com/vishvAsa/kAvyam/edit/content/laxyam/padyam/somadevaH_kathA-sarit-sAgaraH/mUlam/16/002.md"><i class="fas fa-edit"></i></a>
    
</header>
<article>
  <aside id="toc_card" class="card border noPrint ">
    <details id="toc_header">
        <summary>What's in this page?</summary>
      <div id="toc_body" class="p-0">
        
        <ul id="toc_ul" class="list p-0">
        </ul>
      </div>
    </details>
    <div id="progressBarDiv" class="row d-flex justify-content-center">
      🐎💪<progress id="progressLoading" value="0" max="100"> 32% </progress>
    </div>
  </aside>
  <div id="post_content">
  <p>अथासितगिरौ तस्मिन्नास्थानस्थं व्यजिज्ञपत् ।<br>
नरवाहनदत्तं तं स्वसेनापतिरेकदा ।। १<br>
अद्याहं देव हर्म्यस्थो रक्षन्सैन्यानि दृष्टवान् ।<br>
दिव्येन पुंसा नभसि ह्रियमाणां निशि स्त्रियम् ।। २<br>
क्रन्दन्तीं हार्यपुत्रेति कान्तिसर्वस्वहारिणीम् ।<br>
लब्ध्वैवानायितां बुद्ध्वा तत्कालबलिनेन्दुना ।। ३<br>
आः पाप परदारांस्त्वमपहृत्य क्व यास्यसि ।<br>
नरवाहनदत्तस्य राज्ये देवस्य रक्षितुः ।। ४<br>
योजनानां सहस्रेषु षष्टौ वैद्याधरे पदे ।<br>
तिर्यञ्चोऽपि हि नाधर्मं कुर्वन्त्यन्येषु का कथा ।। ५<br>
इत्युक्त्वैव प्रधाव्याशु सानुगेन मया स्वयम् ।<br>
संयम्य स पुमान्व्योम्नः सनारीकोऽवतारितः ।। ६<br>
अवतार्य च पश्यामो यावत्स्यालः स ते प्रभो ।<br>
भ्राता युष्मन्महादेव्या इत्यकाख्यो नभश्चरः ।। ७<br>
देव्यां कलिङ्गसेनायां जातो मदनवेगतः ।<br>
केयं किमेता हरसीत्युक्तोऽस्माभिश्च सोऽभ्यधात् ।। ८<br>
इयं मतङ्गदेवस्य विद्याधरपतेः सुता ।<br>
उत्पन्नाशोकमञ्जर्यां नाम्ना सुरतमञ्जरी ।। ९<br>
सैषा प्रागेव वाचा मे मात्रा दत्ता सती किल ।<br>
अन्यस्मै मानुषायात्र स्वपित्रा प्रतिपादिता ।। १०<br>
अतोऽद्यासौ निजा भार्या यदि प्राप्य हृता मया ।<br>
तन्मे को दोष इत्युक्त्वा सोऽत्र व्यरमदित्यकः ।। ११<br>
केनार्ये परिणीता त्वं कथं प्राप्तासि चामुना ।<br>
इति साथ मया पृष्टावोचत्सुरतमञ्जरी ।। १२<br>
अस्त्युज्जयिन्यां नृपतिः श्रीमान्पालकसंज्ञकः ।<br>
कुमारस्तस्य पुत्रोऽस्ति सुनामावन्तिवर्धनः ।। १३<br>
तेनेह परिणीताहं सुप्ता हर्म्यतलेऽद्य च ।<br>
आर्यपुत्रस्य सुप्तस्य हृतास्म्येतेन पाप्मना ।। १४<br>
एवमुक्तवती सा च संयतस्थः स चेत्यकः ।<br>
मयेह स्थापितौ तौ द्वौ प्रमाणमधुना प्रभुः ।। १५<br>
एवं हरिशिखात्सेनापतेः श्रुत्वा ससंशयम् ।<br>
गत्वा गोपालकायैतच्चक्रवर्ती शशंस सः ।। १६<br>
गोपालकोऽपि सोऽवादीद्वत्सैतद्विदितं न मे ।<br>
सांप्रतं परिणीतैषा जाने पालकसूनुना ।। १७<br>
आनीयतां कुमारस्तदुज्जयिन्याः स मन्त्रिणा ।<br>
समं भरतरोहेण ज्ञास्यामो निश्चयं ततः ।। १८<br>
तच्छ्रुत्वा मातुलवचश्चक्रवर्ती विसृज्य सः ।<br>
विद्याधरं धूम्रशिखं मातुलस्य कनीयसः ।। १९<br>
पालकस्यान्तिकं राज्ञस्तावानायितवानुभौ ।<br>
उज्जयिन्याः कुमारं तं तत्सुतं तं च मन्त्रिणम् ।। २०<br>
प्राप्तौ कृतप्रणामौ च स तौ गोपालकान्वितः ।<br>
स्नेहादराभ्यां संमान्य प्रकृतं पृच्छति स्म तम् ।। २१<br>
तत्र स्थिते निशाहीनचन्द्राभेऽवन्तिवर्धने ।<br>
तथा सुरतमञ्जर्यां पितर्यस्याश्च सेत्यके ।। २२<br>
सत्सु वायुपथाद्येषु मुनौ तिष्ठति कश्यपे ।<br>
सोऽन्येषु च जगादैवं मन्त्री भरतरोहकः ।। २३<br>
आ मूलाच्छृणु देवैतदुज्जयिन्याः किलैकदा ।<br>
एवं समेत्य विज्ञप्तः सर्वैः पालकभूपतिः ।। २४<br>
अस्यामुदकदानाख्यो भवत्यद्योत्सवः पुरि ।<br>
हेतुश्चात्र न चेत्सम्यक्छ्रुतस्तच्छ्रूयतां प्रभो ।। १५५<br>
पूर्वं चण्डमहासेनः पिता ते खड्गमुत्तमम् ।<br>
प्राप्तुं च भार्यां तपसा देवीं चण्डीमतोषयत् ।। २६<br>
सा स्वं खड्गं ददौ तस्मै भार्यार्थे चैवमभ्यधात् ।<br>
अङ्गारकाख्यमसुरं हत्वा तस्याचिरात्सुताम् ।। २७<br>
पुत्राङ्गारवतीं नाम भव्यां भार्यामवाप्स्यसि ।<br>
इत्यादिष्टस्तया देव्या तस्थौ राजा स तन्मनाः ।। २८<br>
अत्रान्तरे चोज्जयिन्यां यो योऽभून्नगराधिपः ।<br>
स स केनापि सत्त्वेन रात्रौ रात्रावभक्ष्यत ।। २९<br>
ततश्चण्डमहासेनस्तदन्वेष्टुं स्वयं निशि ।<br>
स्वैरं भ्रमन्पुरि प्राप पुरुषं पारदारिकम् ।। ३०<br>
तस्याच्छिनत्स खड्गेन शिरो रचितमण्डनम् ।<br>
छिन्नकण्ठं च तं सद्यः कोऽप्येत्यादत्त राक्षसः ।। ३१<br>
सोऽयं पुराधिपानत्ति नूनमत्रेत्युदीर्य सः ।<br>
आदाय केशेष्वारेभे हन्तुं तं राक्षसं नृपः ।। ३२<br>
तावत्स राक्षसोऽवादीन्मा राजन्मां वधीर्मृषा ।<br>
अन्य एव स कोऽपीह यः खादति पुराधिपान् ।। ३३<br>
कोऽसौ ब्रूहीति राज्ञा तत्पृष्टे रक्षोऽब्रवीत्पुनः ।<br>
अस्तीहाङ्गारको नाम पातालनिलयोऽसुरः ।। ३४<br>
स ते पुराधिपानत्ति निशीथेषु परंतप ।<br>
सर्वतो राजकन्याश्च हठेन हरति प्रभो ।। ३५<br>
करोत्यङ्गारवत्याश्च ताः सुतायाः परिच्छदम् ।<br>
तमटव्यां भ्रमन्तं त्वं दृष्ट्वा हत्वा कृती भव ।। ३६<br>
इत्युक्तवन्तं मुक्त्वा तं राक्षसं स स्वमन्दिरम् ।<br>
राजा ययावेकदा च जगामाखेटकं ततः ।। ३७<br>
तत्रापश्यन्महाकायं कोपज्वलितलोचनम् ।<br>
सूकरं सदरीखण्डमञ्जनाद्रिमिवोद्यतम् ।। ३८<br>
न वराहो भवेदीदृङ्मायी सोऽङ्गारको नु किम् ।<br>
इति ध्यायन्स राजा तं क्रोडं बाणैरताडयत् ।। ३९<br>
स तानगणयन्नेव बाणान्व्याधूय तद्रथम् ।<br>
गत्वा वराहः सुमहद्विवेश विवरं भुवः ।। ४०<br>
राजापि वीरस्तत्रैव तस्य पश्चात्प्रविश्य सः ।<br>
दिव्यं पुरं ददर्शात्र न ददर्श च सूकरम् ।। ४१<br>
वापीतटोपविष्टश्च तत्रापश्यत्स कन्यकाम् ।<br>
कन्याशतपरीवारां रतिं रूपवतीमिव ।। ४२<br>
सा कन्याभ्येत्य पृष्ट्वा च तत्रागमनकारणम् ।<br>
पश्यन्ती साश्रुनयना जातप्रेमा जगाद तम् ।। ४३<br>
कष्टं कुत्र प्रविष्टोऽसि वराहो यस्त्वयेक्षितः ।<br>
स दैत्योऽङ्गारको नाम वज्रकायो महाबलः ।। ४४<br>
संप्रति त्यक्तवाराहरूपश्चान्तः स्वपित्यसौ ।<br>
प्रबुध्याहारकाले तु कुर्यादत्यहितं तव ।। ०५५<br>
अहं च सुभगैतस्य नाम्नाङ्गारवती सुता ।<br>
तव चानिष्टमाशङ्कय प्राणाः कण्ठागता मम ।। ४६<br>
इत्युक्तः स तया राजा देव्या दत्तं वरं स्मरन् ।<br>
कार्यसिद्धिर्ममास्तीति जातास्थः प्रत्युवाच ताम् ।। ४७<br>
यदि मय्यस्ति ते स्नेहस्तदिदं कुरु मद्वचः ।<br>
गत्वा रुदिहि पार्श्वेऽस्य प्रबुद्धस्य सतः पितुः ।। ४८<br>
प्रमत्तं यदि कश्चित्त्वां हन्यात्तन्मम का गतिः ।<br>
इति वाच्यश्च मुग्धाक्षि स पृच्छन्कारणं त्वया ।। ४९<br>
एवं कृते ममाप्यस्ति ध्रुवं श्रेयस्तवापि च ।<br>
इत्युक्ता तेन राज्ञा सा गत्वा मदनमोहिता ।। ५०<br>
उपविश्य प्रबुद्धस्य पार्श्वे तस्यारुदत्पितुः ।<br>
पृष्टा शशंस तस्मै च हेतुं तद्वधजं भयम् ।। ५१<br>
ततः स दैत्योऽवादीत्तां वज्राङ्गं को हि हन्ति माम् ।<br>
यद्धि वामकरे मेऽस्ति मर्म रक्षति तद्धनुः ।। ५२<br>
इत्येतत्तद्वचो राजा प्रच्छन्नः स तदाशृणोत् ।<br>
सोऽथ दैत्यः प्रववृते स्नात्वा पूजयितुं हरम् ।। ५३<br>
तत्कालं प्रकटीभूय युद्धायाह्वयते स्म सः ।<br>
दैत्यं गृहीतमौनं तं राजा रोपितकार्मुकः ।। ५४<br>
सोऽपि दैत्यः करं वाममुत्क्षिप्य व्यापृतेतरः ।<br>
संज्ञा तस्याकरोद्राज्ञः प्रतीक्षस्व मनागिति ।। ५५<br>
तत्क्षणं तेन राज्ञा च करे तत्र स मर्मणि ।<br>
सिद्धलक्ष्येण बाणेन हतो दैत्योऽपद्भुवि ।। ५६<br>
तृषार्तोऽहं हतो येन सोऽब्देऽब्दे चेन्न मां जलैः ।<br>
तर्पयिष्यति तत्तस्य पञ्च नङ्क्ष्यन्ति मन्त्रिणः ।। ५७<br>
इत्युक्त्वैव विपन्नेऽस्मिन्दैत्ये तां तत्सुतां नृपः ।<br>
आदाय सोऽङ्गारवतीमागादुज्जयिनीमिमाम् ।। ५८<br>
परिणीय च तां देवीं स देवो देव वः पिता ।<br>
अङ्गारकस्याम्बुदानं प्रतिवर्षमकारयत् ।। ५९<br>
सर्वे चोदकदानाख्यं कुर्वन्तीह महोत्सवम् ।<br>
प्राप्तः स चाद्य तत्पित्रा यत्कृतं ते कुरुष्व तत् ।। ६०<br>
एतत्प्रजावचः श्रुत्वा स तं पालकभूपतिः ।<br>
पुरि प्रावर्तयत्तत्र जलदानोत्सवं तदा ।। ६१<br>
तस्मिन्प्रवृत्ते तद्व्यग्रे जने कोलाहलाकुले ।<br>
अकस्मात्त्रोटितालानो गजोऽत्राधावदुन्मदः ।। ६२<br>
स वारणोऽङ्कुशं जित्वा व्याधूताधोरणो भ्रमन् ।<br>
अन्तर्नगर्यां सुबहून्क्षणाद्व्यापादयज्जनान् ।। ६३<br>
प्रधावितेषु मेण्ठेषु महामात्रान्वितेष्वपि ।<br>
पौरेषु च न तं कश्चिन्नियन्तुमशकद्गजम् ।। ६४<br>
क्रमाद्भ्रमति तस्मिंश्च गजे चण्डालवाटकम् ।<br>
संप्राप्ते निरगात्तस्मादेका चण्डालकन्यका ।। ६५<br>
जितोऽनया मुखेनेन्दुर्मद्वैरीतीव तुष्टया ।<br>
भासयन्ती भुवं पादलग्नया कमलश्रिया ।। ६६<br>
व्यावृत्तचेतसोऽन्येभ्यो भावेभ्यस्तिमितस्थितेः ।<br>
निद्रेव सर्वलोकस्य दृशोर्विश्रान्तिदायिनी ।। ६७<br>
सा कन्या वारणेन्द्रं तं संमुखोपागतं करे ।<br>
करेणाहत्य कुटिलैस्तैः कटाक्षैरताडयत् ।। ६८<br>
स हस्ती तत्करस्पर्शमोहितो विनताननः ।<br>
तद्दृष्टिविद्धस्तां पश्यन्पदमप्यत्र नाचलत् ।। ६९<br>
ततः सा स्वोत्तरीयेण कृतायां तस्य दन्तयोः ।<br>
उत्पत्यारुह्य दोलायां प्राक्रीडद्वरकन्यका ।। ७०<br>
दृष्ट्वा तां च स घर्मार्तां तरुच्छायामगाद्द्विपः ।<br>
एतद्दृष्ट्वा महच्चित्रं पौरास्तत्रैवमब्रुवन् ।। ७१<br>
अहो दिव्येव काप्येषा कन्या सर्वातिशायिना ।<br>
रूपेणेव प्रभावेण तिर्यञ्चोऽप्याहृता यया ।। ७२<br>
अत्रान्तरे च तद्बुद्ध्वा कुमारोऽवन्तिवर्धनः ।<br>
निर्गतः कौतुकं द्रष्टुमपश्यत्तां स कन्यकाम् ।। ७३<br>
पश्यतस्तस्य मदनव्याधवागुरया तया ।<br>
धावितश्चित्तहरिणो राजसूनोरबध्यत ।। ७४<br>
सापि तं वीक्ष्य तद्रूपहृतचित्ता तदग्रहीत् ।<br>
गजेन्द्रदन्तदोलाया अवरुह्योत्तरीयकम् ।। ७५<br>
ततो मेण्ठाधिरूढेऽस्मिन्गजे साथ नृपात्मजम् ।<br>
सलज्जं सानुरागं च पश्यन्ती स्वगृहानगात् ।। ७६<br>
अवन्तिवर्धनः सोऽपि प्रशान्ते गजसंभ्रमे ।<br>
तया हृतेन चित्तेन शून्योऽयासीत्स्वमन्दिरम् ।। ७७<br>
तत्र संतप्यमानश्च तां विना वरकन्यकाम् ।<br>
अपृच्छद्विस्मृतारब्धजलदानोत्सवः सखीन् ।। ७८<br>
जानीथ कस्य तनया किंनामा सा च कन्यका ।<br>
तच्छ्रुत्वा ते वयस्यास्तं राजपुत्रं बभाषिरे ।। ७९<br>
अस्तीहोत्पलहस्ताख्यः कोऽपि चण्डालवाटके ।<br>
मातङ्गस्तत्तनूजा सा नाम्ना सुरतमञ्जरी ।। ८०<br>
सतां दर्शनमात्रैकफलं तस्या मनोरमम् ।<br>
चित्रस्थिताया इव तन्नोपभोगक्षमं वपुः ।। ८१<br>
तच्छ्रुत्वा स वयस्येभ्यः कुमारस्तानभाषत ।<br>
मन्ये न मातङ्गसुता सा दिव्या कापि निश्चितम् ।। ८२<br>
नहि चण्डालकन्यायाः सा तादृश्याकृतिर्भवेत् ।<br>
तद्रूपा सा च भार्या मे न चेत्स्याज्जीवितेन किम् ।। ८३<br>
इति ब्रुवन्स सचिवैरशक्यविनिवारणः ।<br>
अत्यर्थं तद्वियोगाग्निसंतप्तोऽभून्नृपात्मजः ।। ८४<br>
ततोऽवन्तिवती देवी नृपतिः पालकस्तथा ।<br>
पितरौ तस्य बुद्ध्वा तदभूतां चिरमाकुलौ ।। ५<br>
कथं वाञ्छति पुत्रो नावन्त्यजां राजवंशजः ।<br>
इति चोक्ते तया देव्या स राजा पालकोऽब्रवीत् ।। ८६<br>
एवं धावति यच्चेतस्तस्यामस्मत्सुतस्य तत् ।<br>
ध्रुवं कारणमातङ्गी कापि सान्यैव कन्यका ।। ८७<br>
वक्ति रज्यदरज्यद्वा कार्याकार्ये सतां मनः ।<br>
अत्र चैषा कथा देवि न श्रुता चेन्निशम्यताम् ।। ८८<br>
प्राक्प्रसेनजितो राज्ञः सुप्रतिष्ठितसंज्ञके ।<br>
पुरे कुरङ्गी नाम्नाभूदतिरूपवती सुता ।। ८९<br>
सा जातूद्याननिर्याता बन्धभ्रष्टेन हस्तिना ।<br>
उच्चिक्षिपे सवहना धावित्वोपरि दन्तयोः ।। ९०<br>
विद्रुते परिवारेऽस्याः साक्रन्दे तं गजं प्रति ।<br>
तत्रात्तखड्गश्चण्डालकुमारः कोऽप्यधावत ।। ९१<br>
स तं लूनकरं खड्गप्रहारेण महागजम् ।<br>
हत्वा तां मोचयामास प्रवीरो राजकन्यकाम् ।। ९२<br>
ततो मिलत्परिजना सा जगाम स्वमन्दिरम् ।<br>
आकृष्टहृदया तस्य वीर्यसौन्दर्यसंपदा ।। ९३<br>
स मे वारणतस्त्राता भर्ता वा मृत्युरेव वा ।<br>
इति संचिन्तयन्ती च तस्थौ तद्विरहातुरा ।। ९४<br>
स चण्डालकुमारोऽपि शनैर्गत्वा निजं गृहम् ।<br>
तद्रूपहृतचित्तः सन्ध्यायंस्तां पर्यतप्यत ।। ९५<br>
कुत्राहमन्त्यजन्मायं कुत्र सा राजकन्यका ।<br>
काकस्य राजहंस्याश्च कीदृशः क्व समागमः ।। ९६<br>
हास्यमेतच्च शक्नोमि न वक्तुं नाप्युपेक्षितुम् ।<br>
तस्मान्मरणमेवात्र संकटे शरणं मम ।। ९७<br>
इत्यालोच्य स गत्वा च निशायां पितृकाननम् ।<br>
स्नात्वा कृत्वा चितामग्निं प्रज्वाल्यैव व्यजिज्ञपत् ।। ९८<br>
देव पावक विश्वात्मंस्त्वय्यात्माहुतिदानतः ।<br>
जन्मान्तरेऽपि सा भूयाद्भार्या राजसुता मम ।। ९९<br>
इत्युक्तवन्तं हुतभुज्यात्मानं क्षेप्तुमुद्यतम् ।<br>
प्रकटीभूय साक्षात्तं प्रसन्नोऽग्निरभाषत ।। १००<br>
मा कृथाः साहसं भार्या भविष्यति तवैव सा ।<br>
नहि त्वं पूर्वचण्डालो यश्च त्वां वच्मि तच्छृणु ।। १०१<br>
आस्ते कपिलशर्माख्यो नगरेऽस्मिन्द्विजोत्तमः ।<br>
तस्याग्न्यगारे प्रत्यक्षः साकारः सन्वसाम्यहम् ।। १०२<br>
तत्र जात्वन्तिकप्राप्तां तत्सुता रूपलोभतः ।<br>
कन्यामकरवं भार्यां वरोत्सारितदूषणाम् ।। १०३<br>
तस्यां तदैव जातस्त्वं मम वीर्येण पुत्रक ।<br>
तया च लज्जया रथ्यामुखे क्षिप्तोऽसि तत्क्षणम् ।। १०४<br>
ततस्त्वं प्राप्य चण्डालैरजाक्षीरेण वर्धितः ।<br>
तदैवं ब्राह्मणीगर्भसंभूतस्त्वं ममात्मजः ।। १०५<br>
अतो नास्त्यपवित्रत्वं मत्तेजःसंभवस्य ते ।<br>
प्राप्स्यस्येव च भार्यां तां कुरङ्गीं राजकन्यकाम् ।। १०६<br>
इत्युक्त्वान्तर्दधे वह्निः सोऽपि संप्राप्तसंमदः ।<br>
मातङ्गकृत्रिमसुतो जातास्थः स्वगृहं ययौ ।। १०७<br>
ततः प्रसेनजिद्राजा स्वप्नेऽग्निप्रेरितो ददौ ।<br>
अन्विष्टतत्त्वस्तस्मै तां सुतां पावकसूनवे ।। १०८<br>
एवं भवन्ति प्रच्छन्ना दिव्या देवि सदा भुवि ।<br>
तदेषा कापि दिव्यैव नान्त्या सुरतमञ्जरी ।। १०९<br>
अन्यदेव हि तद्रत्नं मत्सूनोः सा च निश्चितम् ।<br>
जन्मान्तरप्रियतमा चक्षूरागोपवर्णिता ।। ११०<br>
एवमस्मासु तिष्ठत्सु राज्ञि ब्रुवति पालके ।<br>
अवर्णयमहं तत्र कैवर्तीयामिमां कथाम् ।। १११<br>
अभून्मलयसिंहाख्यो राजा राजगृहे पुरा ।<br>
तस्य मायावतीत्यासीद्रूपेणाप्रतिमा सुता ।। ११२<br>
सा क्रीडन्ती मधूद्याने रूपयौवनशालिना ।<br>
कैवर्तककुमारेण दृष्टा केनापि जातुचित् ।। ११३<br>
स च तां सुप्रहाराख्यो दृष्ट्वा स्मरवशोऽभवत् ।<br>
साध्यासाध्यविचारं हि नेक्षते भवितव्यता ।। ११४<br>
गत्वा च स्वगृहं त्यक्त्वा पाठीनाहरणादि सः ।<br>
तस्थौ तदेकचित्तः सञ्शय्यायामुज्झिताशनः ।। ११५<br>
अनुबन्धेन पृष्टश्च स्वाभिप्रायं शशंस सः ।<br>
मात्रे रक्षितिकानाम्न्यै सापि पुत्रं तमभ्यधात् ।। ११६<br>
विषादं मुञ्च पुत्र त्वमाहारं भज निश्चितम् ।<br>
एतत्ते साधयाम्येव स्वयुक्त्याहमभीप्सितम् ।। ११७<br>
इत्युक्त्वाश्वासिते तस्मिञ्जातास्थे भुक्तभोजने ।<br>
मत्स्यानादाय हृद्यान्सा ययौ राजसुतागृहम् ।। ११८<br>
तत्र चेटीभिराख्याता सेवोद्देशात्प्रविश्य सा ।<br>
दाशी रक्षितिका तस्यै तन्मत्स्यप्राभृतं ददौ ।। ११९<br>
तेनैव च क्रमेणैतद्ददती सा दिने दिने ।<br>
वचनाकाङ्क्षिणीं चक्रे तामाराध्य नृपात्मजाम् ।। १२०<br>
ब्रूहि वाञ्छसि यन्मत्तस्तत्कुर्यामपि दुष्करम् ।<br>
इति प्रीताथ सावोचत्तां दाशीं राजकन्यका ।। १२१<br>
ततः सा धीवरी प्राह रहस्तां याचिताभया ।<br>
उद्यानदृष्टां त्वां देवि विना क्लाम्यति मे सुतः ।। १२२<br>
आशां प्रदर्श्य च मया प्राणत्यागात्स रक्ष्यते ।<br>
तत्कृपा मयि चेत्तन्मे सुतं स्पर्शेन जीवय ।। १२३<br>
एवं तयोक्ता कैवर्तयोषिता सा नृपात्मजा ।<br>
सलज्जा सानुरोधा च विमृश्यैवमुवाच ताम् ।। १२४<br>
गुप्तमानय तं तावन्नक्तं मन्मन्दिरं सुतम् ।<br>
तच्छ्रुत्वैव प्रहृष्टा सा ययौ दाशी सुतान्तिकम् ।। १२५<br>
नक्तं च सा यथाशक्ति स्वैरं रचितमण्डनम् ।<br>
तमानिनाय तद्राजकन्यान्तःपुरमात्मजम् ।। १२६<br>
तत्र तं राजपुत्री सा सुप्रहारं चिरोत्सुकम् ।<br>
हस्ते गृहीत्वा शयने कृतप्रीतिर्न्यवेशयत् ।। १२७<br>
आश्वासयामास च तं क्लान्ताङ्गं विरहाग्निना ।<br>
श्रीखण्डशिशिरस्पर्शकरसंवाहनेन सा ।। १२८<br>
सोऽपि तेन सुधासिक्त इव दाशीसुतश्चिरम् ।<br>
कृतार्थमानी विश्रान्तो जह्रे सपदि निद्रया ।। १२९<br>
सुप्ते चास्मिन्नृपसुता गत्वा सुष्वाप सान्यतः ।<br>
युक्तिरञ्जितकैवर्तसुता रक्षितविप्लवा ।। १३०<br>
ततोऽस्य तत्करस्पर्शविगमप्रतिबोधिनः ।<br>
हस्तोपनतविभ्रष्टां वल्लभां तामपश्यतः ।। १३१<br>
निधिकुम्भीमिवातीव दरिद्रस्य विषादिनः ।<br>
दाशसूनोर्निराशस्य सद्यः प्राणा विनिर्ययुः ।। १३२<br>
तद्बुद्ध्वागत्य निन्दन्ती सात्मानं राजकन्यका ।<br>
प्रातस्तेन सहारोढुं चितां व्यवसिताभवत् ।। १३३<br>
ततो मलयसिंहोऽस्याः पिता बुद्ध्वा नृपोऽत्र तत् ।<br>
एत्यानिवार्यां दृष्ट्वैतामाचम्यैवं वचोऽब्रवीत् ।। १३४<br>
यदि सत्यमहं भक्तो देवदेवे त्रिलोचने ।<br>
तन्मे वदत कर्तव्यं लोकपाला यथोचितम् ।। १३५<br>
इत्युक्तवन्तं राजानं दिव्या वागेवमब्रवीत् ।<br>
पूर्वभार्येयमेतस्य दाशयूनो भवत्सुता ।। १३६<br>
ग्रामे नागस्थलाख्ये हि महीधरसुतः पुरा ।<br>
अभूद्बलधरो नाम ब्राह्मणो गुणवत्तरः ।। १३७<br>
स गते पितरि स्वर्गं हृतवित्तः स्वगोत्रजैः ।<br>
विरक्तो भार्यया साकं जगाम द्युनदीतटम् ।। १३८<br>
देहं त्यक्ष्यन्निराहारः स्थितस्तत्र विलोक्य सः ।<br>
दाशान्भक्षयतो मत्स्यान्मनसा श्रद्दधे क्षुधा ।। १३९<br>
ततोऽत्र पञ्चतां यातं तत्संकल्पकलङ्कितम् ।<br>
स्वभार्या शुद्धसंकल्पा तपःस्थैव तमन्वगात् ।। १४०<br>
स एष जातः संकल्पदोषाद्दाशकुले द्विजः ।<br>
भार्यास्य सा च सुतपा जातैषा ते सुता नृप ।। १४१<br>
तदेतं पूर्वभर्तारं राजन्नेषा त्वदात्मजौ ।<br>
जीवयत्वायुषोऽर्धेन गतायुषमनिन्दिता ।। १४२<br>
एतत्तपःप्रभावाद्धि तत्तीर्थप्रमयात्तथा ।<br>
पूतोऽयं तव जामाता भूत्वा राजा भविष्यति ।। १४३<br>
इत्युक्तो दिव्यया वाचा सुप्रहाराय तां सुताम् ।<br>
दत्तायुरर्धां च ददौ तस्मै लब्धासवे नृपः ।। १४४<br>
तद्दत्तैर्भूमिहस्त्यश्वरत्नैर्भूत्वा स भूपतिः ।<br>
सुप्रहारः कृती तस्थौ प्राप्य भार्यां तदात्मजाम् ।। १४५<br>
एवं प्राग्जन्मसंबन्धः प्रायः प्रीत्यै शरीरिणाम् ।<br>
किं चैवं चौरसंबद्धाप्यत्रेयं श्रूयतां कथा ।। १४६<br>
अयोध्यायामभूद्राजा वीरबाहुरिति श्रुतः ।<br>
यो ररक्ष स्वसंताननिर्विशेषं सदा प्रजाः ।। १४७<br>
कदाचित्तं च राजानमेत्य पौरा व्यजिज्ञपन् ।<br>
चौरा मुष्णन्ति नगरीमिमां प्रतिनिशं प्रभो ।। १४८<br>
जाग्रद्भिरपि चास्माभिः शक्या लक्षयितुं न ते ।<br>
तच्छ्रुत्वा स्थापयामास सोऽत्र चारान्नृपो निशि ।। १४९<br>
तेऽपि प्रापुर्न यच्चौरान्न चाशाम्यदुपद्रवः ।<br>
तेन राजा स्वयं रात्रौ तदन्येषु विनिर्ययौ ।। १५०<br>
एकाकी खड्गहस्तश्च परिभ्राम्यन्स सर्वतः ।<br>
संचरन्तं ददर्शैकं प्राकारोपरि पूरुषम् ।। १५१<br>
भयाल्लघुपदन्यासं काकचञ्चललोचनम् ।<br>
मृगारिमिव पश्यन्तं मुहुर्वलितकंधरम् ।। १५२<br>
विकोषासिविनिर्यातैर्लक्षितं खड्गरश्मिभिः ।<br>
तारारत्नापहारार्थमिव सेरण(?)रज्जुभिः ।। १५३<br>
दृष्ट्वा चाचिन्तयद्राजा चौरोऽयं वेद्मि निश्चितम् ।<br>
ध्रुवमेकचरेणेयं मुष्यतेऽनेन मे पुरी ।। १५४<br>
इत्यालोच्य नृपश्चौरं चतुरस्तमुपागमत् ।<br>
चौरोऽपि स तमप्राक्षीत्सशङ्कं को भवानिति ।। १५५<br>
ततो राजाब्रवीदेतं बहुव्यसनदुर्भरः ।<br>
अहं साहसिकश्चौरस्त्वं च मे ब्रूहि को भवान् ।। १५६<br>
चौरोऽप्युवाचैकचरस्तस्करोऽहं महाधनः ।<br>
तदेहि मद्गृहं यावद्धनेच्छां पूरयामि ते ।। १५७<br>
तच्छ्रुत्वा दस्युना तेन समं राजा तथेति सः ।<br>
ययौ वनान्तस्तद्वेश्म क्ष्मातले खातनिर्मितम् ।। १५८<br>
अधिष्ठितं वरस्त्रीभिर्भूरिरत्नप्रकाशितम् ।<br>
सदा नवोपभोगं च भुजंगनगरोपमम् ।। १५९<br>
ततो गर्भगृहं तस्मिन्प्रविष्टे तस्करे नृपम् ।<br>
बाह्यस्थानस्थितं दासी तमेका सकृपाभ्यधात् ।। १६०<br>
क्वासि प्रविष्टो निर्याहि शीघ्रं विश्वस्तघातकः ।<br>
हन्यादेकचरो हि त्वां प्रतिभेदभयादयम् ।। १६१<br>
तच्छ्रुत्वा निर्गतो राजा द्रुतं गत्वा स्वमन्दिरम् ।<br>
सेनापतिं समाहूय ससैन्यः पुनराययौ ।। १६२<br>
आगत्य रुद्ध्वा तद्वेश्म शूरानन्तः प्रवेश्य च ।<br>
हतार्थसंचयं चौरमवष्टभ्यानिनाय तम् ।। १६३<br>
गतायां निशि तेनाथ स राज्ञादिष्टनिग्रहः ।<br>
चोरो विपणिमध्येन वध्यभूमिमनीयत ।। १६४<br>
नीयमानं च तं तत्र दृष्ट्वा दृष्ट्यनुरागिणी ।<br>
वणिक्सुतैका पितरं तत्क्षणं स्वमभाषत ।। १६५<br>
योऽयं वध्यभुवं तात नीयते दत्तडिण्डिमः ।<br>
असौ चेत्स्यान्न मे भर्ता तन्मृतां विद्धि मामिति ।। १६६<br>
वीक्ष्याथ दुर्निवारां तां गत्वा भूप स तत्पिता ।<br>
द्रव्यकोट्यापि चौरस्य तस्य मुक्तिमयाचत ।। १६७<br>
भूपोऽपि तस्मै वणिजे चुक्रोध न तु तस्करम् ।<br>
तं मुमोचाविलम्ब्यैव शूलायां तं न्यवेशयत् ।। १६८<br>
ततः सा वामदत्ताख्या वणिक्कन्या कलेवरम् ।<br>
चौरस्यादाय तस्याग्निं प्रविवेशानुरागतः ।। १६९<br>
एवं प्राग्जन्मसंबन्धपरायत्तेषु जन्तुषु ।<br>
भावि को वस्त्वतिक्रामेत्को वा किं कस्य वारयेत् ।। १७०<br>
तस्मात्पुत्रस्य ते कापि पूर्वसंबन्धनिर्मिता ।<br>
अवन्तिवर्धनस्यैषा राजन्सुरतमञ्जरी ।। १७१<br>
अन्यथा कथमेतस्य राजसूनोः सुजन्मनः ।<br>
मातङ्ग्यामिह तस्यां स्यादभिष्वङ्गोऽयमीदृशः ।। १७२<br>
तस्मादुत्पलहस्तः स मातङ्गस्तत्पिता प्रभो ।<br>
तां सुतां याच्यतां तावत्पश्यामः किं ब्रवीत्यसौ ।। १७३<br>
एवमुक्तो मया राजा पालकः प्राहिणोत्तदा ।<br>
दूतानुत्पलहस्ताय तां कन्यां तत्र याचितुम् ।। १७४<br>
स च तैर्याचितो दूतैर्मातङ्गो निजगाद तान् ।<br>
एतन्मेऽभिमतं किं तु यो भोजयति मद्गृहे ।। १७५<br>
अष्टादशसहस्राणि विप्राणां पुरवासिनाम् ।<br>
तस्मै मयासौ दातव्या सुता सुरतमञ्जरी ।। १७६<br>
एतच्छ्रुत्वा वचस्तस्य सप्रतिज्ञं तथैव ते ।<br>
आगत्य दूता राज्ञे तत्पालकाय न्यवेदयन् ।। १७७<br>
एतत्सकारणं मत्वा संघाट्य ब्राह्मणान्पुरि ।<br>
उज्जयिन्यां समाख्यातवृत्तान्तः क्षितिपोऽब्रवीत् ।। १७८<br>
भुङ्ग्ध्वमुत्पलहस्तस्य मातङ्गस्येह वेश्मनि ।<br>
अष्टादशसहस्राणि यूयं नेच्छेयमन्यथा ।। १७९<br>
इत्युक्ता भूभृता भीताश्चण्डालान्नाच्च ते द्विजाः ।<br>
कर्तव्यमूढाः संश्रित्य महाकालं व्यधुस्तपः ।। १८०<br>
अन्नमुत्पलहस्तस्य गृहे भुङ्ग्ध्वमशङ्किताः ।<br>
विद्याधरो ह्ययं नायं चण्डालः सकुटुम्बकः ।। १८१<br>
इति स्वप्ने समादिष्टा विप्रास्ते तेन शंभुना ।<br>
उत्थाय गत्वा राज्ञे तदाख्याय पुनरब्रुवन् ।। १८२<br>
चण्डालवाटादन्यत्र शुद्धमन्नं पचत्वसौ ।<br>
राजन्नुत्पलहस्तोऽत्र ततस्तद्भुञ्जमहे वयम् ।। १८३<br>
तच्छ्रुत्वोत्पलहस्तस्य राजा सोऽन्यं गृहं व्यधात् ।<br>
प्रीतश्च कारुभिः शुद्धैस्तत्रास्यान्नमपाचयत् ।। १८४<br>
स्नाते चोत्पलहस्तेऽस्मिञ्शुद्धवस्त्रे पुरः स्थिते ।<br>
तत्राष्टादशभिर्भुक्तं सहस्रैरग्रजन्मनाम् ।। १८५<br>
भुक्तेषु तेषु चोपेत्य राजानं राष्ट्रसंनिधौ ।<br>
प्रणम्योत्पलहस्तोऽसौ पालकं तमभाषत ।। १८६<br>
अभवद्गौरिमुण्डाख्यो धुर्यां विद्याधरेश्वरः ।<br>
मतङ्गदेवनामाहं तस्याभूवं समाश्रितः ।। १८७<br>
अस्यां सुरतमञ्जर्यां सुतायां मम भूपते ।<br>
उत्पन्नायां स मां गुप्तं गौरिमुण्डोऽब्रवीदिदम् ।। १८८<br>
नरवाहनदत्ताख्यो योऽयं वत्सेश्वरात्मजः ।<br>
भविष्यच्चक्रवर्तीह सोऽस्माकं कथ्यते सुरैः ।। १८९<br>
तद्यावच्चक्रवर्तित्वं न प्राप्तः कण्टकः स नः ।<br>
तावत्स्वमायया गत्वा तं निपातय मा चिरम् ।। १९०<br>
इत्यहं गौरिमुण्डेन पापेन प्रेरितस्तदा ।<br>
तदर्थं नभसा गच्छन्पुरोऽपश्यं महेश्वरम् ।। १९१<br>
स मां सद्योऽशपत्क्रुद्धः कृत्वा हुंकारमीश्वरः ।<br>
महात्मनि जने पाप कथं पापं चिकीर्षसि ।। १९२<br>
तदनेनैव देहेन भार्यादुहितृसंयुतः ।<br>
गच्छोज्जयिन्यां चण्डालमध्ये निपत दुर्मते ।। १९३<br>
अष्टादशसहस्राणि विप्राणां पुरवासिनाम् ।<br>
तनयादानशुल्केन यदा ते भोजयिष्यति ।। १९४<br>
गृहेषु कश्चिच्छापस्य तदान्तस्ते भविष्यति ।<br>
दातव्या च त्वया तस्मै सुता तच्छुल्कदायिने ।। १९५<br>
इत्युक्त्वान्तर्हिते शंभावेषोऽस्मि पतितस्तदा ।<br>
अन्येषूत्पलहस्ताख्यो न च तैः संकरो मम ।। १९६<br>
अद्य शान्तः स शापो मे त्वत्पुत्रस्य प्रसादतः ।<br>
तन्मयेयं सुता दत्ता तस्मै सुरतमञ्जरी ।। १९७<br>
इदानीं चैष गच्छामि निजं वैद्याधरं पदम् ।<br>
नरवाहनदत्तस्य सेवार्थं चक्रवर्तिनः ।। १९८<br>
इत्युक्त्वैवार्पितसुतः खमुत्पत्याङ्गनायुतः ।<br>
आगान्मतङ्गदेवोऽसौ देव त्वच्चरणान्तिकम् ।। १९९<br>
राजापि पालको ज्ञाततत्त्वो हृष्टस्ततो व्यधात् ।<br>
तस्याः सुरतमञ्जर्या विवाहं स्वसुतस्य च ।। २००<br>
तत्पुत्रोऽपि च तां भार्यां प्राप्य विद्याधरीमभूत् ।<br>
मनोरथाधिकावाप्तिकृतार्थोऽवन्तिवर्धनः ।। २०१<br>
एकदा च कुमारोऽसौ सुप्तो हर्म्ये समं तया ।<br>
निशाक्षये प्रबुद्धस्तामकस्मान्नैक्षत प्रियाम् ।। २०२<br>
विचित्य चैतामप्राप्य तथा क्रन्दन्नतप्यत ।<br>
यथोपेत्य पिताप्यस्य राजाभूद्भृशविह्वलः ।। २०३<br>
रक्षितेयं पुरी नास्यां निशायां प्रविशेत्परः ।<br>
ध्रुवं हृता सा केनापि पापेनाकाशचारिणा ।। २०४<br>
इत्याद्यमासु जल्पत्सु मिलितेष्वत्र तत्क्षणम् ।<br>
विद्याधरो धूमशिखो यौष्माकोऽवातरद्दिवः ।। २०५<br>
तेनेह सोऽयमानीतः कुमारोऽवन्तिवर्धनः ।<br>
अहं चाख्याय वृत्तान्तं मार्गितः पालकान्नृपात् ।। २०६<br>
सैषा चात्र स्थिता पित्रा समं सुरतमञ्जरी ।<br>
वृत्तान्त ईदृशश्चास्या देवो जानात्यतः परम् ।। २०७<br>
इत्थं पालकमन्त्रिणि कथयित्वा भरतरोहके विरते ।<br>
नरवाहनदत्ताग्रे मतङ्गदेवं सभासदोऽपृच्छन् ।। २०८<br>
कस्मै भवता दत्ता ब्रूहि त्वं सुरतमञ्जरीयमिति ।<br>
सोऽप्याह स्म मयैषा दत्तैवावन्तिवर्धनायेति ।। २०९<br>
त्वं ब्रूहि हरसि कस्मादेतामिति चेत्यकोऽथ तैः पृष्टः ।<br>
आदौ मह्यं मात्रा वाचा दत्तेयमित्यवादीत्सः ।। २१०<br>
सति जनके का माता तद्दानेऽप्यस्ति कोऽत्र तव साक्षी ।<br>
तदियं परदारास्ते पापेति तमूचुरित्यकं सभ्याः ।। २११<br>
इति तैश्च निरुत्तरीकृतस्य प्रसभं निग्रहमित्यकस्य तस्य ।<br>
नरवाहनदत्तचक्रवर्ती कुपितो दुर्विनयात्समादिदेश ।। २१२<br>
अस्यैकमेतमपराधमिह क्षमस्व स्यालो हि ते मदनवेगसुतः किलासौ ।<br>
इत्यर्थितो मुनिवरैरथ कश्यपाद्यै राजा कथंचिदपभर्त्स्य स तं मुमोच ।। २१३<br>
तमपि च मातुलपुत्रं निजपत्न्यावन्तिवर्धनं युक्तम् ।<br>
वायुपथहस्तनिहितं सचिवयुतं प्राहिणोत्स्वपुरीम् ।। २१४<br>
इति महाकविश्रीसोमदेवभट्टविरचिते कथासरित्सागरे सुरतमञ्जरीलम्बके द्वितीयस्तरङ्गः ।</p>

  </div>
</article>


        

        



    <aside class="card border noPrint" id="section-tree-item-laxyam_padyam_somadevaH_kathA-sarit-sAgaraH_mUlam_16_002_md">
        <div class="card-title bg-light-gray border d-flex justify-content-between">
            <a href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/16/002/">००२ </a>
            <a data-toggle="collapse" href="#section-tree-item-body-laxyam_padyam_somadevaH_kathA-sarit-sAgaraH_mUlam_16_002_md" role="button" aria-expanded="false" aria-controls="section-tree-item-body-laxyam_padyam_somadevaH_kathA-sarit-sAgaraH_mUlam_16_002_md" >…<i class="fas fa-caret-down" class="collapsed"></i> </a>
        </div>
        <nav id="section-tree-item-body-laxyam_padyam_somadevaH_kathA-sarit-sAgaraH_mUlam_16_002_md" class="card-body p-0 collapse">
            
            <li>draft: false</li>
            
            <li>iscjklanguage: false</li>
            
            <li>title: ००२</li>
            
        </nav>
    </aside>


      </main>
    </div>
    <footer class="bg-yellow  p-1 noPrint" role="contentinfo">
  

  <div id="div_foot_nav_bar" class="row">
    <a href="https://vishvAsa.github.io/kAvyam/search"  class="btn btn-light btn-sm">🥽🔦</a>
    <div class="row col  d-flex justify-content-center">
      <div><a id="previousPageFoot" href="" class="btn btn-secondary">###<i class="fas fa-caret-left"></i></a></div>
      <div ><a id="nextPageFoot" href="" class="btn btn-secondary"><i class="fas fa-caret-right"></i> ### </a></div>
    </div>
      <ul id="footer-bar-right-custom" class="list-group list-group-horizontal">
      </ul>
  </div>
  <div id="div_footer_bar" class="container-fluid d-flex justify-content-between">
    <a class="btn btn-secondary" href="https://github.com/vishvAsa/kAvyam/issues/new" >
      ✉️Contact
    </a>
    <a class="btn btn-secondary" href="http://creativecommons.org/licenses/by/4.0/"><img alt="Creative Commons License" style="border-width:0" src="https://i.creativecommons.org/l/by/4.0/80x15.png" /></a>
    <div class="btn small border">
      
      <a href="https://github.com/vishvAsa/kAvyam/actions/workflows/build.yml"><img src="https://github.com/vishvAsa/kAvyam/actions/workflows/build.yml/badge.svg"> Built </a> on 2026 Feb 9 02:08:13 UTC. (<a href="http://google.com/search?q=02%3a08%3a13%20UTC to IST">IST</a>)
    </div>
  </div>
</footer>



<script async src="https://www.googletagmanager.com/gtag/js?id=G-33H08JSLQR"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-33H08JSLQR');
</script>

  </body>
  <script type='text/javascript'>
    
    
    
    module_uiLib.onDocumentReadyTasks();
  </script>
  
</html>
