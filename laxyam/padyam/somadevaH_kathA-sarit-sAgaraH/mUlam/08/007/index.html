<!DOCTYPE html>
<html lang="en-us">
  <head>
    <meta charset="utf-8">
    <meta http-equiv="X-UA-Compatible" content="IE=edge,chrome=1">
    
    <title>काव्ये विश्वासटिप्पन्यः  | ००७</title>
    <meta name="HandheldFriendly" content="True">
    <meta name="MobileOptimized" content="320">

    <meta name="viewport" content="width=device-width,minimum-scale=1">
    <meta name="generator" content="Hugo 0.143.0">
    
    
      <META NAME="ROBOTS" CONTENT="INDEX, FOLLOW">
    

    <link href="/kAvyam/laxyam/padyam/somadevaH_kathA-sarit-sAgaraH/mUlam/08/007/" rel="alternate" type="application/rss+xml" title="काव्ये विश्वासटिप्पन्यः" />
    <link href="/kAvyam/laxyam/padyam/somadevaH_kathA-sarit-sAgaraH/mUlam/08/007/" rel="feed" type="application/rss+xml" title="काव्ये विश्वासटिप्पन्यः" />

    <meta property="og:url" content="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/08/007/">
  <meta property="og:site_name" content="काव्ये विश्वासटिप्पन्यः">
  <meta property="og:title" content="००७">
  <meta property="og:description" content="सप्तमस्तरङ्गः ।
ततः सूर्यप्रभः प्रातरुत्थाय सचिवैः सह ।
दानवादिबलैः सर्वैर्युतो युद्धभुवं ययौ ।। १
आययौ श्रुतशर्मा च विद्याधरबलैर्वृतः ।
आजग्मुश्च पुनर्द्रष्टुं सर्वे देवासुरादयः ।। २
सैन्ये द्वे अपि ते व्यूहावर्धचन्द्रौ च चक्रतुः ।
प्रावर्तत ततो युद्धं बलयोरुभयोस्तयोः ।। ३
सशब्दमभिधावन्तो निकृन्तन्तः परस्परम् ।
पत्त्रारूढाः प्रजविनो युद्ध्यन्ते स्म शरा अपि ।। ४
कोषाननाग्रनिर्याताः सुदीर्घाः पीतशोणिताः ।
लीलाः खड्गलता रेजु कृतान्तरसना इव ।। ५
शरोत्फुल्लमुखाम्भोजसंपतच्चक्रसंहति ।
राजहंसक्षयायासीत्तदाहवमहासरः ।। ६
उत्फलद्भिः पतद्भिश्च निर्लूनैः शूरमूर्धभिः ।
कृतान्तकन्दुकक्रीडासंनिभा समिदाबभौ ।। ७
क्षतजासेकनिर्धूतधूलिध्वान्ते रणाजिरे ।
महारथानामभवन्द्वन्द्वयुद्धान्यमर्षिणाम् ।। ८
आसीत्सूर्यप्रभस्यात्र सङ्ग्रामः श्रुतशर्मणा ।
दामोदरेण च समं प्रभासस्याहवोऽभवत् ।। ९
महोत्पात्तेन साकं च सिद्धार्थो युयुधे तदा ।
प्रहस्तो ब्रह्मगुप्तेन संगमेन च वीतभीः ।। 8.7.१०
प्रज्ञाढ्यश्चन्द्रगुप्तेनाप्यक्रमेण प्रियंकरः ।
युयुधे सर्वदमनः सहैवातिबलेन च ।। ११
धुरंधरेण युयुधे स कुञ्जरकुमारकः ।
अन्ये महारथाश्चान्यैरयुध्यन्त पृथक्पृथक् ।। १२
तत्र पूर्वं महोत्पातः प्रतिहत्य शरैः शरान् ।
सिद्धार्थस्य धनुश्छित्त्वा जघानाश्वान्ससारथीन् ।। १३
विरथः सोऽपि सिद्धार्थो धावित्वा तस्य तं क्रुधा ।
अयोदण्डेन महता साश्वं रथमचूर्णयत् ।। १४
ततस्तं पादचारी स सिद्धार्थः पादचारिणम् ।
बाहुयुद्धेन धरणौ महोत्पातमपातयत् ।। १५
यावच्चेच्छति निष्पेष्टुं स तं तावत्स खेचरः ।
भगेन रक्षितः पित्रा प्रोत्थाय प्रययौ रणात् ।। १६
प्रहस्तब्रह्मगुप्तौ चाप्यन्योन्यं विरथीकृतौ ।
करणैः खड्गयुद्धेन युध्येते स्म पृथग्विधैः ।। १७
प्रहस्तश्चासिनिर्लूनचर्माणं करणक्रमात् ।
युक्त्या तं पातयामास ब्रह्मगुप्तं भुवस्तले ।। १८
पतितस्य शिरस्तस्य स यावच्छेत्तुमिच्छति ।
तावन्निवारितो दूरात्पित्रास्य ब्रह्मणा स्वयम् ।। १९
सुतान्रक्षितुमायाता यूयं न प्रेक्षितुं रणम् ।
इत्युक्त्वा दानवा सर्वे देवान्विजहसुस्तदा ।। 8.7.२०
तावद्वीतभयश्छिन्नधन्वानं हतसारथिम् ।
जघान हृदये विद्ध्वा प्रद्युम्नास्त्रेण संक्रमम् ।। २१
प्रज्ञाढ्यश्चन्द्रगुप्तं च पदातिं रथयोः क्षयात् ।
पदातिः खड्गयुद्धेन न्यवधीत्कृत्तमस्तकम् ।। २२
ततः पुत्रवधक्रुद्धः स्वयमागत्य चन्द्रमाः ।
प्रज्ञाड्यं योधयामास युद्धं चासीत्तयोः समम् ।। २३
प्रियंकरश्च विरथो विरथं रथनाशतः ।
एकखङ्गप्रहारेण करोति स्माक्रमं द्विधा ।। २४
छिन्ने धनुषि निक्षिप्तेनाङ्कुशेन हृदि क्षतम् ।
हतवान्सर्वदमनो हेलयातिबलं रणे ।। २५
ततो धुरंधरं तं च स कुञ्जरकुमारकः ।
अस्त्रप्रत्यस्त्रयुद्धेन चकार विरथं मुहुः ।। २६
मुहुर्विक्रमशक्तिश्च तस्मै रथमढौकयत् ।
ररक्ष संकटे तं चाप्यस्त्रैरस्त्राणि वारयन् ।। २७
न कुञ्जरकुमारोऽथ धावित्वा महतीं शिलाम् ।
क्रुद्धो विक्रमशक्तेर्द्राक्चिक्षेप स्यन्दनोपरि ।। २८
गते विक्रमशक्तौ च चूर्णितस्यन्दने ततः ।
तयैव शिलया तं स धुरंधरमचूर्णयत् ।। २९
सूर्यप्रभः प्रयुद्धोऽपि सहात्र श्रुतशर्मणा ।
विरोचनवधक्रोधाज्जघानैकेषुणा दमम् ।। 8.7.३०
तत्कोधादश्विनौ देवौ युद्धायापतितौ शरैः ।
सुनीथः प्रतिजग्राह तेषां युद्धमभून्महत् ।। ३१
स्थिरबुद्धिश्च सङ्ग्रामे शक्त्या हत्वा पराक्रमम्
वसुभिस्तद्वधक्रुद्धैः सहाष्टाभिरयुध्यत ।। ३२
विरथीकृतभासं च प्रभासो वीक्ष्य मर्दनम् ।
दामोदररणासक्तोऽप्येकेनेवेषुणावधीत् ।। ३३
प्रकम्पनोऽस्त्रयुद्धेन हत्वा तेजःप्रभं युधि ।
युयुधे तद्वधक्रुद्धेनाग्निना सह दानवः ।। ३४
धूमकेतोश्च समरे यमदंष्ट्रं निजघ्नुषः ।
कुपितेन यमेनाभूत्सह युद्धं सुदारुणम् ।। ३५
चूर्णयित्वा स शिलया सिंहदंष्ट्रः सुरोषणम् ।
समं निर्ऋतिना युद्धे तद्वधामर्षशालिना ।। ३६
कालचक्रोऽपि चक्रेण चक्रे वायुबलं द्विधा ।
अयुध्यत च तत्कोपाद्ज्ज्वलता वायुना सह ।। ३७
रूपैर्नागाद्रिवृक्षाणां महामायो विमोहदम् ।
कुबेरदत्तं हतवांस्तार्क्ष्यवज्राग्निरूपधृत् ।। ३८
ततः क्रुद्धः कुबेरोऽत्र तेन साकमयुध्यत ।
एवमन्येऽप्ययुध्यन्त सुराः स्वांशवधक्रुधा ।। ३९
निजघ्निरेऽत्र चान्येऽपि ते ते विद्याधराधिपाः ।
उत्पतद्भिः प्रतिपदं तैस्तैर्मनुजदानवैः ।। 8.7.४०
तावच्चात्र प्रभासस्य सह दामोदरेण तत् ।
परस्परास्त्रप्रत्यस्त्र भीमं युद्धमवर्तत ।। ४१
अथ दामोदरश्छिन्नधन्वा निहतसारथिः ।
आत्तान्यचापः संगृह्य स्वयं रश्मीनयुध्यत ।। ४२
साधुवादप्रदं चास्य पप्रच्छेन्द्रोऽम्बुजासनम् ।
हीयमानं प्रति कथं तुष्टोऽसि भगवन्निति ।। ४३
ततो ब्रह्मा जगादैनं कथं नैतस्य तुष्यते ।
इयच्चिरं प्रभासेन सह योऽनेन युध्यते ।। ४४
दामोदर हरेरंशं विना कुर्यादिदं हि कः ।
एकस्य हि प्रभासस्य सर्वेऽप्यल्पाः सुरा रणे ।। ४५
नमुचिर्नाम यो ह्यासीदसुरः सुरमर्दनः ।
प्रबलाख्यस्ततो जज्ञे सर्वरत्नमयश्च यः ।। ४६
सैष प्रभासो जातोऽद्य पुत्रो भासस्य दुर्जयः ।
भासोऽपि पूर्वमभवत्कालनेमिर्महासुरः ।। ४७
भूयो हिरण्यकशिपुस्ततो भूत्वा कपिञ्जलः ।
सुमुण्डीकोऽसुरो योऽभूत्सोऽयं सूर्यप्रभोऽद्य च ।। ४८
हिरण्याक्षश्च योऽभूत्प्राक्स सुनीथासुरोऽप्ययम् ।
प्रहस्ताद्याश्च येऽप्येते ते सर्वे दैत्यदानवाः ।। ४९
ये युष्माभिर्हतास्तेऽमी पुनर्जाता यतोऽसुराः ।
मयादयोऽत एवामी पक्षमेषामुपाश्रिताः ।। 8.7.५०
सूर्यप्रभादिभिः स्विष्टरुद्रयज्ञप्रभावतः ।
विस्रस्तबन्धनः पश्य बलिर्द्रष्टुमिहागतः ।। ५१
स्वं सत्यवचनं रक्षन्पातालेष्वेष तिष्ठति ।
त्वद्राज्यकालपर्यन्तं ततश्चेन्द्रो भविष्यति ।। ५२
एते परिगृहीताश्च सांप्रतं त्रिपुरारिणा ।
तन्नायं जयकालो वः संधिं कुरुत किं ग्रहैः ।। ५३
इति यावत्सुरपतिं ब्रवीति कमलासनः ।
तावत्प्रभासः प्रामुञ्चदस्त्रं पाशुपतं महत् ।। ५४
तद्दृष्ट्वा सर्वसंहारि रौद्रमस्त्रं विजृम्भितम् ।
प्रमुक्तं हरिणा चक्रं सुतस्नेहात्सुदर्शनम् ।। ५५
ततः सरूपयोरासीद्युद्धं दिव्यास्त्रयोस्तयोः ।
अकाण्डविश्वसंहारसंभ्रान्तभुवनत्रयम् ।। ५६
अस्त्रं स्वं संहरैतत्त्वं यावत्त्वं संहराम्यहम् ।
इत्युक्तो हरिणा सोऽथ प्रभासः प्रत्युवाच तम् ।। ५७
मुक्तमस्त्रं वृथा न स्यात्तत्प्रयातु पराङ्मुखः ।
दामोदरो रणं हित्वा ततोऽस्त्रं संहराम्यहम् ।। ५८
इत्युक्ते तेन भगवानवादीत्तर्हि मानय ।
चक्रं त्वमपि मे मा भूद्वैफल्यमुभयोरपि ।। ५९
एतच्छौरेर्वचः श्रुत्वा प्रभासः प्राह कालवित् ।
एवमस्तु रथं हन्तु मम चक्रमिदं तव ।। 8.7.६०
तथेति हरिणा दामोदरे व्यावर्तिते रणात् ।
प्रभासः संजहारास्त्रं चक्रं चास्यापतद्रथे ।। ६१
आरुह्यान्यं रथं सोऽथ ययौ सूर्यप्रभान्तिकम् ।
दामोदरोऽपि स प्रायाच्छ्रुतशर्मान्तिकं ततः ।। ६२
तावच्च वासवांशत्वदृप्तस्य क्षुतशर्मणः ।
सूर्यप्रभस्य च द्वन्द्वयुद्धं काष्ठां परामगात् ।। ६३
श्रुतशर्मा प्रयुङ्के स्म यद्यदस्त्रं प्रयत्नतः ।
प्रत्यस्त्रैः प्रतिहन्ति स्म तत्तत्सूर्यप्रभः क्षणात् ।। ६४
माया या या च तेनात्र प्रयुक्ता श्रुतशर्मणा ।
सूर्यप्रभेण सा सास्य निहता प्रतिमायया ।। ६५
ततो ब्रह्मास्त्रममुचच्छ्रुतशर्मातिकोपतः ।
सूर्यप्रभोऽपि प्रामुञ्चदस्त्रं पाशुपतं कृती ।। ६६
तेन रौद्रमहास्त्रेण ब्रह्मास्त्रं प्रतिहत्य तत् ।
यावत्स दुष्प्रधर्मेण श्रुतशर्माभिभूयते ।। ६७
तावदिन्द्रप्रभृतिभिर्लोकपालैः समन्ततः ।
वज्रादीनि प्रयुक्तानि परमास्त्राण्यमर्षिभिः ।। ६८
तत्तु पाशुपतं तानि जित्वा सर्वायुधान्यपि ।
जज्वाल सुतरामस्त्रं श्रुतशर्मजिघांसया ।। ६९
ततः सूर्यप्रभः स्तुत्वा महास्त्रं तद्व्यजिज्ञपत् ।
मा वधीः श्रुतशर्माणं बद्ध्वा त्वं तं समर्पय ।। 8.7.७०
ततः प्रसह्य निःशेषैः संनद्धमभवत्सुरैः ।
तज्जिगीषावशाच्चान्यैः प्रेक्षकैरसुरैरपि ।। ७१
तत्क्षणं वीरभद्राख्यः शंभुना प्रेरितो गणः ।
आगत्यैव तदादेशमिन्द्रादिभ्योऽब्रवीदिदम् ।। ७२
यूयं प्रेक्षितुमायातास्तद्योद्धुं वः क्रमोऽत्र कः ।
मर्यादालङ्घनाच्चान्यदपि स्यादसमञ्जसम् ।। ७३
एतच्छ्रुत्वाब्रुवन्देवा हन्यन्ते च हताश्च नः ।
सर्वेषामत्र तनयास्तन्न युध्यामहे कथम् ।। ७४
दुस्त्यजो हि सुतस्नेहस्तदवश्यं प्रतिक्रिया ।
तन्निहन्तृषु कर्तव्या यथाशक्त्यत्र कोऽक्रमः ।। ७५
इत्युक्तवत्सु देवेषु वीरभद्रे ततो गते ।
सुराणामसुराणां च प्रावर्तत महारणः ।। ७६
सुनीथः सममश्विभ्यां प्रज्ञाढ्यश्च सहेन्दुना ।
स्थिरबुद्धिश्च वसुभिः कालचक्रश्च वायुना ।। ७७
प्रकम्पनोऽग्निना सिंहदंष्ट्रो निर्ऋतिना तथा ।
वरुणेन प्रथमनो धूमकेतुर्यमेन च ।। ७८
महामायः स च तदा धनाधिपतिना सह ।
अयुध्यतास्त्रप्रत्यस्त्रैरन्योन्यैश्च समं सुरैः ।। ७९
पर्यन्ते परमास्त्रं च यो यो यद्यत्सुरोऽक्षिपत् ।
तस्य तस्य हरस्तत्तद्धुंकारेण व्यनाशयत् ।। 8.7.८०
धनदस्तूद्यतगदः साम्ना शर्वेण वारितः ।
भग्नास्त्राश्च सुरास्ते ते परित्यज्याहवं ययुः ।। ८१
ततः सूर्यप्रभं शक्रः स्वयं क्रोधादयोधयत् ।
शरौघममुचत्तस्मिंस्तानि तान्यायुधानि च ।। ८२
सूर्यप्रभश्च निर्धूय तदस्त्राण्यवहेलया ।
आकर्णाकृष्टनाराचशतेनेन्द्रमताडयत् ।। ८३
ततः क्रुद्धः स कुलिशं जग्राह च सुराधिपः ।
हुंकारं चाकरोदुद्रः कुलिशं च ननाश तत् ।। ८४
ततः पराङ्मुखे याते शक्रे नारायणः स्वयम् ।
प्रभासं योधयामास क्रोधात्कोटीमुखैः शरैः ।। ८५
अस्त्राण्यन्यानि चाप्यस्त्रैर्निष्कम्पो युयुधे समम् ।
हताश्वो विरथीभूतोऽप्यारुह्यान्यं रथं च सः ।। ८६
तेन दैत्यारिणा सार्धं निर्विशेषमयुध्यत ।
ततः प्रकुपितो देवो ज्वलच्चक्रं मुमोच सः ।। ८७
प्रभासोऽप्यभिमन्त्र्यैव दिव्यं खड्गं प्रमुक्तवान् ।
तयोरायुधयोर्युध्यमानयोर्वीक्ष्य चक्रतः ।। ८८
हीयमानं शनैः खड्गं हुंकारं कृतवान्हरः ।
तेन ते खड्गचक्रे द्वे अन्तर्धानमुपेयतुः ।। ८९
ततो ननन्दुरसुरा विषीदन्ति स्म चामराः ।
सूर्यप्रभे लब्धजये बद्धे च श्रुतशर्मणि ।। 8.7.९०
संस्तुत्याराधयामासुरथ देवा वृषध्वजम् ।
ततस्तुष्टः सुरानेवमादिदेशाम्बिकापतिः ।। ९१
सूर्यप्रभ प्रतिज्ञातं वर्जयित्वार्थ्यतां वरः ।
देव यत्ते प्रतिज्ञातं कः शक्तः कर्तुमन्यथा ।। ९२
किं त्वस्माभिः प्रतिज्ञातं यदस्य श्रुतशर्मणः ।
सत्यं तदप्यस्तु विभो मा भूद्वंशक्षयश्च नः ।। ९३
इत्युक्त्वा विरतान्देवान्भगवानेवमादिशत् ।
संधौ कृते भवत्येतत्संधिश्चैवमिहास्तु वः ।। ९४
सूर्यप्रभं प्रणमतु श्रुतशर्मा सहानुगः ।
ततस्तथा वदिष्यामो यथोभयहितं भवेत् ।। ९५
इतीश्वरवचो देवाः प्रतिपद्य तथेति च ।
सूर्यप्रभस्य विदधुः श्रुतशर्माणमानतम् ।। ९६
ततस्तयोर्मिथस्त्यक्तवैरयोः कण्ठलग्नयोः ।
संधिं देवासुराश्चक्रुः शान्तवैराः परस्परम् ।। ९७
अथ शृण्वत्सु निखिलेष्वसुरेषु सुरेषु च ।
उवाच भगवाञ्शंभुः सूर्यप्रभमिदं वचः ।। ९८
कुरु दक्षिणवेद्यर्धे चक्रवर्तित्वमात्मनः ।
उत्तरस्मिंस्तु वेद्यर्धे देहि तच्छ्रुतशर्मणे ।। ९९
प्राप्तव्यमचिरात्पुत्र त्वया हीतश्चतुर्गुणम् ।
साम्राज्यं किंनरादीनामशेषाणां द्युचारिणाम् ।। 8.7.१००
तस्मिन्प्राप्ते च दद्यास्त्वं वेद्यर्धमपि दक्षिणम् ।
तत्कुञ्जरकुमाराय सविशेषपदे स्थितः ।। १०१
ये चात्र निहता वीराः समित्युभयपक्षयोः ।
उत्तिष्ठन्त्यक्षतैरङ्गैर्जीवन्तः सर्व एव ते ।। १०२
इत्युक्त्वान्तर्दधे शंभुः सर्वे चोत्तस्थुरक्षताः ।
सुप्तप्रबुद्धा इव ते येऽत्राभूवन्रणे हताः ।। १०३
अथ सूर्यप्रभो मूर्ध्नि धृतशांभवशासनः ।
गत्वा विविक्तं विस्तीर्णं भूमिभागमरिंदमः ।। १०४
उपविष्टो महास्थाने श्रुतशर्माणमागतम् ।
निजसिंहासनार्धे तमुपावेशितवान्स्वयम् ।। १०५
तद्वयस्याः प्रभासाद्या वयस्याः श्रुतशर्मणः ।
दामोदराद्याश्च तयोः पार्श्वयोः समुपाविशन् ।। १०६
उपाविशत्सुनीथश्च मयश्चान्ये च दानवाः ।
आसनेषु यथार्हेषु तथा विद्याधरेश्वराः ।। १०७
ततस्तत्राययुः सप्तपातालपतयोऽखिलाः ।
प्रह्लादप्रमुखा दैत्यदानवेन्द्राः प्रहर्षतः ।। १०८
शक्रश्च लोकपालादियुतो गुरुपुरःसरः ।
विद्याधरः सुमेरुश्च स सुवासकुमारकः ।। १०९
दनुप्रभृतयः सर्वाश्चाययुः कश्यपाङ्गनाः ।
भूतासनविमानेन भार्याः सूर्यप्रभस्य च ।। 8.7.११०
सर्वेष्वेषु कृतान्योन्यप्रीत्याचारोपवेशिषु ।
सिद्धिर्नाम सखी दन्वास्तद्वाक्येनैवमभ्यधात् ।। १११
भो भोः सुरासुरा देवी दनुर्युष्मान्ब्रवीत्यसौ ।
अस्मिन्प्रीतिसमाजे यत्सौमनस्यं सुखं च नः ।। ११२
तद्ब्रूत यदि युष्माभिरनुभूतं कदाचन ।
तदन्योन्यं न कर्तव्यो विरोधो दुःखदारुणः ।। ११३
हिरण्याक्षादिभिर्ज्येष्ठैर्द्युराज्याय कृतः स यैः ।
ते गताः शक्र एवाद्य ज्येष्ठस्तत्का विरोधिता ।। ११४
निर्वैरसुखितास्तस्माद्वर्तध्वमितरेतरम् ।
अस्माकं येन संतोषः शिवं च जगतां भवेत् ।। ११५
इति सिद्धिमुखाच्छ्रुत्वा भगवत्या दनोर्वचः ।
शक्रेण वीक्षितमुखो बृहस्पतिरुवाच ताम् ।। ११६
नानुबन्धोऽस्ति देवानामसुरान्प्रति कश्चन ।
विकुर्वते न यद्येते मिथ्या देवानिमान्प्रति ।। ११७
इत्युक्ते देवगुरुणा दानवेन्द्रो मयोऽब्रवीत् ।
स्याद्विकारोऽसुराणां चेत्तद्दद्यान्नमुचिः कथम् ।। ११८
उच्चैःश्रवसमिन्द्राय मृतसंजीवनं हयम् ।
प्रबलश्च शरीरं स्वं सुरेभ्यः कथमर्पयेत् ।। ११९
त्रैलोक्यं हरये दत्त्वा विशेत्कारां कथं बलिः ।
अयोदेहः कथं देहं दद्याद्वा विश्वकर्मणे ।। 8.7.१२०
अधिकं वा कियद्वच्मि नित्यसंभाविनोऽसुराः ।
छद्मना चेन्न बाध्यन्ते तदेषां नास्ति विक्रिया ।। १२१
एवं मयासुरेणोक्ते सिद्ध्यावोचि तथा यथा ।
प्रीतिं देवासुराश्चकुर्मिथः कण्ठग्रहोत्तरम् ।। १२२
तावद्भवान्या प्रहिता प्रतीहारी जयाभिधा ।
अत्रागात्पूजिता सर्वैः सुमेरुमवदच्च सा ।। १२३
देव्याहं प्रेषिता त्वां प्रत्यादिष्टं च तया तव ।
अस्ति ते कन्यका नाम्ना कामचूडामणिः सुता ।। १२४
सूर्यप्रभाय तां देहि शीघ्रं भक्ता हि सा मम ।
इत्युक्तो जयया प्रह्वः सुमेरुः प्रत्युवाच ताम् ।। १२५
यदादिशति देवी मां परमोऽनुग्रहो ह्ययम् ।
दैवेनाप्ययमेवार्थः प्रागादिष्टो ममाभवत् ।। १२६
एवं सुमेरुणा प्रोक्ता प्राह सूर्यप्रभं जया ।
त्वयैषा सर्वभार्याणां कर्तव्योपरिवर्तिनी ।। १२७
सर्वाभ्योऽभिमतान्याभ्यस्तवाप्येषा भविष्यति ।
इत्यादिष्टं तवाप्यद्य देव्या गौर्या प्रसन्नया ।। १२८
इत्युक्त्वान्तर्दधे सूर्यप्रभेणाभ्यर्चिता जया ।
अत्रैवाह्नि सुमेरुश्च लग्नं निश्चितवान्द्रुतम् ।। १२९
वेदीमकारयत्सोऽत्र सद्रत्नस्तम्भकुट्टिमाम् ।
युक्तां तद्रश्मिजालेन पिहितेनेव वह्निना ।। 8.7.१३०
आनाययामास च तां कामचूडामणिं सुताम् ।
निपीयमानलावण्यां लोलैर्देवासुरेक्षणैः ।। १३१
उमा हिमवतो जाता जाता चेयं सुमेरुतः ।
इतीव तत्समानेन सौन्दर्येण समाश्रिताम् ।। १३२
ततो वेदीं समारोप्य कृतकौतुकशोभिताम् ।
प्रसाधिता सुमेरुस्तां ददौ सूर्यप्रभाय सः ।। १३३
सूर्यप्रभश्च जग्राह कामचूडामणेस्तदा ।
दनुप्रभृतिभिर्बद्धकङ्कणं पाणिपङ्कजम् ।। १३४
ददौ लाजविसर्गे च प्रथमे तत्क्षणागता ।
जया भवानीप्रहिता दिव्यां मालामनश्वरीम् ।। १३५
सुमेरुश्चाप्यनर्घाणि रत्नानि प्रददौ तदा ।
ऐरावणात्समुत्पन्नं दिव्यं च वरवारणम् ।। १३६
द्वितीये लाजमोक्षे च जया रत्नावलीमदात् ।
यया कण्ठस्थया मृत्युः क्षुत्तृष्णा च न बाधते ।। १३७
सुमेरुश्च ददाति स्म द्विगुणं रत्नसंचयम् ।
उच्चैःश्रवःप्रसूतं च हयरत्नमनुत्तमम् ।। १३८
लाजमोक्षे तृतीये च ददावेकावलीं जया ।
यौवनं क्षीयते नैव यया कण्ठावलग्नया ।। १३९
सुमेरुस्त्रिगुणं राशिं रत्नानां प्रवितीर्य च ।
दत्तवान्गुलिकां दिव्यां सर्वसिद्ध्युपयोगिनीम् ।। 8.7.१४०
ततो विवाहे निर्वृत्ते सुमेरुः ससुरासुरान् ।
विद्याधरान्देवमातः सर्वानेवं व्यजिज्ञपत् ।। १४१
भोक्तव्यमद्य युष्माभिः सर्वैरेव गृहे मम ।
अनुग्रहश्च कर्तव्यो बद्धो मूर्ध्नि मयाञ्जलिः ।। १४२
एवमभ्यर्थनां तस्य सुमेरोः सर्व एव ते ।
यावन्नेच्छन्ति तावच्च नन्दी तत्रागतोऽभवत् ।। १४३
स तानवादीत्प्रणतानादिष्टं वस्त्रिशूलिना ।
गृहे सुमेरोर्भोक्तव्यमेष ह्यस्मरपरिग्रहः ।। १४४
एतदन्नेषु भुक्तेषु तृप्तिः स्याच्छाश्वती च वः ।
इति नन्दिमुखाच्छ्रुत्वा सर्वे सत्प्रतिपेदिरे ।। १४५
ततोऽत्राजग्मुरमिताः शंकरप्रहिता गणाः ।
विनायकमहाकालवीरभद्राद्यधिष्ठिताः ।। १४६
ते च भोजनसज्जां तां वेदिं कृत्वा यथाक्रमम् ।
तानुपावेशयन्देवद्युचरासुरमानुषान् ।। १४७
उपाहरन्त तेभ्यश्च विद्याक्लृप्तान्सुमेरुणा ।
आहाराञ्शंकरादिष्टकामधेनूद्भवांस्तथा ।। १४८
एकैकस्य यथार्हं च तस्थुरिच्छाविधायिनः ।
वीरभद्रमहाकालभृङ्गिप्रभृतयः सुराः ।। १४९
पदे पदे च संतोषमिलद्दयुचरचारणम् ।
तदा संगीतकमभूद्दिव्यस्त्रीनृत्यसुन्दरम् ।। 8.7.१५०
आहारान्ते च सर्वेषां तेषां नन्दीश्वरादयः ।
ददुर्दिव्यानि माल्यानि वस्त्राण्याभरणानि च ।। १५१
एवं संमान्य देवादीन्नन्दिप्रभृतयोऽखिलाः ।
गणेश्वरा गणैः सर्वैः सह जग्मुर्यथागतम् ।। १५२
ततो देवासुराः सर्वे ताश्च तन्मातरो ययुः ।
श्रुतशर्मादयस्ते चाप्यामन्त्र्य स्वं स्वमास्पदम् ।। १५३
सूर्यप्रभः सभार्यश्च सवयस्यवधूयुतः ।
विमानेन ययावाद्यं तत्सुमेरुतपोवनम् ।। १५४
प्रेषयामास हर्षं च स्ववयस्यं महीभृताम् ।
रत्नप्रभस्य च भ्रातुराख्यातुमुदयं निजम् ।। १५५
दिनान्ते च स सद्रत्नपर्यङ्कं साधुनिर्मितम् ।
कामचूडामणेर्वध्वा वासवेश्म विवेश तत् ।। १५६
तत्रैतां च घनाश्लेषदशनच्छदखण्डनैः ।
त्याजयित्वा शनैर्लज्जां नवोढासुलभां क्रमात् ।। १५७
अनिर्वाच्यं नवं मुग्धविदग्धमधुरं रतम् ।
अनास्वादितमन्याभ्यः सिषेवे स तया सह ।। १५८
इदानीं बहिरन्यासां निवेशो हृदयेऽस्तु मे ।
अन्तः पुनस्तवैकस्या इति तां चान्वरञ्जयत् ।। १५९
ततो रतान्तसुप्तस्य प्रियाश्लेषसुखावहा ।
शनैः समाप्तिमगमन्निशा निद्रा च तस्य सा ।। 8.7.१६०
प्रभाते च स उत्थाय गत्वा सूर्यप्रभस्ततः ।
आद्यास्ता रञ्जयामास निजभार्याः सह स्थिताः ।। १६१
तास्तं नववधूरक्तं यावत्परिहसन्ति च ।
सनर्मवक्रमधुरस्निग्धमुग्धैर्वचःक्रमैः ।। १६२
द्वाःस्थेनावेदितस्तावदागत्य प्रणिपत्य च ।
विद्याधरः सुषेणाख्यः कृतिनं तं व्यजिज्ञपत् ।। १६३
देव त्रिकूटनाथाद्यैः सर्वैर्विद्याधरेश्वरैः ।
प्रेषितोऽहमिहैवं च देवं विज्ञापयन्ति ते ।। १६४
ऋषभाद्रौ तृतीयेऽह्नि ह्यभिषेकः शुभस्तव ।
संवाद्यतां तत्सर्वेषामुद्यमोऽत्र विधीयताम् ।। १६५
तच्छ्रुत्वा प्रत्यवोचत्तं दूतं सूर्यप्रभस्तदा ।
गच्छ त्रिकूटाधिपतिप्रभृतीन्ब्रूहि मद्गिरा ।। १६६
भवन्त एव कुर्वन्तु समारम्भं वदन्तु च ।
आत्मनैव परं सज्जा वयमेते स्थिताः पुनः ।। १६७
सवादनं तु सर्वेषां करिष्यामो यथायथम् ।
इत्यात्तप्रतिसंदेशः सुषेणः स ततो ययौ ।। १६८
सूर्यप्रभोऽपि चैकैकं प्रभासप्रभृतीन्सखीन् ।
देवानां याज्ञवल्क्यादिमुनीनां भूभृतां तथा ।। १६९
विद्याधरासुराणां च विससर्ज पृथक्पृथक् ।
निमन्त्रणाय सर्वेषां स्वाभिषेकमहोत्सवे ।। 8.7.१७०
स्वयं जगाम चैकाकी कैलासं पर्वतोत्तमम् ।
हरस्य चाम्बिकायाश्च निमन्त्रणकृतोद्यमः ।। १७१
आरोहंश्च तमद्राक्षीच्छुभ्रभूतिसितं गिरिम् ।
सेव्यं देवर्षिसिद्धानां द्वितीयमिव शंकरम् ।। १७२
अर्धादधिकमारुह्य दुरारोहं ततः परम् ।
स तं पश्यन्ददर्शात्र वैद्रुमं द्वारमेकतः ।। १७३
यदा प्रवेशं नैवात्र सिद्धिमानप्यवाप सः ।
तदैकाग्रेण मनसा स्तौति स्म शशिशेखरम् ।। १७४
ततस्तद्द्वारमुद्घाट्य पुमान्गजमुखोऽब्रवीत् ।
एहि प्रविश तुष्टस्ते हेरम्बो भगवानिति ।। १७५
ततः सूर्यप्रभस्तत्र प्रविश्यान्तः सविस्मयः ।
उपविष्टे महाभोगे ज्योतीरसशिलातले ।। १७६
द्वादशादित्यसंकाशमेकदंष्ट्रं गजाननम् ।
लम्बोदरं त्रिनेत्रं च ज्वलत्परशुमुद्गरम् ।। १७७
विनायकं परिवृतं नानाप्राणिमुखैर्गणैः ।
ददर्शाथ ववन्दे च पादयोः प्रणिपत्य तम् ।। १७८
सोऽपि तं विघ्नजित्प्रीतः पृष्ट्वागमनकारणम् ।
आरोहानेन मार्गेणेत्यवोचत्स्निग्धया गिरा ।। १७९
तेन सूर्यप्रभः सोऽन्यामारूढः पञ्चयोजनीम् ।
पद्मरागमयं द्वारमपश्यदपरं महत् ।। 8.7.१८०
अनवाप्तप्रवेशश्च तत्रापि स पिनाकिनम् ।
देवं नामसहस्रेण तुष्टावानन्यमानसः ।। १८१
ततः कुमारपुत्रेण स्वयं द्वारं विवृत्य तत् ।
उक्तात्मना विशाखाख्येनान्तः प्रावेश्यतात्र सः ।। १८२
प्रविष्टश्च ददर्शात्र स्कन्दं ज्वालानलद्युतिम् ।
युक्तं शाखविशाखाद्यैः सदृशैः पञ्चभिः सुतैः ।। १८३
स जातमात्रकप्रह्वैर्दुष्टग्रहशिशुग्रहैः ।
वृतं तं कोटिसंख्याकैर्गणेशैश्चरणानतैः ।। १८४
तेनापि परितुष्टेन पृष्ट्वा कारणमागमे ।
तस्मारोहणमार्गोऽत्र व्यादिष्टः शरजन्मना ।। १८५
एवं क्रमेण चान्यानि रत्नद्वाराणि पञ्च सः ।
सभैरवमहाकालवीरभद्रेण नन्दिना ।। १८६
भृङ्गिणा चानुगैः साकं निरुद्धानि यथाक्रमम् ।
अतीत्य प्राप पृष्ठेऽद्रेः स्फाटिकं द्वारमुत्तमम् ।। १८७
ततः स्तुवन्देवदेवं रुद्रेष्वेकेन सादरम् ।
प्रवेशितस्तदद्राक्षीच्छंभोः स्वर्गाधिकं पदम् ।। १८८
दिव्यगन्धवहद्वातं सदापुष्पफलद्रुमम् ।
गन्धर्वारब्धसंगीतमप्सरोनृत्तसोत्सवम् ।। १८९
तत्रैकदेशे स्फटिकमयसिंहासने स्थितम् ।
त्रिलोचनं शूलपाणिं स्वच्छस्फटिकसंनिभम् ।। 8.7.१९०
बद्धपिङ्गजटाजूटं चारुचन्द्रार्धशेखरम् ।
पार्श्वस्थया गिरिजया भगवत्योपसेवितम् ।। १९१
सूर्यप्रभः स सानन्दः पश्यति स्म महेश्वरम् ।
उपेत्य चापतत्तस्य सदेवीकस्य पादयोः ।। १९२
ततः पृष्ठे करं दत्त्वा तमुत्थाप्योपवेश्य च ।
किमर्थमागतोऽसीति पप्रच्छ भगवान्हरः ।। १९३
प्रत्यासन्नोऽभिषेको मे संनिधानं तदर्थये ।
प्रभोस्तत्रेति तं सूर्यप्रभः प्रत्यब्रवीच्च सः ।। १९४
ततः शंभुरुवाचैनमियान्क्लिष्टोऽसि तर्हि किम् ।
संनिधानाय किं पुत्र तत एवास्मि न स्मृतः ।। १९५
तदस्तु संनिधास्येऽहमित्युक्त्वा भक्तवत्सलः ।
सोऽन्तिकस्थितमाहूय गणमेकं समादिशत् ।। १९६
गच्छैतमभिषेकार्थमृषभं पर्वतं नय ।
महाभिषेकस्थानं हि तदेषां चक्रवर्तिनाम् ।। १९७
इत्यादिष्टो भगवता स तं सूर्यप्रभं गणः ।
प्रदक्षिणीकृतेशानमुत्सङ्गे प्रणतोऽग्रहीत् ।। १९८
नीत्वा संस्थापयामास तस्मिन्नृषभपर्वते ।
स्वसिद्ध्या तत्क्षणेनैव ययौ चादर्शनं ततः ।। १९९
सूर्यप्रभस्य चात्रस्थस्याययुः स्ववयस्यकाः ।
कामचूडामणिमुखा भार्या विद्याधराधिपाः ।। 8.7.२००
सेन्द्राश्च देवा असुराः समयाद्या महर्षयः ।
श्रुतशर्मा सुमेरुश्च स सुवासकुमारकः ।। २०१
सूर्यप्रभश्च सर्वांस्तान्यथोचितममानयत् ।
उक्तरुद्रादिवृत्तान्तमभ्यनन्दंश्च तेऽपि तम् ।। २०२
अथ विविधौषधिसहितं नदीनदाम्भोधितीर्थसंभूतम् ।
मणिकनकमयैः कुम्भैः स्वयमानिन्युर्जलं प्रभासाद्याः ।। २०३
तावद्गौरीसहितो भगवानत्राययौ पुरारातिः ।
देवासुरविद्याधरनृपतिमहर्षिप्रणम्यमानाङ्घ्रिः ।। २०४
सर्वेषु तेषु सुरदानवखेचरेषु पुण्याहघोषमुखरेष्वखिलैर्जलैस्ते ।
सूर्यप्रभं तमृषयो द्युचराधिराज्ये सिंहासने समुपवेशितमभ्यषिञ्चन् ।। २०५
बबन्ध पट्टं मुकुटं च तस्य स प्रहृष्य विज्ञानमयो मयासुरः ।
ननाद तूर्यैः सह देवदुन्दुभिर्वराप्सरोनृत्तपुरःसरो दिवि ।। २०६
तां च महर्षिसमूहः स कामचूडामणिं समभिषिच्य ।
सूर्यप्रभस्य विदधे तस्य समुचितां महादेवीम् ।। २०७
ततो गतेषु त्रिदशासुरेषु सूर्यप्रभो बन्धुसुहृद्वयस्यैः ।
सहात्र विद्याधरचक्रवर्ती महाभिषेकोत्सवमाततान ।। २०८
दिनैश्च वेद्यर्धकमुत्तरं तद्दत्त्वा हरोक्तं श्रुतशर्मणे सः ।
अन्याः प्रियाः प्राप्य समं वयस्यैर्भेजे चिरं खेचरराजलक्ष्मीम् ।। २०९
एवं हरप्रसादप्रभावतः प्रापि मानुषेणापि ।
सूर्यप्रभेण पूर्वं विद्याधरचक्रवर्तित्वम् ।। 8.7.२१०
इति विद्याधरधुर्यो व्याख्याय कथां स वत्सराजाग्रे ।
वज्रप्रभः प्रणम्य च नरवाहनदत्तमुद्ययौ गगनम् ।। २११
तस्मिन्गते च नरवाहनदत्तदेवो देव्या स्वया मदनमञ्चुकया समेतः ।
वत्सेश्वरस्य पितुरास्त गृहे स वीरो विद्याधरेन्द्रपदलाभमुदीक्षमाणः ।। २१२
इति महाकविश्रीसोमदेवभट्टविरचिते कथासरित्सागरे सूर्यप्रभलम्बके सप्तमस्तरङ्गः ।
समाप्तश्चायं सूर्यप्रभलम्बकोऽष्टमः ।">
  <meta property="og:locale" content="en_us">
  <meta property="og:type" content="article">
    <meta property="article:section" content="laxyam">

  <meta itemprop="name" content="००७">
  <meta itemprop="description" content="सप्तमस्तरङ्गः ।
ततः सूर्यप्रभः प्रातरुत्थाय सचिवैः सह ।
दानवादिबलैः सर्वैर्युतो युद्धभुवं ययौ ।। १
आययौ श्रुतशर्मा च विद्याधरबलैर्वृतः ।
आजग्मुश्च पुनर्द्रष्टुं सर्वे देवासुरादयः ।। २
सैन्ये द्वे अपि ते व्यूहावर्धचन्द्रौ च चक्रतुः ।
प्रावर्तत ततो युद्धं बलयोरुभयोस्तयोः ।। ३
सशब्दमभिधावन्तो निकृन्तन्तः परस्परम् ।
पत्त्रारूढाः प्रजविनो युद्ध्यन्ते स्म शरा अपि ।। ४
कोषाननाग्रनिर्याताः सुदीर्घाः पीतशोणिताः ।
लीलाः खड्गलता रेजु कृतान्तरसना इव ।। ५
शरोत्फुल्लमुखाम्भोजसंपतच्चक्रसंहति ।
राजहंसक्षयायासीत्तदाहवमहासरः ।। ६
उत्फलद्भिः पतद्भिश्च निर्लूनैः शूरमूर्धभिः ।
कृतान्तकन्दुकक्रीडासंनिभा समिदाबभौ ।। ७
क्षतजासेकनिर्धूतधूलिध्वान्ते रणाजिरे ।
महारथानामभवन्द्वन्द्वयुद्धान्यमर्षिणाम् ।। ८
आसीत्सूर्यप्रभस्यात्र सङ्ग्रामः श्रुतशर्मणा ।
दामोदरेण च समं प्रभासस्याहवोऽभवत् ।। ९
महोत्पात्तेन साकं च सिद्धार्थो युयुधे तदा ।
प्रहस्तो ब्रह्मगुप्तेन संगमेन च वीतभीः ।। 8.7.१०
प्रज्ञाढ्यश्चन्द्रगुप्तेनाप्यक्रमेण प्रियंकरः ।
युयुधे सर्वदमनः सहैवातिबलेन च ।। ११
धुरंधरेण युयुधे स कुञ्जरकुमारकः ।
अन्ये महारथाश्चान्यैरयुध्यन्त पृथक्पृथक् ।। १२
तत्र पूर्वं महोत्पातः प्रतिहत्य शरैः शरान् ।
सिद्धार्थस्य धनुश्छित्त्वा जघानाश्वान्ससारथीन् ।। १३
विरथः सोऽपि सिद्धार्थो धावित्वा तस्य तं क्रुधा ।
अयोदण्डेन महता साश्वं रथमचूर्णयत् ।। १४
ततस्तं पादचारी स सिद्धार्थः पादचारिणम् ।
बाहुयुद्धेन धरणौ महोत्पातमपातयत् ।। १५
यावच्चेच्छति निष्पेष्टुं स तं तावत्स खेचरः ।
भगेन रक्षितः पित्रा प्रोत्थाय प्रययौ रणात् ।। १६
प्रहस्तब्रह्मगुप्तौ चाप्यन्योन्यं विरथीकृतौ ।
करणैः खड्गयुद्धेन युध्येते स्म पृथग्विधैः ।। १७
प्रहस्तश्चासिनिर्लूनचर्माणं करणक्रमात् ।
युक्त्या तं पातयामास ब्रह्मगुप्तं भुवस्तले ।। १८
पतितस्य शिरस्तस्य स यावच्छेत्तुमिच्छति ।
तावन्निवारितो दूरात्पित्रास्य ब्रह्मणा स्वयम् ।। १९
सुतान्रक्षितुमायाता यूयं न प्रेक्षितुं रणम् ।
इत्युक्त्वा दानवा सर्वे देवान्विजहसुस्तदा ।। 8.7.२०
तावद्वीतभयश्छिन्नधन्वानं हतसारथिम् ।
जघान हृदये विद्ध्वा प्रद्युम्नास्त्रेण संक्रमम् ।। २१
प्रज्ञाढ्यश्चन्द्रगुप्तं च पदातिं रथयोः क्षयात् ।
पदातिः खड्गयुद्धेन न्यवधीत्कृत्तमस्तकम् ।। २२
ततः पुत्रवधक्रुद्धः स्वयमागत्य चन्द्रमाः ।
प्रज्ञाड्यं योधयामास युद्धं चासीत्तयोः समम् ।। २३
प्रियंकरश्च विरथो विरथं रथनाशतः ।
एकखङ्गप्रहारेण करोति स्माक्रमं द्विधा ।। २४
छिन्ने धनुषि निक्षिप्तेनाङ्कुशेन हृदि क्षतम् ।
हतवान्सर्वदमनो हेलयातिबलं रणे ।। २५
ततो धुरंधरं तं च स कुञ्जरकुमारकः ।
अस्त्रप्रत्यस्त्रयुद्धेन चकार विरथं मुहुः ।। २६
मुहुर्विक्रमशक्तिश्च तस्मै रथमढौकयत् ।
ररक्ष संकटे तं चाप्यस्त्रैरस्त्राणि वारयन् ।। २७
न कुञ्जरकुमारोऽथ धावित्वा महतीं शिलाम् ।
क्रुद्धो विक्रमशक्तेर्द्राक्चिक्षेप स्यन्दनोपरि ।। २८
गते विक्रमशक्तौ च चूर्णितस्यन्दने ततः ।
तयैव शिलया तं स धुरंधरमचूर्णयत् ।। २९
सूर्यप्रभः प्रयुद्धोऽपि सहात्र श्रुतशर्मणा ।
विरोचनवधक्रोधाज्जघानैकेषुणा दमम् ।। 8.7.३०
तत्कोधादश्विनौ देवौ युद्धायापतितौ शरैः ।
सुनीथः प्रतिजग्राह तेषां युद्धमभून्महत् ।। ३१
स्थिरबुद्धिश्च सङ्ग्रामे शक्त्या हत्वा पराक्रमम्
वसुभिस्तद्वधक्रुद्धैः सहाष्टाभिरयुध्यत ।। ३२
विरथीकृतभासं च प्रभासो वीक्ष्य मर्दनम् ।
दामोदररणासक्तोऽप्येकेनेवेषुणावधीत् ।। ३३
प्रकम्पनोऽस्त्रयुद्धेन हत्वा तेजःप्रभं युधि ।
युयुधे तद्वधक्रुद्धेनाग्निना सह दानवः ।। ३४
धूमकेतोश्च समरे यमदंष्ट्रं निजघ्नुषः ।
कुपितेन यमेनाभूत्सह युद्धं सुदारुणम् ।। ३५
चूर्णयित्वा स शिलया सिंहदंष्ट्रः सुरोषणम् ।
समं निर्ऋतिना युद्धे तद्वधामर्षशालिना ।। ३६
कालचक्रोऽपि चक्रेण चक्रे वायुबलं द्विधा ।
अयुध्यत च तत्कोपाद्ज्ज्वलता वायुना सह ।। ३७
रूपैर्नागाद्रिवृक्षाणां महामायो विमोहदम् ।
कुबेरदत्तं हतवांस्तार्क्ष्यवज्राग्निरूपधृत् ।। ३८
ततः क्रुद्धः कुबेरोऽत्र तेन साकमयुध्यत ।
एवमन्येऽप्ययुध्यन्त सुराः स्वांशवधक्रुधा ।। ३९
निजघ्निरेऽत्र चान्येऽपि ते ते विद्याधराधिपाः ।
उत्पतद्भिः प्रतिपदं तैस्तैर्मनुजदानवैः ।। 8.7.४०
तावच्चात्र प्रभासस्य सह दामोदरेण तत् ।
परस्परास्त्रप्रत्यस्त्र भीमं युद्धमवर्तत ।। ४१
अथ दामोदरश्छिन्नधन्वा निहतसारथिः ।
आत्तान्यचापः संगृह्य स्वयं रश्मीनयुध्यत ।। ४२
साधुवादप्रदं चास्य पप्रच्छेन्द्रोऽम्बुजासनम् ।
हीयमानं प्रति कथं तुष्टोऽसि भगवन्निति ।। ४३
ततो ब्रह्मा जगादैनं कथं नैतस्य तुष्यते ।
इयच्चिरं प्रभासेन सह योऽनेन युध्यते ।। ४४
दामोदर हरेरंशं विना कुर्यादिदं हि कः ।
एकस्य हि प्रभासस्य सर्वेऽप्यल्पाः सुरा रणे ।। ४५
नमुचिर्नाम यो ह्यासीदसुरः सुरमर्दनः ।
प्रबलाख्यस्ततो जज्ञे सर्वरत्नमयश्च यः ।। ४६
सैष प्रभासो जातोऽद्य पुत्रो भासस्य दुर्जयः ।
भासोऽपि पूर्वमभवत्कालनेमिर्महासुरः ।। ४७
भूयो हिरण्यकशिपुस्ततो भूत्वा कपिञ्जलः ।
सुमुण्डीकोऽसुरो योऽभूत्सोऽयं सूर्यप्रभोऽद्य च ।। ४८
हिरण्याक्षश्च योऽभूत्प्राक्स सुनीथासुरोऽप्ययम् ।
प्रहस्ताद्याश्च येऽप्येते ते सर्वे दैत्यदानवाः ।। ४९
ये युष्माभिर्हतास्तेऽमी पुनर्जाता यतोऽसुराः ।
मयादयोऽत एवामी पक्षमेषामुपाश्रिताः ।। 8.7.५०
सूर्यप्रभादिभिः स्विष्टरुद्रयज्ञप्रभावतः ।
विस्रस्तबन्धनः पश्य बलिर्द्रष्टुमिहागतः ।। ५१
स्वं सत्यवचनं रक्षन्पातालेष्वेष तिष्ठति ।
त्वद्राज्यकालपर्यन्तं ततश्चेन्द्रो भविष्यति ।। ५२
एते परिगृहीताश्च सांप्रतं त्रिपुरारिणा ।
तन्नायं जयकालो वः संधिं कुरुत किं ग्रहैः ।। ५३
इति यावत्सुरपतिं ब्रवीति कमलासनः ।
तावत्प्रभासः प्रामुञ्चदस्त्रं पाशुपतं महत् ।। ५४
तद्दृष्ट्वा सर्वसंहारि रौद्रमस्त्रं विजृम्भितम् ।
प्रमुक्तं हरिणा चक्रं सुतस्नेहात्सुदर्शनम् ।। ५५
ततः सरूपयोरासीद्युद्धं दिव्यास्त्रयोस्तयोः ।
अकाण्डविश्वसंहारसंभ्रान्तभुवनत्रयम् ।। ५६
अस्त्रं स्वं संहरैतत्त्वं यावत्त्वं संहराम्यहम् ।
इत्युक्तो हरिणा सोऽथ प्रभासः प्रत्युवाच तम् ।। ५७
मुक्तमस्त्रं वृथा न स्यात्तत्प्रयातु पराङ्मुखः ।
दामोदरो रणं हित्वा ततोऽस्त्रं संहराम्यहम् ।। ५८
इत्युक्ते तेन भगवानवादीत्तर्हि मानय ।
चक्रं त्वमपि मे मा भूद्वैफल्यमुभयोरपि ।। ५९
एतच्छौरेर्वचः श्रुत्वा प्रभासः प्राह कालवित् ।
एवमस्तु रथं हन्तु मम चक्रमिदं तव ।। 8.7.६०
तथेति हरिणा दामोदरे व्यावर्तिते रणात् ।
प्रभासः संजहारास्त्रं चक्रं चास्यापतद्रथे ।। ६१
आरुह्यान्यं रथं सोऽथ ययौ सूर्यप्रभान्तिकम् ।
दामोदरोऽपि स प्रायाच्छ्रुतशर्मान्तिकं ततः ।। ६२
तावच्च वासवांशत्वदृप्तस्य क्षुतशर्मणः ।
सूर्यप्रभस्य च द्वन्द्वयुद्धं काष्ठां परामगात् ।। ६३
श्रुतशर्मा प्रयुङ्के स्म यद्यदस्त्रं प्रयत्नतः ।
प्रत्यस्त्रैः प्रतिहन्ति स्म तत्तत्सूर्यप्रभः क्षणात् ।। ६४
माया या या च तेनात्र प्रयुक्ता श्रुतशर्मणा ।
सूर्यप्रभेण सा सास्य निहता प्रतिमायया ।। ६५
ततो ब्रह्मास्त्रममुचच्छ्रुतशर्मातिकोपतः ।
सूर्यप्रभोऽपि प्रामुञ्चदस्त्रं पाशुपतं कृती ।। ६६
तेन रौद्रमहास्त्रेण ब्रह्मास्त्रं प्रतिहत्य तत् ।
यावत्स दुष्प्रधर्मेण श्रुतशर्माभिभूयते ।। ६७
तावदिन्द्रप्रभृतिभिर्लोकपालैः समन्ततः ।
वज्रादीनि प्रयुक्तानि परमास्त्राण्यमर्षिभिः ।। ६८
तत्तु पाशुपतं तानि जित्वा सर्वायुधान्यपि ।
जज्वाल सुतरामस्त्रं श्रुतशर्मजिघांसया ।। ६९
ततः सूर्यप्रभः स्तुत्वा महास्त्रं तद्व्यजिज्ञपत् ।
मा वधीः श्रुतशर्माणं बद्ध्वा त्वं तं समर्पय ।। 8.7.७०
ततः प्रसह्य निःशेषैः संनद्धमभवत्सुरैः ।
तज्जिगीषावशाच्चान्यैः प्रेक्षकैरसुरैरपि ।। ७१
तत्क्षणं वीरभद्राख्यः शंभुना प्रेरितो गणः ।
आगत्यैव तदादेशमिन्द्रादिभ्योऽब्रवीदिदम् ।। ७२
यूयं प्रेक्षितुमायातास्तद्योद्धुं वः क्रमोऽत्र कः ।
मर्यादालङ्घनाच्चान्यदपि स्यादसमञ्जसम् ।। ७३
एतच्छ्रुत्वाब्रुवन्देवा हन्यन्ते च हताश्च नः ।
सर्वेषामत्र तनयास्तन्न युध्यामहे कथम् ।। ७४
दुस्त्यजो हि सुतस्नेहस्तदवश्यं प्रतिक्रिया ।
तन्निहन्तृषु कर्तव्या यथाशक्त्यत्र कोऽक्रमः ।। ७५
इत्युक्तवत्सु देवेषु वीरभद्रे ततो गते ।
सुराणामसुराणां च प्रावर्तत महारणः ।। ७६
सुनीथः सममश्विभ्यां प्रज्ञाढ्यश्च सहेन्दुना ।
स्थिरबुद्धिश्च वसुभिः कालचक्रश्च वायुना ।। ७७
प्रकम्पनोऽग्निना सिंहदंष्ट्रो निर्ऋतिना तथा ।
वरुणेन प्रथमनो धूमकेतुर्यमेन च ।। ७८
महामायः स च तदा धनाधिपतिना सह ।
अयुध्यतास्त्रप्रत्यस्त्रैरन्योन्यैश्च समं सुरैः ।। ७९
पर्यन्ते परमास्त्रं च यो यो यद्यत्सुरोऽक्षिपत् ।
तस्य तस्य हरस्तत्तद्धुंकारेण व्यनाशयत् ।। 8.7.८०
धनदस्तूद्यतगदः साम्ना शर्वेण वारितः ।
भग्नास्त्राश्च सुरास्ते ते परित्यज्याहवं ययुः ।। ८१
ततः सूर्यप्रभं शक्रः स्वयं क्रोधादयोधयत् ।
शरौघममुचत्तस्मिंस्तानि तान्यायुधानि च ।। ८२
सूर्यप्रभश्च निर्धूय तदस्त्राण्यवहेलया ।
आकर्णाकृष्टनाराचशतेनेन्द्रमताडयत् ।। ८३
ततः क्रुद्धः स कुलिशं जग्राह च सुराधिपः ।
हुंकारं चाकरोदुद्रः कुलिशं च ननाश तत् ।। ८४
ततः पराङ्मुखे याते शक्रे नारायणः स्वयम् ।
प्रभासं योधयामास क्रोधात्कोटीमुखैः शरैः ।। ८५
अस्त्राण्यन्यानि चाप्यस्त्रैर्निष्कम्पो युयुधे समम् ।
हताश्वो विरथीभूतोऽप्यारुह्यान्यं रथं च सः ।। ८६
तेन दैत्यारिणा सार्धं निर्विशेषमयुध्यत ।
ततः प्रकुपितो देवो ज्वलच्चक्रं मुमोच सः ।। ८७
प्रभासोऽप्यभिमन्त्र्यैव दिव्यं खड्गं प्रमुक्तवान् ।
तयोरायुधयोर्युध्यमानयोर्वीक्ष्य चक्रतः ।। ८८
हीयमानं शनैः खड्गं हुंकारं कृतवान्हरः ।
तेन ते खड्गचक्रे द्वे अन्तर्धानमुपेयतुः ।। ८९
ततो ननन्दुरसुरा विषीदन्ति स्म चामराः ।
सूर्यप्रभे लब्धजये बद्धे च श्रुतशर्मणि ।। 8.7.९०
संस्तुत्याराधयामासुरथ देवा वृषध्वजम् ।
ततस्तुष्टः सुरानेवमादिदेशाम्बिकापतिः ।। ९१
सूर्यप्रभ प्रतिज्ञातं वर्जयित्वार्थ्यतां वरः ।
देव यत्ते प्रतिज्ञातं कः शक्तः कर्तुमन्यथा ।। ९२
किं त्वस्माभिः प्रतिज्ञातं यदस्य श्रुतशर्मणः ।
सत्यं तदप्यस्तु विभो मा भूद्वंशक्षयश्च नः ।। ९३
इत्युक्त्वा विरतान्देवान्भगवानेवमादिशत् ।
संधौ कृते भवत्येतत्संधिश्चैवमिहास्तु वः ।। ९४
सूर्यप्रभं प्रणमतु श्रुतशर्मा सहानुगः ।
ततस्तथा वदिष्यामो यथोभयहितं भवेत् ।। ९५
इतीश्वरवचो देवाः प्रतिपद्य तथेति च ।
सूर्यप्रभस्य विदधुः श्रुतशर्माणमानतम् ।। ९६
ततस्तयोर्मिथस्त्यक्तवैरयोः कण्ठलग्नयोः ।
संधिं देवासुराश्चक्रुः शान्तवैराः परस्परम् ।। ९७
अथ शृण्वत्सु निखिलेष्वसुरेषु सुरेषु च ।
उवाच भगवाञ्शंभुः सूर्यप्रभमिदं वचः ।। ९८
कुरु दक्षिणवेद्यर्धे चक्रवर्तित्वमात्मनः ।
उत्तरस्मिंस्तु वेद्यर्धे देहि तच्छ्रुतशर्मणे ।। ९९
प्राप्तव्यमचिरात्पुत्र त्वया हीतश्चतुर्गुणम् ।
साम्राज्यं किंनरादीनामशेषाणां द्युचारिणाम् ।। 8.7.१००
तस्मिन्प्राप्ते च दद्यास्त्वं वेद्यर्धमपि दक्षिणम् ।
तत्कुञ्जरकुमाराय सविशेषपदे स्थितः ।। १०१
ये चात्र निहता वीराः समित्युभयपक्षयोः ।
उत्तिष्ठन्त्यक्षतैरङ्गैर्जीवन्तः सर्व एव ते ।। १०२
इत्युक्त्वान्तर्दधे शंभुः सर्वे चोत्तस्थुरक्षताः ।
सुप्तप्रबुद्धा इव ते येऽत्राभूवन्रणे हताः ।। १०३
अथ सूर्यप्रभो मूर्ध्नि धृतशांभवशासनः ।
गत्वा विविक्तं विस्तीर्णं भूमिभागमरिंदमः ।। १०४
उपविष्टो महास्थाने श्रुतशर्माणमागतम् ।
निजसिंहासनार्धे तमुपावेशितवान्स्वयम् ।। १०५
तद्वयस्याः प्रभासाद्या वयस्याः श्रुतशर्मणः ।
दामोदराद्याश्च तयोः पार्श्वयोः समुपाविशन् ।। १०६
उपाविशत्सुनीथश्च मयश्चान्ये च दानवाः ।
आसनेषु यथार्हेषु तथा विद्याधरेश्वराः ।। १०७
ततस्तत्राययुः सप्तपातालपतयोऽखिलाः ।
प्रह्लादप्रमुखा दैत्यदानवेन्द्राः प्रहर्षतः ।। १०८
शक्रश्च लोकपालादियुतो गुरुपुरःसरः ।
विद्याधरः सुमेरुश्च स सुवासकुमारकः ।। १०९
दनुप्रभृतयः सर्वाश्चाययुः कश्यपाङ्गनाः ।
भूतासनविमानेन भार्याः सूर्यप्रभस्य च ।। 8.7.११०
सर्वेष्वेषु कृतान्योन्यप्रीत्याचारोपवेशिषु ।
सिद्धिर्नाम सखी दन्वास्तद्वाक्येनैवमभ्यधात् ।। १११
भो भोः सुरासुरा देवी दनुर्युष्मान्ब्रवीत्यसौ ।
अस्मिन्प्रीतिसमाजे यत्सौमनस्यं सुखं च नः ।। ११२
तद्ब्रूत यदि युष्माभिरनुभूतं कदाचन ।
तदन्योन्यं न कर्तव्यो विरोधो दुःखदारुणः ।। ११३
हिरण्याक्षादिभिर्ज्येष्ठैर्द्युराज्याय कृतः स यैः ।
ते गताः शक्र एवाद्य ज्येष्ठस्तत्का विरोधिता ।। ११४
निर्वैरसुखितास्तस्माद्वर्तध्वमितरेतरम् ।
अस्माकं येन संतोषः शिवं च जगतां भवेत् ।। ११५
इति सिद्धिमुखाच्छ्रुत्वा भगवत्या दनोर्वचः ।
शक्रेण वीक्षितमुखो बृहस्पतिरुवाच ताम् ।। ११६
नानुबन्धोऽस्ति देवानामसुरान्प्रति कश्चन ।
विकुर्वते न यद्येते मिथ्या देवानिमान्प्रति ।। ११७
इत्युक्ते देवगुरुणा दानवेन्द्रो मयोऽब्रवीत् ।
स्याद्विकारोऽसुराणां चेत्तद्दद्यान्नमुचिः कथम् ।। ११८
उच्चैःश्रवसमिन्द्राय मृतसंजीवनं हयम् ।
प्रबलश्च शरीरं स्वं सुरेभ्यः कथमर्पयेत् ।। ११९
त्रैलोक्यं हरये दत्त्वा विशेत्कारां कथं बलिः ।
अयोदेहः कथं देहं दद्याद्वा विश्वकर्मणे ।। 8.7.१२०
अधिकं वा कियद्वच्मि नित्यसंभाविनोऽसुराः ।
छद्मना चेन्न बाध्यन्ते तदेषां नास्ति विक्रिया ।। १२१
एवं मयासुरेणोक्ते सिद्ध्यावोचि तथा यथा ।
प्रीतिं देवासुराश्चकुर्मिथः कण्ठग्रहोत्तरम् ।। १२२
तावद्भवान्या प्रहिता प्रतीहारी जयाभिधा ।
अत्रागात्पूजिता सर्वैः सुमेरुमवदच्च सा ।। १२३
देव्याहं प्रेषिता त्वां प्रत्यादिष्टं च तया तव ।
अस्ति ते कन्यका नाम्ना कामचूडामणिः सुता ।। १२४
सूर्यप्रभाय तां देहि शीघ्रं भक्ता हि सा मम ।
इत्युक्तो जयया प्रह्वः सुमेरुः प्रत्युवाच ताम् ।। १२५
यदादिशति देवी मां परमोऽनुग्रहो ह्ययम् ।
दैवेनाप्ययमेवार्थः प्रागादिष्टो ममाभवत् ।। १२६
एवं सुमेरुणा प्रोक्ता प्राह सूर्यप्रभं जया ।
त्वयैषा सर्वभार्याणां कर्तव्योपरिवर्तिनी ।। १२७
सर्वाभ्योऽभिमतान्याभ्यस्तवाप्येषा भविष्यति ।
इत्यादिष्टं तवाप्यद्य देव्या गौर्या प्रसन्नया ।। १२८
इत्युक्त्वान्तर्दधे सूर्यप्रभेणाभ्यर्चिता जया ।
अत्रैवाह्नि सुमेरुश्च लग्नं निश्चितवान्द्रुतम् ।। १२९
वेदीमकारयत्सोऽत्र सद्रत्नस्तम्भकुट्टिमाम् ।
युक्तां तद्रश्मिजालेन पिहितेनेव वह्निना ।। 8.7.१३०
आनाययामास च तां कामचूडामणिं सुताम् ।
निपीयमानलावण्यां लोलैर्देवासुरेक्षणैः ।। १३१
उमा हिमवतो जाता जाता चेयं सुमेरुतः ।
इतीव तत्समानेन सौन्दर्येण समाश्रिताम् ।। १३२
ततो वेदीं समारोप्य कृतकौतुकशोभिताम् ।
प्रसाधिता सुमेरुस्तां ददौ सूर्यप्रभाय सः ।। १३३
सूर्यप्रभश्च जग्राह कामचूडामणेस्तदा ।
दनुप्रभृतिभिर्बद्धकङ्कणं पाणिपङ्कजम् ।। १३४
ददौ लाजविसर्गे च प्रथमे तत्क्षणागता ।
जया भवानीप्रहिता दिव्यां मालामनश्वरीम् ।। १३५
सुमेरुश्चाप्यनर्घाणि रत्नानि प्रददौ तदा ।
ऐरावणात्समुत्पन्नं दिव्यं च वरवारणम् ।। १३६
द्वितीये लाजमोक्षे च जया रत्नावलीमदात् ।
यया कण्ठस्थया मृत्युः क्षुत्तृष्णा च न बाधते ।। १३७
सुमेरुश्च ददाति स्म द्विगुणं रत्नसंचयम् ।
उच्चैःश्रवःप्रसूतं च हयरत्नमनुत्तमम् ।। १३८
लाजमोक्षे तृतीये च ददावेकावलीं जया ।
यौवनं क्षीयते नैव यया कण्ठावलग्नया ।। १३९
सुमेरुस्त्रिगुणं राशिं रत्नानां प्रवितीर्य च ।
दत्तवान्गुलिकां दिव्यां सर्वसिद्ध्युपयोगिनीम् ।। 8.7.१४०
ततो विवाहे निर्वृत्ते सुमेरुः ससुरासुरान् ।
विद्याधरान्देवमातः सर्वानेवं व्यजिज्ञपत् ।। १४१
भोक्तव्यमद्य युष्माभिः सर्वैरेव गृहे मम ।
अनुग्रहश्च कर्तव्यो बद्धो मूर्ध्नि मयाञ्जलिः ।। १४२
एवमभ्यर्थनां तस्य सुमेरोः सर्व एव ते ।
यावन्नेच्छन्ति तावच्च नन्दी तत्रागतोऽभवत् ।। १४३
स तानवादीत्प्रणतानादिष्टं वस्त्रिशूलिना ।
गृहे सुमेरोर्भोक्तव्यमेष ह्यस्मरपरिग्रहः ।। १४४
एतदन्नेषु भुक्तेषु तृप्तिः स्याच्छाश्वती च वः ।
इति नन्दिमुखाच्छ्रुत्वा सर्वे सत्प्रतिपेदिरे ।। १४५
ततोऽत्राजग्मुरमिताः शंकरप्रहिता गणाः ।
विनायकमहाकालवीरभद्राद्यधिष्ठिताः ।। १४६
ते च भोजनसज्जां तां वेदिं कृत्वा यथाक्रमम् ।
तानुपावेशयन्देवद्युचरासुरमानुषान् ।। १४७
उपाहरन्त तेभ्यश्च विद्याक्लृप्तान्सुमेरुणा ।
आहाराञ्शंकरादिष्टकामधेनूद्भवांस्तथा ।। १४८
एकैकस्य यथार्हं च तस्थुरिच्छाविधायिनः ।
वीरभद्रमहाकालभृङ्गिप्रभृतयः सुराः ।। १४९
पदे पदे च संतोषमिलद्दयुचरचारणम् ।
तदा संगीतकमभूद्दिव्यस्त्रीनृत्यसुन्दरम् ।। 8.7.१५०
आहारान्ते च सर्वेषां तेषां नन्दीश्वरादयः ।
ददुर्दिव्यानि माल्यानि वस्त्राण्याभरणानि च ।। १५१
एवं संमान्य देवादीन्नन्दिप्रभृतयोऽखिलाः ।
गणेश्वरा गणैः सर्वैः सह जग्मुर्यथागतम् ।। १५२
ततो देवासुराः सर्वे ताश्च तन्मातरो ययुः ।
श्रुतशर्मादयस्ते चाप्यामन्त्र्य स्वं स्वमास्पदम् ।। १५३
सूर्यप्रभः सभार्यश्च सवयस्यवधूयुतः ।
विमानेन ययावाद्यं तत्सुमेरुतपोवनम् ।। १५४
प्रेषयामास हर्षं च स्ववयस्यं महीभृताम् ।
रत्नप्रभस्य च भ्रातुराख्यातुमुदयं निजम् ।। १५५
दिनान्ते च स सद्रत्नपर्यङ्कं साधुनिर्मितम् ।
कामचूडामणेर्वध्वा वासवेश्म विवेश तत् ।। १५६
तत्रैतां च घनाश्लेषदशनच्छदखण्डनैः ।
त्याजयित्वा शनैर्लज्जां नवोढासुलभां क्रमात् ।। १५७
अनिर्वाच्यं नवं मुग्धविदग्धमधुरं रतम् ।
अनास्वादितमन्याभ्यः सिषेवे स तया सह ।। १५८
इदानीं बहिरन्यासां निवेशो हृदयेऽस्तु मे ।
अन्तः पुनस्तवैकस्या इति तां चान्वरञ्जयत् ।। १५९
ततो रतान्तसुप्तस्य प्रियाश्लेषसुखावहा ।
शनैः समाप्तिमगमन्निशा निद्रा च तस्य सा ।। 8.7.१६०
प्रभाते च स उत्थाय गत्वा सूर्यप्रभस्ततः ।
आद्यास्ता रञ्जयामास निजभार्याः सह स्थिताः ।। १६१
तास्तं नववधूरक्तं यावत्परिहसन्ति च ।
सनर्मवक्रमधुरस्निग्धमुग्धैर्वचःक्रमैः ।। १६२
द्वाःस्थेनावेदितस्तावदागत्य प्रणिपत्य च ।
विद्याधरः सुषेणाख्यः कृतिनं तं व्यजिज्ञपत् ।। १६३
देव त्रिकूटनाथाद्यैः सर्वैर्विद्याधरेश्वरैः ।
प्रेषितोऽहमिहैवं च देवं विज्ञापयन्ति ते ।। १६४
ऋषभाद्रौ तृतीयेऽह्नि ह्यभिषेकः शुभस्तव ।
संवाद्यतां तत्सर्वेषामुद्यमोऽत्र विधीयताम् ।। १६५
तच्छ्रुत्वा प्रत्यवोचत्तं दूतं सूर्यप्रभस्तदा ।
गच्छ त्रिकूटाधिपतिप्रभृतीन्ब्रूहि मद्गिरा ।। १६६
भवन्त एव कुर्वन्तु समारम्भं वदन्तु च ।
आत्मनैव परं सज्जा वयमेते स्थिताः पुनः ।। १६७
सवादनं तु सर्वेषां करिष्यामो यथायथम् ।
इत्यात्तप्रतिसंदेशः सुषेणः स ततो ययौ ।। १६८
सूर्यप्रभोऽपि चैकैकं प्रभासप्रभृतीन्सखीन् ।
देवानां याज्ञवल्क्यादिमुनीनां भूभृतां तथा ।। १६९
विद्याधरासुराणां च विससर्ज पृथक्पृथक् ।
निमन्त्रणाय सर्वेषां स्वाभिषेकमहोत्सवे ।। 8.7.१७०
स्वयं जगाम चैकाकी कैलासं पर्वतोत्तमम् ।
हरस्य चाम्बिकायाश्च निमन्त्रणकृतोद्यमः ।। १७१
आरोहंश्च तमद्राक्षीच्छुभ्रभूतिसितं गिरिम् ।
सेव्यं देवर्षिसिद्धानां द्वितीयमिव शंकरम् ।। १७२
अर्धादधिकमारुह्य दुरारोहं ततः परम् ।
स तं पश्यन्ददर्शात्र वैद्रुमं द्वारमेकतः ।। १७३
यदा प्रवेशं नैवात्र सिद्धिमानप्यवाप सः ।
तदैकाग्रेण मनसा स्तौति स्म शशिशेखरम् ।। १७४
ततस्तद्द्वारमुद्घाट्य पुमान्गजमुखोऽब्रवीत् ।
एहि प्रविश तुष्टस्ते हेरम्बो भगवानिति ।। १७५
ततः सूर्यप्रभस्तत्र प्रविश्यान्तः सविस्मयः ।
उपविष्टे महाभोगे ज्योतीरसशिलातले ।। १७६
द्वादशादित्यसंकाशमेकदंष्ट्रं गजाननम् ।
लम्बोदरं त्रिनेत्रं च ज्वलत्परशुमुद्गरम् ।। १७७
विनायकं परिवृतं नानाप्राणिमुखैर्गणैः ।
ददर्शाथ ववन्दे च पादयोः प्रणिपत्य तम् ।। १७८
सोऽपि तं विघ्नजित्प्रीतः पृष्ट्वागमनकारणम् ।
आरोहानेन मार्गेणेत्यवोचत्स्निग्धया गिरा ।। १७९
तेन सूर्यप्रभः सोऽन्यामारूढः पञ्चयोजनीम् ।
पद्मरागमयं द्वारमपश्यदपरं महत् ।। 8.7.१८०
अनवाप्तप्रवेशश्च तत्रापि स पिनाकिनम् ।
देवं नामसहस्रेण तुष्टावानन्यमानसः ।। १८१
ततः कुमारपुत्रेण स्वयं द्वारं विवृत्य तत् ।
उक्तात्मना विशाखाख्येनान्तः प्रावेश्यतात्र सः ।। १८२
प्रविष्टश्च ददर्शात्र स्कन्दं ज्वालानलद्युतिम् ।
युक्तं शाखविशाखाद्यैः सदृशैः पञ्चभिः सुतैः ।। १८३
स जातमात्रकप्रह्वैर्दुष्टग्रहशिशुग्रहैः ।
वृतं तं कोटिसंख्याकैर्गणेशैश्चरणानतैः ।। १८४
तेनापि परितुष्टेन पृष्ट्वा कारणमागमे ।
तस्मारोहणमार्गोऽत्र व्यादिष्टः शरजन्मना ।। १८५
एवं क्रमेण चान्यानि रत्नद्वाराणि पञ्च सः ।
सभैरवमहाकालवीरभद्रेण नन्दिना ।। १८६
भृङ्गिणा चानुगैः साकं निरुद्धानि यथाक्रमम् ।
अतीत्य प्राप पृष्ठेऽद्रेः स्फाटिकं द्वारमुत्तमम् ।। १८७
ततः स्तुवन्देवदेवं रुद्रेष्वेकेन सादरम् ।
प्रवेशितस्तदद्राक्षीच्छंभोः स्वर्गाधिकं पदम् ।। १८८
दिव्यगन्धवहद्वातं सदापुष्पफलद्रुमम् ।
गन्धर्वारब्धसंगीतमप्सरोनृत्तसोत्सवम् ।। १८९
तत्रैकदेशे स्फटिकमयसिंहासने स्थितम् ।
त्रिलोचनं शूलपाणिं स्वच्छस्फटिकसंनिभम् ।। 8.7.१९०
बद्धपिङ्गजटाजूटं चारुचन्द्रार्धशेखरम् ।
पार्श्वस्थया गिरिजया भगवत्योपसेवितम् ।। १९१
सूर्यप्रभः स सानन्दः पश्यति स्म महेश्वरम् ।
उपेत्य चापतत्तस्य सदेवीकस्य पादयोः ।। १९२
ततः पृष्ठे करं दत्त्वा तमुत्थाप्योपवेश्य च ।
किमर्थमागतोऽसीति पप्रच्छ भगवान्हरः ।। १९३
प्रत्यासन्नोऽभिषेको मे संनिधानं तदर्थये ।
प्रभोस्तत्रेति तं सूर्यप्रभः प्रत्यब्रवीच्च सः ।। १९४
ततः शंभुरुवाचैनमियान्क्लिष्टोऽसि तर्हि किम् ।
संनिधानाय किं पुत्र तत एवास्मि न स्मृतः ।। १९५
तदस्तु संनिधास्येऽहमित्युक्त्वा भक्तवत्सलः ।
सोऽन्तिकस्थितमाहूय गणमेकं समादिशत् ।। १९६
गच्छैतमभिषेकार्थमृषभं पर्वतं नय ।
महाभिषेकस्थानं हि तदेषां चक्रवर्तिनाम् ।। १९७
इत्यादिष्टो भगवता स तं सूर्यप्रभं गणः ।
प्रदक्षिणीकृतेशानमुत्सङ्गे प्रणतोऽग्रहीत् ।। १९८
नीत्वा संस्थापयामास तस्मिन्नृषभपर्वते ।
स्वसिद्ध्या तत्क्षणेनैव ययौ चादर्शनं ततः ।। १९९
सूर्यप्रभस्य चात्रस्थस्याययुः स्ववयस्यकाः ।
कामचूडामणिमुखा भार्या विद्याधराधिपाः ।। 8.7.२००
सेन्द्राश्च देवा असुराः समयाद्या महर्षयः ।
श्रुतशर्मा सुमेरुश्च स सुवासकुमारकः ।। २०१
सूर्यप्रभश्च सर्वांस्तान्यथोचितममानयत् ।
उक्तरुद्रादिवृत्तान्तमभ्यनन्दंश्च तेऽपि तम् ।। २०२
अथ विविधौषधिसहितं नदीनदाम्भोधितीर्थसंभूतम् ।
मणिकनकमयैः कुम्भैः स्वयमानिन्युर्जलं प्रभासाद्याः ।। २०३
तावद्गौरीसहितो भगवानत्राययौ पुरारातिः ।
देवासुरविद्याधरनृपतिमहर्षिप्रणम्यमानाङ्घ्रिः ।। २०४
सर्वेषु तेषु सुरदानवखेचरेषु पुण्याहघोषमुखरेष्वखिलैर्जलैस्ते ।
सूर्यप्रभं तमृषयो द्युचराधिराज्ये सिंहासने समुपवेशितमभ्यषिञ्चन् ।। २०५
बबन्ध पट्टं मुकुटं च तस्य स प्रहृष्य विज्ञानमयो मयासुरः ।
ननाद तूर्यैः सह देवदुन्दुभिर्वराप्सरोनृत्तपुरःसरो दिवि ।। २०६
तां च महर्षिसमूहः स कामचूडामणिं समभिषिच्य ।
सूर्यप्रभस्य विदधे तस्य समुचितां महादेवीम् ।। २०७
ततो गतेषु त्रिदशासुरेषु सूर्यप्रभो बन्धुसुहृद्वयस्यैः ।
सहात्र विद्याधरचक्रवर्ती महाभिषेकोत्सवमाततान ।। २०८
दिनैश्च वेद्यर्धकमुत्तरं तद्दत्त्वा हरोक्तं श्रुतशर्मणे सः ।
अन्याः प्रियाः प्राप्य समं वयस्यैर्भेजे चिरं खेचरराजलक्ष्मीम् ।। २०९
एवं हरप्रसादप्रभावतः प्रापि मानुषेणापि ।
सूर्यप्रभेण पूर्वं विद्याधरचक्रवर्तित्वम् ।। 8.7.२१०
इति विद्याधरधुर्यो व्याख्याय कथां स वत्सराजाग्रे ।
वज्रप्रभः प्रणम्य च नरवाहनदत्तमुद्ययौ गगनम् ।। २११
तस्मिन्गते च नरवाहनदत्तदेवो देव्या स्वया मदनमञ्चुकया समेतः ।
वत्सेश्वरस्य पितुरास्त गृहे स वीरो विद्याधरेन्द्रपदलाभमुदीक्षमाणः ।। २१२
इति महाकविश्रीसोमदेवभट्टविरचिते कथासरित्सागरे सूर्यप्रभलम्बके सप्तमस्तरङ्गः ।
समाप्तश्चायं सूर्यप्रभलम्बकोऽष्टमः ।">
  <meta itemprop="wordCount" content="2379">
  <meta name="twitter:card" content="summary">
  <meta name="twitter:title" content="००७">
  <meta name="twitter:description" content="सप्तमस्तरङ्गः ।
ततः सूर्यप्रभः प्रातरुत्थाय सचिवैः सह ।
दानवादिबलैः सर्वैर्युतो युद्धभुवं ययौ ।। १
आययौ श्रुतशर्मा च विद्याधरबलैर्वृतः ।
आजग्मुश्च पुनर्द्रष्टुं सर्वे देवासुरादयः ।। २
सैन्ये द्वे अपि ते व्यूहावर्धचन्द्रौ च चक्रतुः ।
प्रावर्तत ततो युद्धं बलयोरुभयोस्तयोः ।। ३
सशब्दमभिधावन्तो निकृन्तन्तः परस्परम् ।
पत्त्रारूढाः प्रजविनो युद्ध्यन्ते स्म शरा अपि ।। ४
कोषाननाग्रनिर्याताः सुदीर्घाः पीतशोणिताः ।
लीलाः खड्गलता रेजु कृतान्तरसना इव ।। ५
शरोत्फुल्लमुखाम्भोजसंपतच्चक्रसंहति ।
राजहंसक्षयायासीत्तदाहवमहासरः ।। ६
उत्फलद्भिः पतद्भिश्च निर्लूनैः शूरमूर्धभिः ।
कृतान्तकन्दुकक्रीडासंनिभा समिदाबभौ ।। ७
क्षतजासेकनिर्धूतधूलिध्वान्ते रणाजिरे ।
महारथानामभवन्द्वन्द्वयुद्धान्यमर्षिणाम् ।। ८
आसीत्सूर्यप्रभस्यात्र सङ्ग्रामः श्रुतशर्मणा ।
दामोदरेण च समं प्रभासस्याहवोऽभवत् ।। ९
महोत्पात्तेन साकं च सिद्धार्थो युयुधे तदा ।
प्रहस्तो ब्रह्मगुप्तेन संगमेन च वीतभीः ।। 8.7.१०
प्रज्ञाढ्यश्चन्द्रगुप्तेनाप्यक्रमेण प्रियंकरः ।
युयुधे सर्वदमनः सहैवातिबलेन च ।। ११
धुरंधरेण युयुधे स कुञ्जरकुमारकः ।
अन्ये महारथाश्चान्यैरयुध्यन्त पृथक्पृथक् ।। १२
तत्र पूर्वं महोत्पातः प्रतिहत्य शरैः शरान् ।
सिद्धार्थस्य धनुश्छित्त्वा जघानाश्वान्ससारथीन् ।। १३
विरथः सोऽपि सिद्धार्थो धावित्वा तस्य तं क्रुधा ।
अयोदण्डेन महता साश्वं रथमचूर्णयत् ।। १४
ततस्तं पादचारी स सिद्धार्थः पादचारिणम् ।
बाहुयुद्धेन धरणौ महोत्पातमपातयत् ।। १५
यावच्चेच्छति निष्पेष्टुं स तं तावत्स खेचरः ।
भगेन रक्षितः पित्रा प्रोत्थाय प्रययौ रणात् ।। १६
प्रहस्तब्रह्मगुप्तौ चाप्यन्योन्यं विरथीकृतौ ।
करणैः खड्गयुद्धेन युध्येते स्म पृथग्विधैः ।। १७
प्रहस्तश्चासिनिर्लूनचर्माणं करणक्रमात् ।
युक्त्या तं पातयामास ब्रह्मगुप्तं भुवस्तले ।। १८
पतितस्य शिरस्तस्य स यावच्छेत्तुमिच्छति ।
तावन्निवारितो दूरात्पित्रास्य ब्रह्मणा स्वयम् ।। १९
सुतान्रक्षितुमायाता यूयं न प्रेक्षितुं रणम् ।
इत्युक्त्वा दानवा सर्वे देवान्विजहसुस्तदा ।। 8.7.२०
तावद्वीतभयश्छिन्नधन्वानं हतसारथिम् ।
जघान हृदये विद्ध्वा प्रद्युम्नास्त्रेण संक्रमम् ।। २१
प्रज्ञाढ्यश्चन्द्रगुप्तं च पदातिं रथयोः क्षयात् ।
पदातिः खड्गयुद्धेन न्यवधीत्कृत्तमस्तकम् ।। २२
ततः पुत्रवधक्रुद्धः स्वयमागत्य चन्द्रमाः ।
प्रज्ञाड्यं योधयामास युद्धं चासीत्तयोः समम् ।। २३
प्रियंकरश्च विरथो विरथं रथनाशतः ।
एकखङ्गप्रहारेण करोति स्माक्रमं द्विधा ।। २४
छिन्ने धनुषि निक्षिप्तेनाङ्कुशेन हृदि क्षतम् ।
हतवान्सर्वदमनो हेलयातिबलं रणे ।। २५
ततो धुरंधरं तं च स कुञ्जरकुमारकः ।
अस्त्रप्रत्यस्त्रयुद्धेन चकार विरथं मुहुः ।। २६
मुहुर्विक्रमशक्तिश्च तस्मै रथमढौकयत् ।
ररक्ष संकटे तं चाप्यस्त्रैरस्त्राणि वारयन् ।। २७
न कुञ्जरकुमारोऽथ धावित्वा महतीं शिलाम् ।
क्रुद्धो विक्रमशक्तेर्द्राक्चिक्षेप स्यन्दनोपरि ।। २८
गते विक्रमशक्तौ च चूर्णितस्यन्दने ततः ।
तयैव शिलया तं स धुरंधरमचूर्णयत् ।। २९
सूर्यप्रभः प्रयुद्धोऽपि सहात्र श्रुतशर्मणा ।
विरोचनवधक्रोधाज्जघानैकेषुणा दमम् ।। 8.7.३०
तत्कोधादश्विनौ देवौ युद्धायापतितौ शरैः ।
सुनीथः प्रतिजग्राह तेषां युद्धमभून्महत् ।। ३१
स्थिरबुद्धिश्च सङ्ग्रामे शक्त्या हत्वा पराक्रमम्
वसुभिस्तद्वधक्रुद्धैः सहाष्टाभिरयुध्यत ।। ३२
विरथीकृतभासं च प्रभासो वीक्ष्य मर्दनम् ।
दामोदररणासक्तोऽप्येकेनेवेषुणावधीत् ।। ३३
प्रकम्पनोऽस्त्रयुद्धेन हत्वा तेजःप्रभं युधि ।
युयुधे तद्वधक्रुद्धेनाग्निना सह दानवः ।। ३४
धूमकेतोश्च समरे यमदंष्ट्रं निजघ्नुषः ।
कुपितेन यमेनाभूत्सह युद्धं सुदारुणम् ।। ३५
चूर्णयित्वा स शिलया सिंहदंष्ट्रः सुरोषणम् ।
समं निर्ऋतिना युद्धे तद्वधामर्षशालिना ।। ३६
कालचक्रोऽपि चक्रेण चक्रे वायुबलं द्विधा ।
अयुध्यत च तत्कोपाद्ज्ज्वलता वायुना सह ।। ३७
रूपैर्नागाद्रिवृक्षाणां महामायो विमोहदम् ।
कुबेरदत्तं हतवांस्तार्क्ष्यवज्राग्निरूपधृत् ।। ३८
ततः क्रुद्धः कुबेरोऽत्र तेन साकमयुध्यत ।
एवमन्येऽप्ययुध्यन्त सुराः स्वांशवधक्रुधा ।। ३९
निजघ्निरेऽत्र चान्येऽपि ते ते विद्याधराधिपाः ।
उत्पतद्भिः प्रतिपदं तैस्तैर्मनुजदानवैः ।। 8.7.४०
तावच्चात्र प्रभासस्य सह दामोदरेण तत् ।
परस्परास्त्रप्रत्यस्त्र भीमं युद्धमवर्तत ।। ४१
अथ दामोदरश्छिन्नधन्वा निहतसारथिः ।
आत्तान्यचापः संगृह्य स्वयं रश्मीनयुध्यत ।। ४२
साधुवादप्रदं चास्य पप्रच्छेन्द्रोऽम्बुजासनम् ।
हीयमानं प्रति कथं तुष्टोऽसि भगवन्निति ।। ४३
ततो ब्रह्मा जगादैनं कथं नैतस्य तुष्यते ।
इयच्चिरं प्रभासेन सह योऽनेन युध्यते ।। ४४
दामोदर हरेरंशं विना कुर्यादिदं हि कः ।
एकस्य हि प्रभासस्य सर्वेऽप्यल्पाः सुरा रणे ।। ४५
नमुचिर्नाम यो ह्यासीदसुरः सुरमर्दनः ।
प्रबलाख्यस्ततो जज्ञे सर्वरत्नमयश्च यः ।। ४६
सैष प्रभासो जातोऽद्य पुत्रो भासस्य दुर्जयः ।
भासोऽपि पूर्वमभवत्कालनेमिर्महासुरः ।। ४७
भूयो हिरण्यकशिपुस्ततो भूत्वा कपिञ्जलः ।
सुमुण्डीकोऽसुरो योऽभूत्सोऽयं सूर्यप्रभोऽद्य च ।। ४८
हिरण्याक्षश्च योऽभूत्प्राक्स सुनीथासुरोऽप्ययम् ।
प्रहस्ताद्याश्च येऽप्येते ते सर्वे दैत्यदानवाः ।। ४९
ये युष्माभिर्हतास्तेऽमी पुनर्जाता यतोऽसुराः ।
मयादयोऽत एवामी पक्षमेषामुपाश्रिताः ।। 8.7.५०
सूर्यप्रभादिभिः स्विष्टरुद्रयज्ञप्रभावतः ।
विस्रस्तबन्धनः पश्य बलिर्द्रष्टुमिहागतः ।। ५१
स्वं सत्यवचनं रक्षन्पातालेष्वेष तिष्ठति ।
त्वद्राज्यकालपर्यन्तं ततश्चेन्द्रो भविष्यति ।। ५२
एते परिगृहीताश्च सांप्रतं त्रिपुरारिणा ।
तन्नायं जयकालो वः संधिं कुरुत किं ग्रहैः ।। ५३
इति यावत्सुरपतिं ब्रवीति कमलासनः ।
तावत्प्रभासः प्रामुञ्चदस्त्रं पाशुपतं महत् ।। ५४
तद्दृष्ट्वा सर्वसंहारि रौद्रमस्त्रं विजृम्भितम् ।
प्रमुक्तं हरिणा चक्रं सुतस्नेहात्सुदर्शनम् ।। ५५
ततः सरूपयोरासीद्युद्धं दिव्यास्त्रयोस्तयोः ।
अकाण्डविश्वसंहारसंभ्रान्तभुवनत्रयम् ।। ५६
अस्त्रं स्वं संहरैतत्त्वं यावत्त्वं संहराम्यहम् ।
इत्युक्तो हरिणा सोऽथ प्रभासः प्रत्युवाच तम् ।। ५७
मुक्तमस्त्रं वृथा न स्यात्तत्प्रयातु पराङ्मुखः ।
दामोदरो रणं हित्वा ततोऽस्त्रं संहराम्यहम् ।। ५८
इत्युक्ते तेन भगवानवादीत्तर्हि मानय ।
चक्रं त्वमपि मे मा भूद्वैफल्यमुभयोरपि ।। ५९
एतच्छौरेर्वचः श्रुत्वा प्रभासः प्राह कालवित् ।
एवमस्तु रथं हन्तु मम चक्रमिदं तव ।। 8.7.६०
तथेति हरिणा दामोदरे व्यावर्तिते रणात् ।
प्रभासः संजहारास्त्रं चक्रं चास्यापतद्रथे ।। ६१
आरुह्यान्यं रथं सोऽथ ययौ सूर्यप्रभान्तिकम् ।
दामोदरोऽपि स प्रायाच्छ्रुतशर्मान्तिकं ततः ।। ६२
तावच्च वासवांशत्वदृप्तस्य क्षुतशर्मणः ।
सूर्यप्रभस्य च द्वन्द्वयुद्धं काष्ठां परामगात् ।। ६३
श्रुतशर्मा प्रयुङ्के स्म यद्यदस्त्रं प्रयत्नतः ।
प्रत्यस्त्रैः प्रतिहन्ति स्म तत्तत्सूर्यप्रभः क्षणात् ।। ६४
माया या या च तेनात्र प्रयुक्ता श्रुतशर्मणा ।
सूर्यप्रभेण सा सास्य निहता प्रतिमायया ।। ६५
ततो ब्रह्मास्त्रममुचच्छ्रुतशर्मातिकोपतः ।
सूर्यप्रभोऽपि प्रामुञ्चदस्त्रं पाशुपतं कृती ।। ६६
तेन रौद्रमहास्त्रेण ब्रह्मास्त्रं प्रतिहत्य तत् ।
यावत्स दुष्प्रधर्मेण श्रुतशर्माभिभूयते ।। ६७
तावदिन्द्रप्रभृतिभिर्लोकपालैः समन्ततः ।
वज्रादीनि प्रयुक्तानि परमास्त्राण्यमर्षिभिः ।। ६८
तत्तु पाशुपतं तानि जित्वा सर्वायुधान्यपि ।
जज्वाल सुतरामस्त्रं श्रुतशर्मजिघांसया ।। ६९
ततः सूर्यप्रभः स्तुत्वा महास्त्रं तद्व्यजिज्ञपत् ।
मा वधीः श्रुतशर्माणं बद्ध्वा त्वं तं समर्पय ।। 8.7.७०
ततः प्रसह्य निःशेषैः संनद्धमभवत्सुरैः ।
तज्जिगीषावशाच्चान्यैः प्रेक्षकैरसुरैरपि ।। ७१
तत्क्षणं वीरभद्राख्यः शंभुना प्रेरितो गणः ।
आगत्यैव तदादेशमिन्द्रादिभ्योऽब्रवीदिदम् ।। ७२
यूयं प्रेक्षितुमायातास्तद्योद्धुं वः क्रमोऽत्र कः ।
मर्यादालङ्घनाच्चान्यदपि स्यादसमञ्जसम् ।। ७३
एतच्छ्रुत्वाब्रुवन्देवा हन्यन्ते च हताश्च नः ।
सर्वेषामत्र तनयास्तन्न युध्यामहे कथम् ।। ७४
दुस्त्यजो हि सुतस्नेहस्तदवश्यं प्रतिक्रिया ।
तन्निहन्तृषु कर्तव्या यथाशक्त्यत्र कोऽक्रमः ।। ७५
इत्युक्तवत्सु देवेषु वीरभद्रे ततो गते ।
सुराणामसुराणां च प्रावर्तत महारणः ।। ७६
सुनीथः सममश्विभ्यां प्रज्ञाढ्यश्च सहेन्दुना ।
स्थिरबुद्धिश्च वसुभिः कालचक्रश्च वायुना ।। ७७
प्रकम्पनोऽग्निना सिंहदंष्ट्रो निर्ऋतिना तथा ।
वरुणेन प्रथमनो धूमकेतुर्यमेन च ।। ७८
महामायः स च तदा धनाधिपतिना सह ।
अयुध्यतास्त्रप्रत्यस्त्रैरन्योन्यैश्च समं सुरैः ।। ७९
पर्यन्ते परमास्त्रं च यो यो यद्यत्सुरोऽक्षिपत् ।
तस्य तस्य हरस्तत्तद्धुंकारेण व्यनाशयत् ।। 8.7.८०
धनदस्तूद्यतगदः साम्ना शर्वेण वारितः ।
भग्नास्त्राश्च सुरास्ते ते परित्यज्याहवं ययुः ।। ८१
ततः सूर्यप्रभं शक्रः स्वयं क्रोधादयोधयत् ।
शरौघममुचत्तस्मिंस्तानि तान्यायुधानि च ।। ८२
सूर्यप्रभश्च निर्धूय तदस्त्राण्यवहेलया ।
आकर्णाकृष्टनाराचशतेनेन्द्रमताडयत् ।। ८३
ततः क्रुद्धः स कुलिशं जग्राह च सुराधिपः ।
हुंकारं चाकरोदुद्रः कुलिशं च ननाश तत् ।। ८४
ततः पराङ्मुखे याते शक्रे नारायणः स्वयम् ।
प्रभासं योधयामास क्रोधात्कोटीमुखैः शरैः ।। ८५
अस्त्राण्यन्यानि चाप्यस्त्रैर्निष्कम्पो युयुधे समम् ।
हताश्वो विरथीभूतोऽप्यारुह्यान्यं रथं च सः ।। ८६
तेन दैत्यारिणा सार्धं निर्विशेषमयुध्यत ।
ततः प्रकुपितो देवो ज्वलच्चक्रं मुमोच सः ।। ८७
प्रभासोऽप्यभिमन्त्र्यैव दिव्यं खड्गं प्रमुक्तवान् ।
तयोरायुधयोर्युध्यमानयोर्वीक्ष्य चक्रतः ।। ८८
हीयमानं शनैः खड्गं हुंकारं कृतवान्हरः ।
तेन ते खड्गचक्रे द्वे अन्तर्धानमुपेयतुः ।। ८९
ततो ननन्दुरसुरा विषीदन्ति स्म चामराः ।
सूर्यप्रभे लब्धजये बद्धे च श्रुतशर्मणि ।। 8.7.९०
संस्तुत्याराधयामासुरथ देवा वृषध्वजम् ।
ततस्तुष्टः सुरानेवमादिदेशाम्बिकापतिः ।। ९१
सूर्यप्रभ प्रतिज्ञातं वर्जयित्वार्थ्यतां वरः ।
देव यत्ते प्रतिज्ञातं कः शक्तः कर्तुमन्यथा ।। ९२
किं त्वस्माभिः प्रतिज्ञातं यदस्य श्रुतशर्मणः ।
सत्यं तदप्यस्तु विभो मा भूद्वंशक्षयश्च नः ।। ९३
इत्युक्त्वा विरतान्देवान्भगवानेवमादिशत् ।
संधौ कृते भवत्येतत्संधिश्चैवमिहास्तु वः ।। ९४
सूर्यप्रभं प्रणमतु श्रुतशर्मा सहानुगः ।
ततस्तथा वदिष्यामो यथोभयहितं भवेत् ।। ९५
इतीश्वरवचो देवाः प्रतिपद्य तथेति च ।
सूर्यप्रभस्य विदधुः श्रुतशर्माणमानतम् ।। ९६
ततस्तयोर्मिथस्त्यक्तवैरयोः कण्ठलग्नयोः ।
संधिं देवासुराश्चक्रुः शान्तवैराः परस्परम् ।। ९७
अथ शृण्वत्सु निखिलेष्वसुरेषु सुरेषु च ।
उवाच भगवाञ्शंभुः सूर्यप्रभमिदं वचः ।। ९८
कुरु दक्षिणवेद्यर्धे चक्रवर्तित्वमात्मनः ।
उत्तरस्मिंस्तु वेद्यर्धे देहि तच्छ्रुतशर्मणे ।। ९९
प्राप्तव्यमचिरात्पुत्र त्वया हीतश्चतुर्गुणम् ।
साम्राज्यं किंनरादीनामशेषाणां द्युचारिणाम् ।। 8.7.१००
तस्मिन्प्राप्ते च दद्यास्त्वं वेद्यर्धमपि दक्षिणम् ।
तत्कुञ्जरकुमाराय सविशेषपदे स्थितः ।। १०१
ये चात्र निहता वीराः समित्युभयपक्षयोः ।
उत्तिष्ठन्त्यक्षतैरङ्गैर्जीवन्तः सर्व एव ते ।। १०२
इत्युक्त्वान्तर्दधे शंभुः सर्वे चोत्तस्थुरक्षताः ।
सुप्तप्रबुद्धा इव ते येऽत्राभूवन्रणे हताः ।। १०३
अथ सूर्यप्रभो मूर्ध्नि धृतशांभवशासनः ।
गत्वा विविक्तं विस्तीर्णं भूमिभागमरिंदमः ।। १०४
उपविष्टो महास्थाने श्रुतशर्माणमागतम् ।
निजसिंहासनार्धे तमुपावेशितवान्स्वयम् ।। १०५
तद्वयस्याः प्रभासाद्या वयस्याः श्रुतशर्मणः ।
दामोदराद्याश्च तयोः पार्श्वयोः समुपाविशन् ।। १०६
उपाविशत्सुनीथश्च मयश्चान्ये च दानवाः ।
आसनेषु यथार्हेषु तथा विद्याधरेश्वराः ।। १०७
ततस्तत्राययुः सप्तपातालपतयोऽखिलाः ।
प्रह्लादप्रमुखा दैत्यदानवेन्द्राः प्रहर्षतः ।। १०८
शक्रश्च लोकपालादियुतो गुरुपुरःसरः ।
विद्याधरः सुमेरुश्च स सुवासकुमारकः ।। १०९
दनुप्रभृतयः सर्वाश्चाययुः कश्यपाङ्गनाः ।
भूतासनविमानेन भार्याः सूर्यप्रभस्य च ।। 8.7.११०
सर्वेष्वेषु कृतान्योन्यप्रीत्याचारोपवेशिषु ।
सिद्धिर्नाम सखी दन्वास्तद्वाक्येनैवमभ्यधात् ।। १११
भो भोः सुरासुरा देवी दनुर्युष्मान्ब्रवीत्यसौ ।
अस्मिन्प्रीतिसमाजे यत्सौमनस्यं सुखं च नः ।। ११२
तद्ब्रूत यदि युष्माभिरनुभूतं कदाचन ।
तदन्योन्यं न कर्तव्यो विरोधो दुःखदारुणः ।। ११३
हिरण्याक्षादिभिर्ज्येष्ठैर्द्युराज्याय कृतः स यैः ।
ते गताः शक्र एवाद्य ज्येष्ठस्तत्का विरोधिता ।। ११४
निर्वैरसुखितास्तस्माद्वर्तध्वमितरेतरम् ।
अस्माकं येन संतोषः शिवं च जगतां भवेत् ।। ११५
इति सिद्धिमुखाच्छ्रुत्वा भगवत्या दनोर्वचः ।
शक्रेण वीक्षितमुखो बृहस्पतिरुवाच ताम् ।। ११६
नानुबन्धोऽस्ति देवानामसुरान्प्रति कश्चन ।
विकुर्वते न यद्येते मिथ्या देवानिमान्प्रति ।। ११७
इत्युक्ते देवगुरुणा दानवेन्द्रो मयोऽब्रवीत् ।
स्याद्विकारोऽसुराणां चेत्तद्दद्यान्नमुचिः कथम् ।। ११८
उच्चैःश्रवसमिन्द्राय मृतसंजीवनं हयम् ।
प्रबलश्च शरीरं स्वं सुरेभ्यः कथमर्पयेत् ।। ११९
त्रैलोक्यं हरये दत्त्वा विशेत्कारां कथं बलिः ।
अयोदेहः कथं देहं दद्याद्वा विश्वकर्मणे ।। 8.7.१२०
अधिकं वा कियद्वच्मि नित्यसंभाविनोऽसुराः ।
छद्मना चेन्न बाध्यन्ते तदेषां नास्ति विक्रिया ।। १२१
एवं मयासुरेणोक्ते सिद्ध्यावोचि तथा यथा ।
प्रीतिं देवासुराश्चकुर्मिथः कण्ठग्रहोत्तरम् ।। १२२
तावद्भवान्या प्रहिता प्रतीहारी जयाभिधा ।
अत्रागात्पूजिता सर्वैः सुमेरुमवदच्च सा ।। १२३
देव्याहं प्रेषिता त्वां प्रत्यादिष्टं च तया तव ।
अस्ति ते कन्यका नाम्ना कामचूडामणिः सुता ।। १२४
सूर्यप्रभाय तां देहि शीघ्रं भक्ता हि सा मम ।
इत्युक्तो जयया प्रह्वः सुमेरुः प्रत्युवाच ताम् ।। १२५
यदादिशति देवी मां परमोऽनुग्रहो ह्ययम् ।
दैवेनाप्ययमेवार्थः प्रागादिष्टो ममाभवत् ।। १२६
एवं सुमेरुणा प्रोक्ता प्राह सूर्यप्रभं जया ।
त्वयैषा सर्वभार्याणां कर्तव्योपरिवर्तिनी ।। १२७
सर्वाभ्योऽभिमतान्याभ्यस्तवाप्येषा भविष्यति ।
इत्यादिष्टं तवाप्यद्य देव्या गौर्या प्रसन्नया ।। १२८
इत्युक्त्वान्तर्दधे सूर्यप्रभेणाभ्यर्चिता जया ।
अत्रैवाह्नि सुमेरुश्च लग्नं निश्चितवान्द्रुतम् ।। १२९
वेदीमकारयत्सोऽत्र सद्रत्नस्तम्भकुट्टिमाम् ।
युक्तां तद्रश्मिजालेन पिहितेनेव वह्निना ।। 8.7.१३०
आनाययामास च तां कामचूडामणिं सुताम् ।
निपीयमानलावण्यां लोलैर्देवासुरेक्षणैः ।। १३१
उमा हिमवतो जाता जाता चेयं सुमेरुतः ।
इतीव तत्समानेन सौन्दर्येण समाश्रिताम् ।। १३२
ततो वेदीं समारोप्य कृतकौतुकशोभिताम् ।
प्रसाधिता सुमेरुस्तां ददौ सूर्यप्रभाय सः ।। १३३
सूर्यप्रभश्च जग्राह कामचूडामणेस्तदा ।
दनुप्रभृतिभिर्बद्धकङ्कणं पाणिपङ्कजम् ।। १३४
ददौ लाजविसर्गे च प्रथमे तत्क्षणागता ।
जया भवानीप्रहिता दिव्यां मालामनश्वरीम् ।। १३५
सुमेरुश्चाप्यनर्घाणि रत्नानि प्रददौ तदा ।
ऐरावणात्समुत्पन्नं दिव्यं च वरवारणम् ।। १३६
द्वितीये लाजमोक्षे च जया रत्नावलीमदात् ।
यया कण्ठस्थया मृत्युः क्षुत्तृष्णा च न बाधते ।। १३७
सुमेरुश्च ददाति स्म द्विगुणं रत्नसंचयम् ।
उच्चैःश्रवःप्रसूतं च हयरत्नमनुत्तमम् ।। १३८
लाजमोक्षे तृतीये च ददावेकावलीं जया ।
यौवनं क्षीयते नैव यया कण्ठावलग्नया ।। १३९
सुमेरुस्त्रिगुणं राशिं रत्नानां प्रवितीर्य च ।
दत्तवान्गुलिकां दिव्यां सर्वसिद्ध्युपयोगिनीम् ।। 8.7.१४०
ततो विवाहे निर्वृत्ते सुमेरुः ससुरासुरान् ।
विद्याधरान्देवमातः सर्वानेवं व्यजिज्ञपत् ।। १४१
भोक्तव्यमद्य युष्माभिः सर्वैरेव गृहे मम ।
अनुग्रहश्च कर्तव्यो बद्धो मूर्ध्नि मयाञ्जलिः ।। १४२
एवमभ्यर्थनां तस्य सुमेरोः सर्व एव ते ।
यावन्नेच्छन्ति तावच्च नन्दी तत्रागतोऽभवत् ।। १४३
स तानवादीत्प्रणतानादिष्टं वस्त्रिशूलिना ।
गृहे सुमेरोर्भोक्तव्यमेष ह्यस्मरपरिग्रहः ।। १४४
एतदन्नेषु भुक्तेषु तृप्तिः स्याच्छाश्वती च वः ।
इति नन्दिमुखाच्छ्रुत्वा सर्वे सत्प्रतिपेदिरे ।। १४५
ततोऽत्राजग्मुरमिताः शंकरप्रहिता गणाः ।
विनायकमहाकालवीरभद्राद्यधिष्ठिताः ।। १४६
ते च भोजनसज्जां तां वेदिं कृत्वा यथाक्रमम् ।
तानुपावेशयन्देवद्युचरासुरमानुषान् ।। १४७
उपाहरन्त तेभ्यश्च विद्याक्लृप्तान्सुमेरुणा ।
आहाराञ्शंकरादिष्टकामधेनूद्भवांस्तथा ।। १४८
एकैकस्य यथार्हं च तस्थुरिच्छाविधायिनः ।
वीरभद्रमहाकालभृङ्गिप्रभृतयः सुराः ।। १४९
पदे पदे च संतोषमिलद्दयुचरचारणम् ।
तदा संगीतकमभूद्दिव्यस्त्रीनृत्यसुन्दरम् ।। 8.7.१५०
आहारान्ते च सर्वेषां तेषां नन्दीश्वरादयः ।
ददुर्दिव्यानि माल्यानि वस्त्राण्याभरणानि च ।। १५१
एवं संमान्य देवादीन्नन्दिप्रभृतयोऽखिलाः ।
गणेश्वरा गणैः सर्वैः सह जग्मुर्यथागतम् ।। १५२
ततो देवासुराः सर्वे ताश्च तन्मातरो ययुः ।
श्रुतशर्मादयस्ते चाप्यामन्त्र्य स्वं स्वमास्पदम् ।। १५३
सूर्यप्रभः सभार्यश्च सवयस्यवधूयुतः ।
विमानेन ययावाद्यं तत्सुमेरुतपोवनम् ।। १५४
प्रेषयामास हर्षं च स्ववयस्यं महीभृताम् ।
रत्नप्रभस्य च भ्रातुराख्यातुमुदयं निजम् ।। १५५
दिनान्ते च स सद्रत्नपर्यङ्कं साधुनिर्मितम् ।
कामचूडामणेर्वध्वा वासवेश्म विवेश तत् ।। १५६
तत्रैतां च घनाश्लेषदशनच्छदखण्डनैः ।
त्याजयित्वा शनैर्लज्जां नवोढासुलभां क्रमात् ।। १५७
अनिर्वाच्यं नवं मुग्धविदग्धमधुरं रतम् ।
अनास्वादितमन्याभ्यः सिषेवे स तया सह ।। १५८
इदानीं बहिरन्यासां निवेशो हृदयेऽस्तु मे ।
अन्तः पुनस्तवैकस्या इति तां चान्वरञ्जयत् ।। १५९
ततो रतान्तसुप्तस्य प्रियाश्लेषसुखावहा ।
शनैः समाप्तिमगमन्निशा निद्रा च तस्य सा ।। 8.7.१६०
प्रभाते च स उत्थाय गत्वा सूर्यप्रभस्ततः ।
आद्यास्ता रञ्जयामास निजभार्याः सह स्थिताः ।। १६१
तास्तं नववधूरक्तं यावत्परिहसन्ति च ।
सनर्मवक्रमधुरस्निग्धमुग्धैर्वचःक्रमैः ।। १६२
द्वाःस्थेनावेदितस्तावदागत्य प्रणिपत्य च ।
विद्याधरः सुषेणाख्यः कृतिनं तं व्यजिज्ञपत् ।। १६३
देव त्रिकूटनाथाद्यैः सर्वैर्विद्याधरेश्वरैः ।
प्रेषितोऽहमिहैवं च देवं विज्ञापयन्ति ते ।। १६४
ऋषभाद्रौ तृतीयेऽह्नि ह्यभिषेकः शुभस्तव ।
संवाद्यतां तत्सर्वेषामुद्यमोऽत्र विधीयताम् ।। १६५
तच्छ्रुत्वा प्रत्यवोचत्तं दूतं सूर्यप्रभस्तदा ।
गच्छ त्रिकूटाधिपतिप्रभृतीन्ब्रूहि मद्गिरा ।। १६६
भवन्त एव कुर्वन्तु समारम्भं वदन्तु च ।
आत्मनैव परं सज्जा वयमेते स्थिताः पुनः ।। १६७
सवादनं तु सर्वेषां करिष्यामो यथायथम् ।
इत्यात्तप्रतिसंदेशः सुषेणः स ततो ययौ ।। १६८
सूर्यप्रभोऽपि चैकैकं प्रभासप्रभृतीन्सखीन् ।
देवानां याज्ञवल्क्यादिमुनीनां भूभृतां तथा ।। १६९
विद्याधरासुराणां च विससर्ज पृथक्पृथक् ।
निमन्त्रणाय सर्वेषां स्वाभिषेकमहोत्सवे ।। 8.7.१७०
स्वयं जगाम चैकाकी कैलासं पर्वतोत्तमम् ।
हरस्य चाम्बिकायाश्च निमन्त्रणकृतोद्यमः ।। १७१
आरोहंश्च तमद्राक्षीच्छुभ्रभूतिसितं गिरिम् ।
सेव्यं देवर्षिसिद्धानां द्वितीयमिव शंकरम् ।। १७२
अर्धादधिकमारुह्य दुरारोहं ततः परम् ।
स तं पश्यन्ददर्शात्र वैद्रुमं द्वारमेकतः ।। १७३
यदा प्रवेशं नैवात्र सिद्धिमानप्यवाप सः ।
तदैकाग्रेण मनसा स्तौति स्म शशिशेखरम् ।। १७४
ततस्तद्द्वारमुद्घाट्य पुमान्गजमुखोऽब्रवीत् ।
एहि प्रविश तुष्टस्ते हेरम्बो भगवानिति ।। १७५
ततः सूर्यप्रभस्तत्र प्रविश्यान्तः सविस्मयः ।
उपविष्टे महाभोगे ज्योतीरसशिलातले ।। १७६
द्वादशादित्यसंकाशमेकदंष्ट्रं गजाननम् ।
लम्बोदरं त्रिनेत्रं च ज्वलत्परशुमुद्गरम् ।। १७७
विनायकं परिवृतं नानाप्राणिमुखैर्गणैः ।
ददर्शाथ ववन्दे च पादयोः प्रणिपत्य तम् ।। १७८
सोऽपि तं विघ्नजित्प्रीतः पृष्ट्वागमनकारणम् ।
आरोहानेन मार्गेणेत्यवोचत्स्निग्धया गिरा ।। १७९
तेन सूर्यप्रभः सोऽन्यामारूढः पञ्चयोजनीम् ।
पद्मरागमयं द्वारमपश्यदपरं महत् ।। 8.7.१८०
अनवाप्तप्रवेशश्च तत्रापि स पिनाकिनम् ।
देवं नामसहस्रेण तुष्टावानन्यमानसः ।। १८१
ततः कुमारपुत्रेण स्वयं द्वारं विवृत्य तत् ।
उक्तात्मना विशाखाख्येनान्तः प्रावेश्यतात्र सः ।। १८२
प्रविष्टश्च ददर्शात्र स्कन्दं ज्वालानलद्युतिम् ।
युक्तं शाखविशाखाद्यैः सदृशैः पञ्चभिः सुतैः ।। १८३
स जातमात्रकप्रह्वैर्दुष्टग्रहशिशुग्रहैः ।
वृतं तं कोटिसंख्याकैर्गणेशैश्चरणानतैः ।। १८४
तेनापि परितुष्टेन पृष्ट्वा कारणमागमे ।
तस्मारोहणमार्गोऽत्र व्यादिष्टः शरजन्मना ।। १८५
एवं क्रमेण चान्यानि रत्नद्वाराणि पञ्च सः ।
सभैरवमहाकालवीरभद्रेण नन्दिना ।। १८६
भृङ्गिणा चानुगैः साकं निरुद्धानि यथाक्रमम् ।
अतीत्य प्राप पृष्ठेऽद्रेः स्फाटिकं द्वारमुत्तमम् ।। १८७
ततः स्तुवन्देवदेवं रुद्रेष्वेकेन सादरम् ।
प्रवेशितस्तदद्राक्षीच्छंभोः स्वर्गाधिकं पदम् ।। १८८
दिव्यगन्धवहद्वातं सदापुष्पफलद्रुमम् ।
गन्धर्वारब्धसंगीतमप्सरोनृत्तसोत्सवम् ।। १८९
तत्रैकदेशे स्फटिकमयसिंहासने स्थितम् ।
त्रिलोचनं शूलपाणिं स्वच्छस्फटिकसंनिभम् ।। 8.7.१९०
बद्धपिङ्गजटाजूटं चारुचन्द्रार्धशेखरम् ।
पार्श्वस्थया गिरिजया भगवत्योपसेवितम् ।। १९१
सूर्यप्रभः स सानन्दः पश्यति स्म महेश्वरम् ।
उपेत्य चापतत्तस्य सदेवीकस्य पादयोः ।। १९२
ततः पृष्ठे करं दत्त्वा तमुत्थाप्योपवेश्य च ।
किमर्थमागतोऽसीति पप्रच्छ भगवान्हरः ।। १९३
प्रत्यासन्नोऽभिषेको मे संनिधानं तदर्थये ।
प्रभोस्तत्रेति तं सूर्यप्रभः प्रत्यब्रवीच्च सः ।। १९४
ततः शंभुरुवाचैनमियान्क्लिष्टोऽसि तर्हि किम् ।
संनिधानाय किं पुत्र तत एवास्मि न स्मृतः ।। १९५
तदस्तु संनिधास्येऽहमित्युक्त्वा भक्तवत्सलः ।
सोऽन्तिकस्थितमाहूय गणमेकं समादिशत् ।। १९६
गच्छैतमभिषेकार्थमृषभं पर्वतं नय ।
महाभिषेकस्थानं हि तदेषां चक्रवर्तिनाम् ।। १९७
इत्यादिष्टो भगवता स तं सूर्यप्रभं गणः ।
प्रदक्षिणीकृतेशानमुत्सङ्गे प्रणतोऽग्रहीत् ।। १९८
नीत्वा संस्थापयामास तस्मिन्नृषभपर्वते ।
स्वसिद्ध्या तत्क्षणेनैव ययौ चादर्शनं ततः ।। १९९
सूर्यप्रभस्य चात्रस्थस्याययुः स्ववयस्यकाः ।
कामचूडामणिमुखा भार्या विद्याधराधिपाः ।। 8.7.२००
सेन्द्राश्च देवा असुराः समयाद्या महर्षयः ।
श्रुतशर्मा सुमेरुश्च स सुवासकुमारकः ।। २०१
सूर्यप्रभश्च सर्वांस्तान्यथोचितममानयत् ।
उक्तरुद्रादिवृत्तान्तमभ्यनन्दंश्च तेऽपि तम् ।। २०२
अथ विविधौषधिसहितं नदीनदाम्भोधितीर्थसंभूतम् ।
मणिकनकमयैः कुम्भैः स्वयमानिन्युर्जलं प्रभासाद्याः ।। २०३
तावद्गौरीसहितो भगवानत्राययौ पुरारातिः ।
देवासुरविद्याधरनृपतिमहर्षिप्रणम्यमानाङ्घ्रिः ।। २०४
सर्वेषु तेषु सुरदानवखेचरेषु पुण्याहघोषमुखरेष्वखिलैर्जलैस्ते ।
सूर्यप्रभं तमृषयो द्युचराधिराज्ये सिंहासने समुपवेशितमभ्यषिञ्चन् ।। २०५
बबन्ध पट्टं मुकुटं च तस्य स प्रहृष्य विज्ञानमयो मयासुरः ।
ननाद तूर्यैः सह देवदुन्दुभिर्वराप्सरोनृत्तपुरःसरो दिवि ।। २०६
तां च महर्षिसमूहः स कामचूडामणिं समभिषिच्य ।
सूर्यप्रभस्य विदधे तस्य समुचितां महादेवीम् ।। २०७
ततो गतेषु त्रिदशासुरेषु सूर्यप्रभो बन्धुसुहृद्वयस्यैः ।
सहात्र विद्याधरचक्रवर्ती महाभिषेकोत्सवमाततान ।। २०८
दिनैश्च वेद्यर्धकमुत्तरं तद्दत्त्वा हरोक्तं श्रुतशर्मणे सः ।
अन्याः प्रियाः प्राप्य समं वयस्यैर्भेजे चिरं खेचरराजलक्ष्मीम् ।। २०९
एवं हरप्रसादप्रभावतः प्रापि मानुषेणापि ।
सूर्यप्रभेण पूर्वं विद्याधरचक्रवर्तित्वम् ।। 8.7.२१०
इति विद्याधरधुर्यो व्याख्याय कथां स वत्सराजाग्रे ।
वज्रप्रभः प्रणम्य च नरवाहनदत्तमुद्ययौ गगनम् ।। २११
तस्मिन्गते च नरवाहनदत्तदेवो देव्या स्वया मदनमञ्चुकया समेतः ।
वत्सेश्वरस्य पितुरास्त गृहे स वीरो विद्याधरेन्द्रपदलाभमुदीक्षमाणः ।। २१२
इति महाकविश्रीसोमदेवभट्टविरचिते कथासरित्सागरे सूर्यप्रभलम्बके सप्तमस्तरङ्गः ।
समाप्तश्चायं सूर्यप्रभलम्बकोऽष्टमः ।">
<script type="text/javascript">
    
    let baseURL = "https:\/\/vishvAsa.github.io\/kAvyam\/";
    let basePath = "/" + baseURL.split("/").slice(3).join("/");
    let siteParams = JSON.parse("{\u0022build_img\u0022:\u0022https:\/\/github.com\/vishvAsa\/kAvyam\/actions\/workflows\/build.yml\/badge.svg\u0022,\u0022build_url\u0022:\u0022https:\/\/github.com\/vishvAsa\/kAvyam\/actions\/workflows\/build.yml\u0022,\u0022contactlink\u0022:\u0022https:\/\/github.com\/vishvAsa\/kAvyam\/issues\/new\u0022,\u0022env\u0022:\u0022production\u0022,\u0022githubeditmepathbase\u0022:\u0022https:\/\/github.com\/vishvAsa\/kAvyam\/edit\/content\/\u0022}");
    let pageDefaultsList = JSON.parse("[{\u0022scope\u0022:{\u0022pathPrefix\u0022:\u0022\u0022},\u0022values\u0022:{\u0022comments\u0022:true,\u0022layout\u0022:\u0022page\u0022,\u0022search\u0022:true,\u0022sidebar\u0022:\u0022kAvya_sidebar\u0022,\u0022unicode_script\u0022:\u0022devanagari\u0022}}]");
    let sidebarsData = JSON.parse("{\u0022kAvya_sidebar\u0022:{\u0022contents\u0022:[{\u0022url\u0022:\u0022recdir:\/\/\u0022},{\u0022contents\u0022:[{\u0022title\u0022:\u0022ज्यौतिषम्\u0022,\u0022url\u0022:\u0022..\/jyotiSham\/\u0022},{\u0022title\u0022:\u0022संस्कृतम्\u0022,\u0022url\u0022:\u0022..\/sanskrit\/\u0022},{\u0022title\u0022:\u0022संस्कारः\u0022,\u0022url\u0022:\u0022..\/devaH\/\u0022},{\u0022title\u0022:\u0022आगमः\u0022,\u0022url\u0022:\u0022..\/AgamaH\/\u0022},{\u0022title\u0022:\u0022आगमः शैवः\u0022,\u0022url\u0022:\u0022..\/AgamaH_shaivaH\/\u0022},{\u0022title\u0022:\u0022आगमः वैष्णवः\u0022,\u0022url\u0022:\u0022..\/AgamaH_vaiShNavaH\/\u0022},{\u0022title\u0022:\u0022रामानुजीयम्\u0022,\u0022url\u0022:\u0022..\/rAmAnujIyam\/\u0022},{\u0022title\u0022:\u0022माध्वम्\u0022,\u0022url\u0022:\u0022..\/mAdhvam\/\u0022},{\u0022title\u0022:\u0022आगमः ब्राह्मः\u0022,\u0022url\u0022:\u0022..\/AgamaH_brAhmaH\/\u0022},{\u0022title\u0022:\u0022कल्पान्तरम्\u0022,\u0022url\u0022:\u0022..\/kalpAntaram\/\u0022},{\u0022title\u0022:\u0022Notes Home\u0022,\u0022url\u0022:\u0022..\/notes\/\u0022},{\u0022title\u0022:\u0022वेदाः\u0022,\u0022url\u0022:\u0022..\/vedAH\/\u0022},{\u0022title\u0022:\u0022वेदाः - ऋक्\u0022,\u0022url\u0022:\u0022..\/vedAH_Rk\/\u0022},{\u0022title\u0022:\u0022वेदाः - यजुः\u0022,\u0022url\u0022:\u0022..\/vedAH_yajuH\/\u0022},{\u0022title\u0022:\u0022वेदाः - साम\u0022,\u0022url\u0022:\u0022..\/vedAH_sAma\/\u0022},{\u0022title\u0022:\u0022पुराणम्\u0022,\u0022url\u0022:\u0022..\/purANam\/\u0022},{\u0022title\u0022:\u0022पुराणम् वैष्णवम्\u0022,\u0022url\u0022:\u0022..\/purANam_vaiShNavam\/\u0022},{\u0022title\u0022:\u0022महाभारतम्\u0022,\u0022url\u0022:\u0022..\/mahAbhAratam\/\u0022},{\u0022title\u0022:\u0022रामायणम्\u0022,\u0022url\u0022:\u0022..\/rAmAyaNam\/\u0022},{\u0022title\u0022:\u0022काव्यम्\u0022,\u0022url\u0022:\u0022..\/kAvyam\/\u0022},{\u0022title\u0022:\u0022ಕನ್ನಡ\u0022,\u0022url\u0022:\u0022..\/kannaDa\/\u0022},{\u0022title\u0022:\u0022मीमांसा\u0022,\u0022url\u0022:\u0022..\/mImAMsA\/\u0022},{\u0022title\u0022:\u0022त्रिपिटकम्\u0022,\u0022url\u0022:\u0022..\/tipiTaka\/\u0022},{\u0022title\u0022:\u0022ಕನ್ನಡ\u0022,\u0022url\u0022:\u0022..\/kannaDa\/\u0022},{\u0022title\u0022:\u0022पाळयः\u0022,\u0022url\u0022:\u0022..\/pALi\/\u0022},{\u0022title\u0022:\u0022भाषान्तरम्\u0022,\u0022url\u0022:\u0022..\/bhAShAntaram\/\u0022},{\u0022title\u0022:\u0022English Lit\u0022,\u0022url\u0022:\u0022..\/english\/\u0022},{\u0022title\u0022:\u0022Book pub\u0022,\u0022url\u0022:\u0022..\/book-pub\u0022}],\u0022title\u0022:\u0022सङ्ग्रहान्तरम्\u0022},{\u0022title\u0022:\u0022Vishvas\u0027s home page\u0022,\u0022url\u0022:\u0022..\/\u0022},{\u0022title\u0022:\u0022\\u003ci class=\\\u0022fas fa-hand-holding-heart\\\u0022\\u003e\\u003c\/i\\u003eDonate Via Vishvas\u0022,\u0022url\u0022:\u0022https:\/\/vishvAsa.github.io\/interests\/dharma-via-vishvas\/\u0022}],\u0022title\u0022:\u0022भागाः\u0022}}");
    
    var pageRelUrlTree = {};
</script>

    
    <script type="text/javascript">
  let pageVars = {};
  pageVars.pageUrlMinusBasePath = "\/kAvyam\/laxyam\/padyam\/somadevaH_kathA-sarit-sAgaraH\/mUlam\/08\/007\/".replace(basePath, "/");
  pageVars.pageParams = {};
  pageVars.pageSource = "laxyam\/padyam\/somadevaH_kathA-sarit-sAgaraH\/mUlam\/08\/007.md";
  console.log(pageVars.pageSource);
  var pageDefaults;
  for (let possiblePageDefaults of pageDefaultsList) {
    if (pageVars.pageSource.startsWith(possiblePageDefaults.scope.pathPrefix)) {
      pageDefaults = possiblePageDefaults.values
    }
  }
    
</script>


    <script src="/kAvyam/webpack_dist/uiLib-bundle.js"></script>







    <link rel="stylesheet" href="/kAvyam/webpack_dist/uiLib.css">
<link rel="stylesheet" href="/kAvyam/css/uiLibPrint.css" media="print" >
<link rel="stylesheet" href="/kAvyam/css/fonts.css" >
<link rel="stylesheet" href="/kAvyam/css/@fortawesome/fontawesome-free/css/solid.min.css">

<link rel="stylesheet" href="/kAvyam/css/@fortawesome/fontawesome-free/css/fontawesome.min.css">


<link rel="alternate" hreflang="sa-Deva" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/08/007/" />
<link rel="alternate" hreflang="sa-Deva" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/08/007/?transliteration_target=devanagari" />

<link rel="alternate" hreflang="sa-Knda" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/08/007/?transliteration_target=kannada" />
<link rel="alternate" hreflang="sa-Mlym" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/08/007/?transliteration_target=malayalam" />
<link rel="alternate" hreflang="sa-Telu" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/08/007/?transliteration_target=telugu" />
<link rel="alternate" hreflang="sa-Taml-t-sa-Taml-m0-superscript" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/08/007/?transliteration_target=tamil_superscripted" />
<link rel="alternate" hreflang="sa-Taml" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/08/007/?transliteration_target=tamil" />
<link rel="alternate" hreflang="sa-Gran" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/08/007/?transliteration_target=grantha" />

<link rel="alternate" hreflang="sa-Gujr" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/08/007/?transliteration_target=gujarati" />
<link rel="alternate" hreflang="sa-Guru" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/08/007/?transliteration_target=gurmukhi" />
<link rel="alternate" hreflang="sa-Shar" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/08/007/?transliteration_target=sharada" />
<link rel="alternate" hreflang="sa-Dogr" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/08/007/?transliteration_target=dogra" />
<link rel="alternate" hreflang="sa-Phag" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/08/007/?transliteration_target=phags_pa" />
<link rel="alternate" hreflang="sa-Tibt" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/08/007/?transliteration_target=tibetan" />
<link rel="alternate" hreflang="sa-Sidd" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/08/007/?transliteration_target=siddham" />
<link rel="alternate" hreflang="sa-Newa" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/08/007/?transliteration_target=newa" />
<link rel="alternate" hreflang="sa-Modi" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/08/007/?transliteration_target=modi" />
<link rel="alternate" hreflang="sa-Tirh" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/08/007/?transliteration_target=tirhuta_maithili" />
<link rel="alternate" hreflang="sa-Gong" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/08/007/?transliteration_target=gondi_gujala" />
<link rel="alternate" hreflang="sa-Gonm" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/08/007/?transliteration_target=gondi_masaram" />


<link rel="alternate" hreflang="sa-Orya" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/08/007/?transliteration_target=oriya" />
<link rel="alternate" hreflang="sa-Beng-t-sa-Beng-m0-assamese" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/08/007/?transliteration_target=assamese" />
<link rel="alternate" hreflang="sa-Beng" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/08/007/?transliteration_target=bengali" />
<link rel="alternate" hreflang="sa-Mtei" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/08/007/?transliteration_target=manipuri" />
<link rel="alternate" hreflang="sa-Sinh" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/08/007/?transliteration_target=sinhala" />
<link rel="alternate" hreflang="sa-Limb" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/08/007/?transliteration_target=limbu" />
<link rel="alternate" hreflang="sa-Lepc" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/08/007/?transliteration_target=lepcha" />


<link rel="alternate" hreflang="sa-Cyrl" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/08/007/?transliteration_target=cyrillic" />
<link rel="alternate" hreflang="sa-Latn-t-sa-Zyyy-m0-iso" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/08/007/?transliteration_target=iso" />
<link rel="alternate" hreflang="sa-Latn-t-sa-Zyyy-m0-iast" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/08/007/?transliteration_target=iast" />
<link rel="alternate" hreflang="sa-Aran" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/08/007/?transliteration_target=urdu" />
<link rel="alternate" hreflang="sa-Avst" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/08/007/?transliteration_target=avestan" />

<link rel="alternate" hreflang="sa-Brah" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/08/007/?transliteration_target=brahmi" />
<link rel="alternate" hreflang="sa-Khar" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/08/007/?transliteration_target=kharoshthi" />
<link rel="alternate" hreflang="sa-Zanb" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/08/007/?transliteration_target=zanbazar_square" />
<link rel="alternate" hreflang="sa-Bhks" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/08/007/?transliteration_target=bhaiksuki" />

<link rel="alternate" hreflang="sa-Bali" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/08/007/?transliteration_target=balinese" />
<link rel="alternate" hreflang="sa-Java" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/08/007/?transliteration_target=javanese" />
<link rel="alternate" hreflang="sa-Laoo" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/08/007/?transliteration_target=lao" />
<link rel="alternate" hreflang="sa-Laoo-t-sa-Laoo-m0-Laopali" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/08/007/?transliteration_target=lao_pali" />
<link rel="alternate" hreflang="sa-Mymr" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/08/007/?transliteration_target=burmese" />
<link rel="alternate" hreflang="sa-Mymr-t-sa-Mymr-m0-Mon" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/08/007/?transliteration_target=mon" />
<link rel="alternate" hreflang="sa-Cham" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/08/007/?transliteration_target=cham" />
<link rel="alternate" hreflang="sa-Khmr" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/08/007/?transliteration_target=khmer" />
<link rel="alternate" hreflang="sa-Thai" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/08/007/?transliteration_target=thai" />

  </head>

  <body class="ma0 bg-near-white">
    


    
<header class="p-1 bg-yellow noPrint">
    <nav role="navigation" class="col">
      <div id="div_top_bar" class="row">
        <div class="col-md-3 justify-content-start">
          <a  href="/" class="btn col border">
            <i class="fas fa-gopuram ">काव्ये विश्वासटिप्पन्यः <br/> ००७</i>
          </a>
        </div>
        <div id="div_top_bar_right" class="col-md-auto d-flex justify-content-center">
          <button class="btn btn-light"  href="#transliterationDropdown" data-toggle="collapse">
            ✍
          </button>
          <select id="transliterationDropdown" size="1" class="collapse" onchange="module_uiLib.default.content.updateTransliteration()">
            <optgroup label="🌍">
              <option value="iso">āISO</option>
              <option value="iso_vedic">āi-āu</option>
              <option value="cyrillic">пу</option>
              <option value="urdu">نس</option>
              <option value="??">🌍??</option>
            </optgroup>
            <optgroup label="🛕🧭S">
              <option value="kannada">ಅ</option>
              <option value="malayalam">അ</option>
              <option value="telugu">క</option>
              <option value="tamil_superscripted">க²</option>
              <option value="tamil_extended">க</option>
              <option value="grantha">𑌅</option>
            </optgroup>
            <optgroup label="🛕🧭N">
              <option value="devanagari" selected="">स</option>
              <option value="gujarati">અ</option>
              <option value="gurmukhi">ਅ</option>
            </optgroup>
            <optgroup label="🛕🧭E">
              <option value="oriya">ଅ</option>
              <option value="assamese">অস</option>
              <option value="bengali">অ</option>
            </optgroup>
            <optgroup label="🛕🏺📜">
              <option value="sharada">𑆑𑇀𑆰</option>
              <option value="brahmi">𑀅</option>
            </optgroup>
            <optgroup label="🛕🌋">
              <option value="balinese">ᬩᬮᬶ</option>
            </optgroup>
          </select>
          <div>
          <button class="btn btn-outline-secondary btn-sm"  href="#transliterationDropdownAlt" data-toggle="collapse">
          (✍)
          </button>
          <select id="transliterationDropdownAlt" size="1"  style="font-size:12px" class="bg-light-yellow collapse" onchange="module_uiLib.default.content.updateTransliteration()">
            <optgroup label="🌍">
              <option value="iso">āISO</option>
              <option value="iso_vedic">āi-āu</option>
              <option value="cyrillic">пу</option>
              <option value="urdu">نس</option>
              <option value="??">🌍??</option>
            </optgroup>
            <optgroup label="🛕🧭S">
              <option value="kannada">ಅ</option>
              <option value="malayalam">അ</option>
              <option value="telugu">క</option>
              <option value="tamil_superscripted">க²</option>
              <option value="tamil_extended">க</option>
              <option value="grantha">𑌅</option>
            </optgroup>
            <optgroup label="🛕🧭N">
              <option value="devanagari" selected="">स</option>
              <option value="gujarati">અ</option>
              <option value="gurmukhi">ਅ</option>
            </optgroup>
            <optgroup label="🛕🧭E">
              <option value="oriya">ଅ</option>
              <option value="assamese">অস</option>
              <option value="bengali">অ</option>
            </optgroup>
            <optgroup label="🛕🏺📜">
              <option value="sharada">𑆑𑇀𑆰</option>
              <option value="brahmi">𑀅</option>
            </optgroup>
            <optgroup label="🛕🌋">
              <option value="balinese">ᬩᬮᬶ</option>
            </optgroup>
          </select>
          </div>
          <div class="row col d-flex  dropdown">
            <button class="btn btn-secondary-outline btn-sm dropdown-toggle" type="button" data-toggle="dropdown" aria-haspopup="true" aria-expanded="false">
              A±
            </button>
            <div class="dropdown-menu" aria-labelledby="dropdownMenuButton">
            <a class="btn btn-secondary btn-sm" onclick="module_uiLib.changeTextSize(2)">A+</a>
            <a class="btn btn-secondary btn-sm" onclick="module_uiLib.changeTextSize(-2)">A-</a>
            </div>
          </div>
          <button class="btn btn-light btn-sm"  href="#commentStyleDropdown" data-toggle="collapse">
            🗨
          </button>
          <select id="commentStyleDropdown" class="collapse" size="1" onchange="module_uiLib.default.content.updateCommentStyleFromDropdown()">
            <option value="on">✔</option>
            <option value="hidden">✗</option>
          </select>
          <div><a id="expandAllButton" class="btn btn-secondary" onclick="module_uiLib.default.query.setParamsAndGo({'expandDetails': '.*'})">↕️️</a></div>
          <div id="printStyleDiv" class="row col d-flex  dropdown">
          <button class="btn btn-light btn-sm dropdown-toggle"  href="#printStyleDropdown" data-toggle="dropdown" aria-haspopup="true" aria-expanded="false">
          🖨
          </button>
            <div class="dropdown-menu col" aria-labelledby="printStyleDropdown">
              <div class="row justify-content-center">
                <p>Cols:</p>
                <input type="number" min="1" max="10" value="2" step="1" id="tbColumns" style="width: 3ch;"  accesskey="c"/>
              </div>
              <div class="row justify-content-center">
                <p>A±:</p> <input type="text" id="tbBodyFontSize" value="0.4cm" style="width: 6ch;"  accesskey="f"></input>
              </div>
              <div class="row justify-content-center">
                <p>Incl:</p> <input checked type="checkbox" id="tbIncludeStyle" value="on"></input>
                <button id="btnPrintStyle" onclick="module_uiLib.default.content.updatePrintStyle()">🖨
                </button>
              </div>
            </div>
        </div>
        </div>
        <div id="audioDiv" class="row col d-flex  dropdown">
          <button class="btn btn-secondary-outline btn-sm dropdown-toggle" type="button" id="audioDropdownMenuButton" data-toggle="dropdown" aria-haspopup="true" aria-expanded="false">
            🎧
          </button>
          <div class="dropdown-menu" aria-labelledby="dropdownMenuButton">
          <a id="speakerButton" class="btn btn-outline-secondary btn-sm" onclick="module_uiLib.default.content.handleSpeakToggle()">⏯</a>
          <button id="speakerPauseButton" class="btn btn-outline-secondary btn-sm">⏸</button>
            <div id="audioOptionsDiv" class="row justify-content-center" >
              <div>
                <p class="lead">Vol</p>
                <input type="range" min="0" max="1" value="1" step="0.1" id="volume" />
                <span id="volume-label" class="ms-2">1</span>
              </div>
              <div class="mx-5">
                <p class="lead">Rate</p>
                <input type="range" min="0.1" max="10" value="1" id="rate" step="0.1" />
                <span id="rate-label" class="ms-2">1</span>
              </div>
              <div>
                <p class="lead">Pitch</p>
                <input type="range" min="0" max="2" value="1" step="0.1" id="pitch" />
                <span id="pitch-label" class="ms-2">1</span>
              </div>
            </div>
          </div>
        </div>
        <a href="https://vishvAsa.github.io/kAvyam/search"  class="btn btn-light btn-sm">🥽🔦</a>
        <div class="row col  d-flex justify-content-center">
          <div><a id="previousPage" href="" class="btn btn-secondary">###<i class="fas fa-caret-left"></i></a></div>
          <div ><a id="nextPage" href="" class="btn btn-secondary"><i class="fas fa-caret-right"></i> ### </a></div>
        </div>
        <ul id="top-bar-right-custom" class="list-group list-group-horizontal">
        </ul>
      </div>
    </nav>
</header>

    
    <div class="row" name="contentRow">
      
      <aside class="col-md-3 card border noPrint " id="sidebar">
          <div id="fastSearch">
              <datalist id="pageDataList"></datalist>
              <input id="searchInput" placeholder="शीर्षिकान्विष्यताम्" list="pageDataList" onchange="module_uiLib.default.navigation.pageLoader()">
          </div>
          <details open  class="bg-light-gray" >
              <summary id="sidebarToggleLink" onclick="module_uiLib.default.navigation.sidebarToggleHandler()">
            Menu
              </summary>
              <ul id="sidebarBody" class="list pl2 p-0 bg-yellow">
              </ul>
          </details>
      </aside>
      <main class="col p-3" role="main" data-pagefind-body>
        
<header class='border d-flex justify-content-between'>
    <h1 id="००७">००७</h1>
    
    <a id="editLink" class="btn btn-primary noPrint"  href="https://github.com/vishvAsa/kAvyam/edit/content/laxyam/padyam/somadevaH_kathA-sarit-sAgaraH/mUlam/08/007.md"><i class="fas fa-edit"></i></a>
    
</header>
<article>
  <aside id="toc_card" class="card border noPrint ">
    <details id="toc_header">
        <summary>What's in this page?</summary>
      <div id="toc_body" class="p-0">
        
        <ul id="toc_ul" class="list p-0">
        </ul>
      </div>
    </details>
    <div id="progressBarDiv" class="row d-flex justify-content-center">
      🐎💪<progress id="progressLoading" value="0" max="100"> 32% </progress>
    </div>
  </aside>
  <div id="post_content">
  <p>सप्तमस्तरङ्गः ।<br>
ततः सूर्यप्रभः प्रातरुत्थाय सचिवैः सह ।<br>
दानवादिबलैः सर्वैर्युतो युद्धभुवं ययौ ।। १<br>
आययौ श्रुतशर्मा च विद्याधरबलैर्वृतः ।<br>
आजग्मुश्च पुनर्द्रष्टुं सर्वे देवासुरादयः ।। २<br>
सैन्ये द्वे अपि ते व्यूहावर्धचन्द्रौ च चक्रतुः ।<br>
प्रावर्तत ततो युद्धं बलयोरुभयोस्तयोः ।। ३<br>
सशब्दमभिधावन्तो निकृन्तन्तः परस्परम् ।<br>
पत्त्रारूढाः प्रजविनो युद्ध्यन्ते स्म शरा अपि ।। ४<br>
कोषाननाग्रनिर्याताः सुदीर्घाः पीतशोणिताः ।<br>
लीलाः खड्गलता रेजु कृतान्तरसना इव ।। ५<br>
शरोत्फुल्लमुखाम्भोजसंपतच्चक्रसंहति ।<br>
राजहंसक्षयायासीत्तदाहवमहासरः ।। ६<br>
उत्फलद्भिः पतद्भिश्च निर्लूनैः शूरमूर्धभिः ।<br>
कृतान्तकन्दुकक्रीडासंनिभा समिदाबभौ ।। ७<br>
क्षतजासेकनिर्धूतधूलिध्वान्ते रणाजिरे ।<br>
महारथानामभवन्द्वन्द्वयुद्धान्यमर्षिणाम् ।। ८<br>
आसीत्सूर्यप्रभस्यात्र सङ्ग्रामः श्रुतशर्मणा ।<br>
दामोदरेण च समं प्रभासस्याहवोऽभवत् ।। ९<br>
महोत्पात्तेन साकं च सिद्धार्थो युयुधे तदा ।<br>
प्रहस्तो ब्रह्मगुप्तेन संगमेन च वीतभीः ।। 8.7.१०<br>
प्रज्ञाढ्यश्चन्द्रगुप्तेनाप्यक्रमेण प्रियंकरः ।<br>
युयुधे सर्वदमनः सहैवातिबलेन च ।। ११<br>
धुरंधरेण युयुधे स कुञ्जरकुमारकः ।<br>
अन्ये महारथाश्चान्यैरयुध्यन्त पृथक्पृथक् ।। १२<br>
तत्र पूर्वं महोत्पातः प्रतिहत्य शरैः शरान् ।<br>
सिद्धार्थस्य धनुश्छित्त्वा जघानाश्वान्ससारथीन् ।। १३<br>
विरथः सोऽपि सिद्धार्थो धावित्वा तस्य तं क्रुधा ।<br>
अयोदण्डेन महता साश्वं रथमचूर्णयत् ।। १४<br>
ततस्तं पादचारी स सिद्धार्थः पादचारिणम् ।<br>
बाहुयुद्धेन धरणौ महोत्पातमपातयत् ।। १५<br>
यावच्चेच्छति निष्पेष्टुं स तं तावत्स खेचरः ।<br>
भगेन रक्षितः पित्रा प्रोत्थाय प्रययौ रणात् ।। १६<br>
प्रहस्तब्रह्मगुप्तौ चाप्यन्योन्यं विरथीकृतौ ।<br>
करणैः खड्गयुद्धेन युध्येते स्म पृथग्विधैः ।। १७<br>
प्रहस्तश्चासिनिर्लूनचर्माणं करणक्रमात् ।<br>
युक्त्या तं पातयामास ब्रह्मगुप्तं भुवस्तले ।। १८<br>
पतितस्य शिरस्तस्य स यावच्छेत्तुमिच्छति ।<br>
तावन्निवारितो दूरात्पित्रास्य ब्रह्मणा स्वयम् ।। १९<br>
सुतान्रक्षितुमायाता यूयं न प्रेक्षितुं रणम् ।<br>
इत्युक्त्वा दानवा सर्वे देवान्विजहसुस्तदा ।। 8.7.२०<br>
तावद्वीतभयश्छिन्नधन्वानं हतसारथिम् ।<br>
जघान हृदये विद्ध्वा प्रद्युम्नास्त्रेण संक्रमम् ।। २१<br>
प्रज्ञाढ्यश्चन्द्रगुप्तं च पदातिं रथयोः क्षयात् ।<br>
पदातिः खड्गयुद्धेन न्यवधीत्कृत्तमस्तकम् ।। २२<br>
ततः पुत्रवधक्रुद्धः स्वयमागत्य चन्द्रमाः ।<br>
प्रज्ञाड्यं योधयामास युद्धं चासीत्तयोः समम् ।। २३<br>
प्रियंकरश्च विरथो विरथं रथनाशतः ।<br>
एकखङ्गप्रहारेण करोति स्माक्रमं द्विधा ।। २४<br>
छिन्ने धनुषि निक्षिप्तेनाङ्कुशेन हृदि क्षतम् ।<br>
हतवान्सर्वदमनो हेलयातिबलं रणे ।। २५<br>
ततो धुरंधरं तं च स कुञ्जरकुमारकः ।<br>
अस्त्रप्रत्यस्त्रयुद्धेन चकार विरथं मुहुः ।। २६<br>
मुहुर्विक्रमशक्तिश्च तस्मै रथमढौकयत् ।<br>
ररक्ष संकटे तं चाप्यस्त्रैरस्त्राणि वारयन् ।। २७<br>
न कुञ्जरकुमारोऽथ धावित्वा महतीं शिलाम् ।<br>
क्रुद्धो विक्रमशक्तेर्द्राक्चिक्षेप स्यन्दनोपरि ।। २८<br>
गते विक्रमशक्तौ च चूर्णितस्यन्दने ततः ।<br>
तयैव शिलया तं स धुरंधरमचूर्णयत् ।। २९<br>
सूर्यप्रभः प्रयुद्धोऽपि सहात्र श्रुतशर्मणा ।<br>
विरोचनवधक्रोधाज्जघानैकेषुणा दमम् ।। 8.7.३०<br>
तत्कोधादश्विनौ देवौ युद्धायापतितौ शरैः ।<br>
सुनीथः प्रतिजग्राह तेषां युद्धमभून्महत् ।। ३१<br>
स्थिरबुद्धिश्च सङ्ग्रामे शक्त्या हत्वा पराक्रमम्<br>
वसुभिस्तद्वधक्रुद्धैः सहाष्टाभिरयुध्यत ।। ३२<br>
विरथीकृतभासं च प्रभासो वीक्ष्य मर्दनम् ।<br>
दामोदररणासक्तोऽप्येकेनेवेषुणावधीत् ।। ३३<br>
प्रकम्पनोऽस्त्रयुद्धेन हत्वा तेजःप्रभं युधि ।<br>
युयुधे तद्वधक्रुद्धेनाग्निना सह दानवः ।। ३४<br>
धूमकेतोश्च समरे यमदंष्ट्रं निजघ्नुषः ।<br>
कुपितेन यमेनाभूत्सह युद्धं सुदारुणम् ।। ३५<br>
चूर्णयित्वा स शिलया सिंहदंष्ट्रः सुरोषणम् ।<br>
समं निर्ऋतिना युद्धे तद्वधामर्षशालिना ।। ३६<br>
कालचक्रोऽपि चक्रेण चक्रे वायुबलं द्विधा ।<br>
अयुध्यत च तत्कोपाद्ज्ज्वलता वायुना सह ।। ३७<br>
रूपैर्नागाद्रिवृक्षाणां महामायो विमोहदम् ।<br>
कुबेरदत्तं हतवांस्तार्क्ष्यवज्राग्निरूपधृत् ।। ३८<br>
ततः क्रुद्धः कुबेरोऽत्र तेन साकमयुध्यत ।<br>
एवमन्येऽप्ययुध्यन्त सुराः स्वांशवधक्रुधा ।। ३९<br>
निजघ्निरेऽत्र चान्येऽपि ते ते विद्याधराधिपाः ।<br>
उत्पतद्भिः प्रतिपदं तैस्तैर्मनुजदानवैः ।। 8.7.४०<br>
तावच्चात्र प्रभासस्य सह दामोदरेण तत् ।<br>
परस्परास्त्रप्रत्यस्त्र भीमं युद्धमवर्तत ।। ४१<br>
अथ दामोदरश्छिन्नधन्वा निहतसारथिः ।<br>
आत्तान्यचापः संगृह्य स्वयं रश्मीनयुध्यत ।। ४२<br>
साधुवादप्रदं चास्य पप्रच्छेन्द्रोऽम्बुजासनम् ।<br>
हीयमानं प्रति कथं तुष्टोऽसि भगवन्निति ।। ४३<br>
ततो ब्रह्मा जगादैनं कथं नैतस्य तुष्यते ।<br>
इयच्चिरं प्रभासेन सह योऽनेन युध्यते ।। ४४<br>
दामोदर हरेरंशं विना कुर्यादिदं हि कः ।<br>
एकस्य हि प्रभासस्य सर्वेऽप्यल्पाः सुरा रणे ।। ४५<br>
नमुचिर्नाम यो ह्यासीदसुरः सुरमर्दनः ।<br>
प्रबलाख्यस्ततो जज्ञे सर्वरत्नमयश्च यः ।। ४६<br>
सैष प्रभासो जातोऽद्य पुत्रो भासस्य दुर्जयः ।<br>
भासोऽपि पूर्वमभवत्कालनेमिर्महासुरः ।। ४७<br>
भूयो हिरण्यकशिपुस्ततो भूत्वा कपिञ्जलः ।<br>
सुमुण्डीकोऽसुरो योऽभूत्सोऽयं सूर्यप्रभोऽद्य च ।। ४८<br>
हिरण्याक्षश्च योऽभूत्प्राक्स सुनीथासुरोऽप्ययम् ।<br>
प्रहस्ताद्याश्च येऽप्येते ते सर्वे दैत्यदानवाः ।। ४९<br>
ये युष्माभिर्हतास्तेऽमी पुनर्जाता यतोऽसुराः ।<br>
मयादयोऽत एवामी पक्षमेषामुपाश्रिताः ।। 8.7.५०<br>
सूर्यप्रभादिभिः स्विष्टरुद्रयज्ञप्रभावतः ।<br>
विस्रस्तबन्धनः पश्य बलिर्द्रष्टुमिहागतः ।। ५१<br>
स्वं सत्यवचनं रक्षन्पातालेष्वेष तिष्ठति ।<br>
त्वद्राज्यकालपर्यन्तं ततश्चेन्द्रो भविष्यति ।। ५२<br>
एते परिगृहीताश्च सांप्रतं त्रिपुरारिणा ।<br>
तन्नायं जयकालो वः संधिं कुरुत किं ग्रहैः ।। ५३<br>
इति यावत्सुरपतिं ब्रवीति कमलासनः ।<br>
तावत्प्रभासः प्रामुञ्चदस्त्रं पाशुपतं महत् ।। ५४<br>
तद्दृष्ट्वा सर्वसंहारि रौद्रमस्त्रं विजृम्भितम् ।<br>
प्रमुक्तं हरिणा चक्रं सुतस्नेहात्सुदर्शनम् ।। ५५<br>
ततः सरूपयोरासीद्युद्धं दिव्यास्त्रयोस्तयोः ।<br>
अकाण्डविश्वसंहारसंभ्रान्तभुवनत्रयम् ।। ५६<br>
अस्त्रं स्वं संहरैतत्त्वं यावत्त्वं संहराम्यहम् ।<br>
इत्युक्तो हरिणा सोऽथ प्रभासः प्रत्युवाच तम् ।। ५७<br>
मुक्तमस्त्रं वृथा न स्यात्तत्प्रयातु पराङ्मुखः ।<br>
दामोदरो रणं हित्वा ततोऽस्त्रं संहराम्यहम् ।। ५८<br>
इत्युक्ते तेन भगवानवादीत्तर्हि मानय ।<br>
चक्रं त्वमपि मे मा भूद्वैफल्यमुभयोरपि ।। ५९<br>
एतच्छौरेर्वचः श्रुत्वा प्रभासः प्राह कालवित् ।<br>
एवमस्तु रथं हन्तु मम चक्रमिदं तव ।। 8.7.६०<br>
तथेति हरिणा दामोदरे व्यावर्तिते रणात् ।<br>
प्रभासः संजहारास्त्रं चक्रं चास्यापतद्रथे ।। ६१<br>
आरुह्यान्यं रथं सोऽथ ययौ सूर्यप्रभान्तिकम् ।<br>
दामोदरोऽपि स प्रायाच्छ्रुतशर्मान्तिकं ततः ।। ६२<br>
तावच्च वासवांशत्वदृप्तस्य क्षुतशर्मणः ।<br>
सूर्यप्रभस्य च द्वन्द्वयुद्धं काष्ठां परामगात् ।। ६३<br>
श्रुतशर्मा प्रयुङ्के स्म यद्यदस्त्रं प्रयत्नतः ।<br>
प्रत्यस्त्रैः प्रतिहन्ति स्म तत्तत्सूर्यप्रभः क्षणात् ।। ६४<br>
माया या या च तेनात्र प्रयुक्ता श्रुतशर्मणा ।<br>
सूर्यप्रभेण सा सास्य निहता प्रतिमायया ।। ६५<br>
ततो ब्रह्मास्त्रममुचच्छ्रुतशर्मातिकोपतः ।<br>
सूर्यप्रभोऽपि प्रामुञ्चदस्त्रं पाशुपतं कृती ।। ६६<br>
तेन रौद्रमहास्त्रेण ब्रह्मास्त्रं प्रतिहत्य तत् ।<br>
यावत्स दुष्प्रधर्मेण श्रुतशर्माभिभूयते ।। ६७<br>
तावदिन्द्रप्रभृतिभिर्लोकपालैः समन्ततः ।<br>
वज्रादीनि प्रयुक्तानि परमास्त्राण्यमर्षिभिः ।। ६८<br>
तत्तु पाशुपतं तानि जित्वा सर्वायुधान्यपि ।<br>
जज्वाल सुतरामस्त्रं श्रुतशर्मजिघांसया ।। ६९<br>
ततः सूर्यप्रभः स्तुत्वा महास्त्रं तद्व्यजिज्ञपत् ।<br>
मा वधीः श्रुतशर्माणं बद्ध्वा त्वं तं समर्पय ।। 8.7.७०<br>
ततः प्रसह्य निःशेषैः संनद्धमभवत्सुरैः ।<br>
तज्जिगीषावशाच्चान्यैः प्रेक्षकैरसुरैरपि ।। ७१<br>
तत्क्षणं वीरभद्राख्यः शंभुना प्रेरितो गणः ।<br>
आगत्यैव तदादेशमिन्द्रादिभ्योऽब्रवीदिदम् ।। ७२<br>
यूयं प्रेक्षितुमायातास्तद्योद्धुं वः क्रमोऽत्र कः ।<br>
मर्यादालङ्घनाच्चान्यदपि स्यादसमञ्जसम् ।। ७३<br>
एतच्छ्रुत्वाब्रुवन्देवा हन्यन्ते च हताश्च नः ।<br>
सर्वेषामत्र तनयास्तन्न युध्यामहे कथम् ।। ७४<br>
दुस्त्यजो हि सुतस्नेहस्तदवश्यं प्रतिक्रिया ।<br>
तन्निहन्तृषु कर्तव्या यथाशक्त्यत्र कोऽक्रमः ।। ७५<br>
इत्युक्तवत्सु देवेषु वीरभद्रे ततो गते ।<br>
सुराणामसुराणां च प्रावर्तत महारणः ।। ७६<br>
सुनीथः सममश्विभ्यां प्रज्ञाढ्यश्च सहेन्दुना ।<br>
स्थिरबुद्धिश्च वसुभिः कालचक्रश्च वायुना ।। ७७<br>
प्रकम्पनोऽग्निना सिंहदंष्ट्रो निर्ऋतिना तथा ।<br>
वरुणेन प्रथमनो धूमकेतुर्यमेन च ।। ७८<br>
महामायः स च तदा धनाधिपतिना सह ।<br>
अयुध्यतास्त्रप्रत्यस्त्रैरन्योन्यैश्च समं सुरैः ।। ७९<br>
पर्यन्ते परमास्त्रं च यो यो यद्यत्सुरोऽक्षिपत् ।<br>
तस्य तस्य हरस्तत्तद्धुंकारेण व्यनाशयत् ।। 8.7.८०<br>
धनदस्तूद्यतगदः साम्ना शर्वेण वारितः ।<br>
भग्नास्त्राश्च सुरास्ते ते परित्यज्याहवं ययुः ।। ८१<br>
ततः सूर्यप्रभं शक्रः स्वयं क्रोधादयोधयत् ।<br>
शरौघममुचत्तस्मिंस्तानि तान्यायुधानि च ।। ८२<br>
सूर्यप्रभश्च निर्धूय तदस्त्राण्यवहेलया ।<br>
आकर्णाकृष्टनाराचशतेनेन्द्रमताडयत् ।। ८३<br>
ततः क्रुद्धः स कुलिशं जग्राह च सुराधिपः ।<br>
हुंकारं चाकरोदुद्रः कुलिशं च ननाश तत् ।। ८४<br>
ततः पराङ्मुखे याते शक्रे नारायणः स्वयम् ।<br>
प्रभासं योधयामास क्रोधात्कोटीमुखैः शरैः ।। ८५<br>
अस्त्राण्यन्यानि चाप्यस्त्रैर्निष्कम्पो युयुधे समम् ।<br>
हताश्वो विरथीभूतोऽप्यारुह्यान्यं रथं च सः ।। ८६<br>
तेन दैत्यारिणा सार्धं निर्विशेषमयुध्यत ।<br>
ततः प्रकुपितो देवो ज्वलच्चक्रं मुमोच सः ।। ८७<br>
प्रभासोऽप्यभिमन्त्र्यैव दिव्यं खड्गं प्रमुक्तवान् ।<br>
तयोरायुधयोर्युध्यमानयोर्वीक्ष्य चक्रतः ।। ८८<br>
हीयमानं शनैः खड्गं हुंकारं कृतवान्हरः ।<br>
तेन ते खड्गचक्रे द्वे अन्तर्धानमुपेयतुः ।। ८९<br>
ततो ननन्दुरसुरा विषीदन्ति स्म चामराः ।<br>
सूर्यप्रभे लब्धजये बद्धे च श्रुतशर्मणि ।। 8.7.९०<br>
संस्तुत्याराधयामासुरथ देवा वृषध्वजम् ।<br>
ततस्तुष्टः सुरानेवमादिदेशाम्बिकापतिः ।। ९१<br>
सूर्यप्रभ प्रतिज्ञातं वर्जयित्वार्थ्यतां वरः ।<br>
देव यत्ते प्रतिज्ञातं कः शक्तः कर्तुमन्यथा ।। ९२<br>
किं त्वस्माभिः प्रतिज्ञातं यदस्य श्रुतशर्मणः ।<br>
सत्यं तदप्यस्तु विभो मा भूद्वंशक्षयश्च नः ।। ९३<br>
इत्युक्त्वा विरतान्देवान्भगवानेवमादिशत् ।<br>
संधौ कृते भवत्येतत्संधिश्चैवमिहास्तु वः ।। ९४<br>
सूर्यप्रभं प्रणमतु श्रुतशर्मा सहानुगः ।<br>
ततस्तथा वदिष्यामो यथोभयहितं भवेत् ।। ९५<br>
इतीश्वरवचो देवाः प्रतिपद्य तथेति च ।<br>
सूर्यप्रभस्य विदधुः श्रुतशर्माणमानतम् ।। ९६<br>
ततस्तयोर्मिथस्त्यक्तवैरयोः कण्ठलग्नयोः ।<br>
संधिं देवासुराश्चक्रुः शान्तवैराः परस्परम् ।। ९७<br>
अथ शृण्वत्सु निखिलेष्वसुरेषु सुरेषु च ।<br>
उवाच भगवाञ्शंभुः सूर्यप्रभमिदं वचः ।। ९८<br>
कुरु दक्षिणवेद्यर्धे चक्रवर्तित्वमात्मनः ।<br>
उत्तरस्मिंस्तु वेद्यर्धे देहि तच्छ्रुतशर्मणे ।। ९९<br>
प्राप्तव्यमचिरात्पुत्र त्वया हीतश्चतुर्गुणम् ।<br>
साम्राज्यं किंनरादीनामशेषाणां द्युचारिणाम् ।। 8.7.१००<br>
तस्मिन्प्राप्ते च दद्यास्त्वं वेद्यर्धमपि दक्षिणम् ।<br>
तत्कुञ्जरकुमाराय सविशेषपदे स्थितः ।। १०१<br>
ये चात्र निहता वीराः समित्युभयपक्षयोः ।<br>
उत्तिष्ठन्त्यक्षतैरङ्गैर्जीवन्तः सर्व एव ते ।। १०२<br>
इत्युक्त्वान्तर्दधे शंभुः सर्वे चोत्तस्थुरक्षताः ।<br>
सुप्तप्रबुद्धा इव ते येऽत्राभूवन्रणे हताः ।। १०३<br>
अथ सूर्यप्रभो मूर्ध्नि धृतशांभवशासनः ।<br>
गत्वा विविक्तं विस्तीर्णं भूमिभागमरिंदमः ।। १०४<br>
उपविष्टो महास्थाने श्रुतशर्माणमागतम् ।<br>
निजसिंहासनार्धे तमुपावेशितवान्स्वयम् ।। १०५<br>
तद्वयस्याः प्रभासाद्या वयस्याः श्रुतशर्मणः ।<br>
दामोदराद्याश्च तयोः पार्श्वयोः समुपाविशन् ।। १०६<br>
उपाविशत्सुनीथश्च मयश्चान्ये च दानवाः ।<br>
आसनेषु यथार्हेषु तथा विद्याधरेश्वराः ।। १०७<br>
ततस्तत्राययुः सप्तपातालपतयोऽखिलाः ।<br>
प्रह्लादप्रमुखा दैत्यदानवेन्द्राः प्रहर्षतः ।। १०८<br>
शक्रश्च लोकपालादियुतो गुरुपुरःसरः ।<br>
विद्याधरः सुमेरुश्च स सुवासकुमारकः ।। १०९<br>
दनुप्रभृतयः सर्वाश्चाययुः कश्यपाङ्गनाः ।<br>
भूतासनविमानेन भार्याः सूर्यप्रभस्य च ।। 8.7.११०<br>
सर्वेष्वेषु कृतान्योन्यप्रीत्याचारोपवेशिषु ।<br>
सिद्धिर्नाम सखी दन्वास्तद्वाक्येनैवमभ्यधात् ।। १११<br>
भो भोः सुरासुरा देवी दनुर्युष्मान्ब्रवीत्यसौ ।<br>
अस्मिन्प्रीतिसमाजे यत्सौमनस्यं सुखं च नः ।। ११२<br>
तद्ब्रूत यदि युष्माभिरनुभूतं कदाचन ।<br>
तदन्योन्यं न कर्तव्यो विरोधो दुःखदारुणः ।। ११३<br>
हिरण्याक्षादिभिर्ज्येष्ठैर्द्युराज्याय कृतः स यैः ।<br>
ते गताः शक्र एवाद्य ज्येष्ठस्तत्का विरोधिता ।। ११४<br>
निर्वैरसुखितास्तस्माद्वर्तध्वमितरेतरम् ।<br>
अस्माकं येन संतोषः शिवं च जगतां भवेत् ।। ११५<br>
इति सिद्धिमुखाच्छ्रुत्वा भगवत्या दनोर्वचः ।<br>
शक्रेण वीक्षितमुखो बृहस्पतिरुवाच ताम् ।। ११६<br>
नानुबन्धोऽस्ति देवानामसुरान्प्रति कश्चन ।<br>
विकुर्वते न यद्येते मिथ्या देवानिमान्प्रति ।। ११७<br>
इत्युक्ते देवगुरुणा दानवेन्द्रो मयोऽब्रवीत् ।<br>
स्याद्विकारोऽसुराणां चेत्तद्दद्यान्नमुचिः कथम् ।। ११८<br>
उच्चैःश्रवसमिन्द्राय मृतसंजीवनं हयम् ।<br>
प्रबलश्च शरीरं स्वं सुरेभ्यः कथमर्पयेत् ।। ११९<br>
त्रैलोक्यं हरये दत्त्वा विशेत्कारां कथं बलिः ।<br>
अयोदेहः कथं देहं दद्याद्वा विश्वकर्मणे ।। 8.7.१२०<br>
अधिकं वा कियद्वच्मि नित्यसंभाविनोऽसुराः ।<br>
छद्मना चेन्न बाध्यन्ते तदेषां नास्ति विक्रिया ।। १२१<br>
एवं मयासुरेणोक्ते सिद्ध्यावोचि तथा यथा ।<br>
प्रीतिं देवासुराश्चकुर्मिथः कण्ठग्रहोत्तरम् ।। १२२<br>
तावद्भवान्या प्रहिता प्रतीहारी जयाभिधा ।<br>
अत्रागात्पूजिता सर्वैः सुमेरुमवदच्च सा ।। १२३<br>
देव्याहं प्रेषिता त्वां प्रत्यादिष्टं च तया तव ।<br>
अस्ति ते कन्यका नाम्ना कामचूडामणिः सुता ।। १२४<br>
सूर्यप्रभाय तां देहि शीघ्रं भक्ता हि सा मम ।<br>
इत्युक्तो जयया प्रह्वः सुमेरुः प्रत्युवाच ताम् ।। १२५<br>
यदादिशति देवी मां परमोऽनुग्रहो ह्ययम् ।<br>
दैवेनाप्ययमेवार्थः प्रागादिष्टो ममाभवत् ।। १२६<br>
एवं सुमेरुणा प्रोक्ता प्राह सूर्यप्रभं जया ।<br>
त्वयैषा सर्वभार्याणां कर्तव्योपरिवर्तिनी ।। १२७<br>
सर्वाभ्योऽभिमतान्याभ्यस्तवाप्येषा भविष्यति ।<br>
इत्यादिष्टं तवाप्यद्य देव्या गौर्या प्रसन्नया ।। १२८<br>
इत्युक्त्वान्तर्दधे सूर्यप्रभेणाभ्यर्चिता जया ।<br>
अत्रैवाह्नि सुमेरुश्च लग्नं निश्चितवान्द्रुतम् ।। १२९<br>
वेदीमकारयत्सोऽत्र सद्रत्नस्तम्भकुट्टिमाम् ।<br>
युक्तां तद्रश्मिजालेन पिहितेनेव वह्निना ।। 8.7.१३०<br>
आनाययामास च तां कामचूडामणिं सुताम् ।<br>
निपीयमानलावण्यां लोलैर्देवासुरेक्षणैः ।। १३१<br>
उमा हिमवतो जाता जाता चेयं सुमेरुतः ।<br>
इतीव तत्समानेन सौन्दर्येण समाश्रिताम् ।। १३२<br>
ततो वेदीं समारोप्य कृतकौतुकशोभिताम् ।<br>
प्रसाधिता सुमेरुस्तां ददौ सूर्यप्रभाय सः ।। १३३<br>
सूर्यप्रभश्च जग्राह कामचूडामणेस्तदा ।<br>
दनुप्रभृतिभिर्बद्धकङ्कणं पाणिपङ्कजम् ।। १३४<br>
ददौ लाजविसर्गे च प्रथमे तत्क्षणागता ।<br>
जया भवानीप्रहिता दिव्यां मालामनश्वरीम् ।। १३५<br>
सुमेरुश्चाप्यनर्घाणि रत्नानि प्रददौ तदा ।<br>
ऐरावणात्समुत्पन्नं दिव्यं च वरवारणम् ।। १३६<br>
द्वितीये लाजमोक्षे च जया रत्नावलीमदात् ।<br>
यया कण्ठस्थया मृत्युः क्षुत्तृष्णा च न बाधते ।। १३७<br>
सुमेरुश्च ददाति स्म द्विगुणं रत्नसंचयम् ।<br>
उच्चैःश्रवःप्रसूतं च हयरत्नमनुत्तमम् ।। १३८<br>
लाजमोक्षे तृतीये च ददावेकावलीं जया ।<br>
यौवनं क्षीयते नैव यया कण्ठावलग्नया ।। १३९<br>
सुमेरुस्त्रिगुणं राशिं रत्नानां प्रवितीर्य च ।<br>
दत्तवान्गुलिकां दिव्यां सर्वसिद्ध्युपयोगिनीम् ।। 8.7.१४०<br>
ततो विवाहे निर्वृत्ते सुमेरुः ससुरासुरान् ।<br>
विद्याधरान्देवमातः सर्वानेवं व्यजिज्ञपत् ।। १४१<br>
भोक्तव्यमद्य युष्माभिः सर्वैरेव गृहे मम ।<br>
अनुग्रहश्च कर्तव्यो बद्धो मूर्ध्नि मयाञ्जलिः ।। १४२<br>
एवमभ्यर्थनां तस्य सुमेरोः सर्व एव ते ।<br>
यावन्नेच्छन्ति तावच्च नन्दी तत्रागतोऽभवत् ।। १४३<br>
स तानवादीत्प्रणतानादिष्टं वस्त्रिशूलिना ।<br>
गृहे सुमेरोर्भोक्तव्यमेष ह्यस्मरपरिग्रहः ।। १४४<br>
एतदन्नेषु भुक्तेषु तृप्तिः स्याच्छाश्वती च वः ।<br>
इति नन्दिमुखाच्छ्रुत्वा सर्वे सत्प्रतिपेदिरे ।। १४५<br>
ततोऽत्राजग्मुरमिताः शंकरप्रहिता गणाः ।<br>
विनायकमहाकालवीरभद्राद्यधिष्ठिताः ।। १४६<br>
ते च भोजनसज्जां तां वेदिं कृत्वा यथाक्रमम् ।<br>
तानुपावेशयन्देवद्युचरासुरमानुषान् ।। १४७<br>
उपाहरन्त तेभ्यश्च विद्याक्लृप्तान्सुमेरुणा ।<br>
आहाराञ्शंकरादिष्टकामधेनूद्भवांस्तथा ।। १४८<br>
एकैकस्य यथार्हं च तस्थुरिच्छाविधायिनः ।<br>
वीरभद्रमहाकालभृङ्गिप्रभृतयः सुराः ।। १४९<br>
पदे पदे च संतोषमिलद्दयुचरचारणम् ।<br>
तदा संगीतकमभूद्दिव्यस्त्रीनृत्यसुन्दरम् ।। 8.7.१५०<br>
आहारान्ते च सर्वेषां तेषां नन्दीश्वरादयः ।<br>
ददुर्दिव्यानि माल्यानि वस्त्राण्याभरणानि च ।। १५१<br>
एवं संमान्य देवादीन्नन्दिप्रभृतयोऽखिलाः ।<br>
गणेश्वरा गणैः सर्वैः सह जग्मुर्यथागतम् ।। १५२<br>
ततो देवासुराः सर्वे ताश्च तन्मातरो ययुः ।<br>
श्रुतशर्मादयस्ते चाप्यामन्त्र्य स्वं स्वमास्पदम् ।। १५३<br>
सूर्यप्रभः सभार्यश्च सवयस्यवधूयुतः ।<br>
विमानेन ययावाद्यं तत्सुमेरुतपोवनम् ।। १५४<br>
प्रेषयामास हर्षं च स्ववयस्यं महीभृताम् ।<br>
रत्नप्रभस्य च भ्रातुराख्यातुमुदयं निजम् ।। १५५<br>
दिनान्ते च स सद्रत्नपर्यङ्कं साधुनिर्मितम् ।<br>
कामचूडामणेर्वध्वा वासवेश्म विवेश तत् ।। १५६<br>
तत्रैतां च घनाश्लेषदशनच्छदखण्डनैः ।<br>
त्याजयित्वा शनैर्लज्जां नवोढासुलभां क्रमात् ।। १५७<br>
अनिर्वाच्यं नवं मुग्धविदग्धमधुरं रतम् ।<br>
अनास्वादितमन्याभ्यः सिषेवे स तया सह ।। १५८<br>
इदानीं बहिरन्यासां निवेशो हृदयेऽस्तु मे ।<br>
अन्तः पुनस्तवैकस्या इति तां चान्वरञ्जयत् ।। १५९<br>
ततो रतान्तसुप्तस्य प्रियाश्लेषसुखावहा ।<br>
शनैः समाप्तिमगमन्निशा निद्रा च तस्य सा ।। 8.7.१६०<br>
प्रभाते च स उत्थाय गत्वा सूर्यप्रभस्ततः ।<br>
आद्यास्ता रञ्जयामास निजभार्याः सह स्थिताः ।। १६१<br>
तास्तं नववधूरक्तं यावत्परिहसन्ति च ।<br>
सनर्मवक्रमधुरस्निग्धमुग्धैर्वचःक्रमैः ।। १६२<br>
द्वाःस्थेनावेदितस्तावदागत्य प्रणिपत्य च ।<br>
विद्याधरः सुषेणाख्यः कृतिनं तं व्यजिज्ञपत् ।। १६३<br>
देव त्रिकूटनाथाद्यैः सर्वैर्विद्याधरेश्वरैः ।<br>
प्रेषितोऽहमिहैवं च देवं विज्ञापयन्ति ते ।। १६४<br>
ऋषभाद्रौ तृतीयेऽह्नि ह्यभिषेकः शुभस्तव ।<br>
संवाद्यतां तत्सर्वेषामुद्यमोऽत्र विधीयताम् ।। १६५<br>
तच्छ्रुत्वा प्रत्यवोचत्तं दूतं सूर्यप्रभस्तदा ।<br>
गच्छ त्रिकूटाधिपतिप्रभृतीन्ब्रूहि मद्गिरा ।। १६६<br>
भवन्त एव कुर्वन्तु समारम्भं वदन्तु च ।<br>
आत्मनैव परं सज्जा वयमेते स्थिताः पुनः ।। १६७<br>
सवादनं तु सर्वेषां करिष्यामो यथायथम् ।<br>
इत्यात्तप्रतिसंदेशः सुषेणः स ततो ययौ ।। १६८<br>
सूर्यप्रभोऽपि चैकैकं प्रभासप्रभृतीन्सखीन् ।<br>
देवानां याज्ञवल्क्यादिमुनीनां भूभृतां तथा ।। १६९<br>
विद्याधरासुराणां च विससर्ज पृथक्पृथक् ।<br>
निमन्त्रणाय सर्वेषां स्वाभिषेकमहोत्सवे ।। 8.7.१७०<br>
स्वयं जगाम चैकाकी कैलासं पर्वतोत्तमम् ।<br>
हरस्य चाम्बिकायाश्च निमन्त्रणकृतोद्यमः ।। १७१<br>
आरोहंश्च तमद्राक्षीच्छुभ्रभूतिसितं गिरिम् ।<br>
सेव्यं देवर्षिसिद्धानां द्वितीयमिव शंकरम् ।। १७२<br>
अर्धादधिकमारुह्य दुरारोहं ततः परम् ।<br>
स तं पश्यन्ददर्शात्र वैद्रुमं द्वारमेकतः ।। १७३<br>
यदा प्रवेशं नैवात्र सिद्धिमानप्यवाप सः ।<br>
तदैकाग्रेण मनसा स्तौति स्म शशिशेखरम् ।। १७४<br>
ततस्तद्द्वारमुद्घाट्य पुमान्गजमुखोऽब्रवीत् ।<br>
एहि प्रविश तुष्टस्ते हेरम्बो भगवानिति ।। १७५<br>
ततः सूर्यप्रभस्तत्र प्रविश्यान्तः सविस्मयः ।<br>
उपविष्टे महाभोगे ज्योतीरसशिलातले ।। १७६<br>
द्वादशादित्यसंकाशमेकदंष्ट्रं गजाननम् ।<br>
लम्बोदरं त्रिनेत्रं च ज्वलत्परशुमुद्गरम् ।। १७७<br>
विनायकं परिवृतं नानाप्राणिमुखैर्गणैः ।<br>
ददर्शाथ ववन्दे च पादयोः प्रणिपत्य तम् ।। १७८<br>
सोऽपि तं विघ्नजित्प्रीतः पृष्ट्वागमनकारणम् ।<br>
आरोहानेन मार्गेणेत्यवोचत्स्निग्धया गिरा ।। १७९<br>
तेन सूर्यप्रभः सोऽन्यामारूढः पञ्चयोजनीम् ।<br>
पद्मरागमयं द्वारमपश्यदपरं महत् ।। 8.7.१८०<br>
अनवाप्तप्रवेशश्च तत्रापि स पिनाकिनम् ।<br>
देवं नामसहस्रेण तुष्टावानन्यमानसः ।। १८१<br>
ततः कुमारपुत्रेण स्वयं द्वारं विवृत्य तत् ।<br>
उक्तात्मना विशाखाख्येनान्तः प्रावेश्यतात्र सः ।। १८२<br>
प्रविष्टश्च ददर्शात्र स्कन्दं ज्वालानलद्युतिम् ।<br>
युक्तं शाखविशाखाद्यैः सदृशैः पञ्चभिः सुतैः ।। १८३<br>
स जातमात्रकप्रह्वैर्दुष्टग्रहशिशुग्रहैः ।<br>
वृतं तं कोटिसंख्याकैर्गणेशैश्चरणानतैः ।। १८४<br>
तेनापि परितुष्टेन पृष्ट्वा कारणमागमे ।<br>
तस्मारोहणमार्गोऽत्र व्यादिष्टः शरजन्मना ।। १८५<br>
एवं क्रमेण चान्यानि रत्नद्वाराणि पञ्च सः ।<br>
सभैरवमहाकालवीरभद्रेण नन्दिना ।। १८६<br>
भृङ्गिणा चानुगैः साकं निरुद्धानि यथाक्रमम् ।<br>
अतीत्य प्राप पृष्ठेऽद्रेः स्फाटिकं द्वारमुत्तमम् ।। १८७<br>
ततः स्तुवन्देवदेवं रुद्रेष्वेकेन सादरम् ।<br>
प्रवेशितस्तदद्राक्षीच्छंभोः स्वर्गाधिकं पदम् ।। १८८<br>
दिव्यगन्धवहद्वातं सदापुष्पफलद्रुमम् ।<br>
गन्धर्वारब्धसंगीतमप्सरोनृत्तसोत्सवम् ।। १८९<br>
तत्रैकदेशे स्फटिकमयसिंहासने स्थितम् ।<br>
त्रिलोचनं शूलपाणिं स्वच्छस्फटिकसंनिभम् ।। 8.7.१९०<br>
बद्धपिङ्गजटाजूटं चारुचन्द्रार्धशेखरम् ।<br>
पार्श्वस्थया गिरिजया भगवत्योपसेवितम् ।। १९१<br>
सूर्यप्रभः स सानन्दः पश्यति स्म महेश्वरम् ।<br>
उपेत्य चापतत्तस्य सदेवीकस्य पादयोः ।। १९२<br>
ततः पृष्ठे करं दत्त्वा तमुत्थाप्योपवेश्य च ।<br>
किमर्थमागतोऽसीति पप्रच्छ भगवान्हरः ।। १९३<br>
प्रत्यासन्नोऽभिषेको मे संनिधानं तदर्थये ।<br>
प्रभोस्तत्रेति तं सूर्यप्रभः प्रत्यब्रवीच्च सः ।। १९४<br>
ततः शंभुरुवाचैनमियान्क्लिष्टोऽसि तर्हि किम् ।<br>
संनिधानाय किं पुत्र तत एवास्मि न स्मृतः ।। १९५<br>
तदस्तु संनिधास्येऽहमित्युक्त्वा भक्तवत्सलः ।<br>
सोऽन्तिकस्थितमाहूय गणमेकं समादिशत् ।। १९६<br>
गच्छैतमभिषेकार्थमृषभं पर्वतं नय ।<br>
महाभिषेकस्थानं हि तदेषां चक्रवर्तिनाम् ।। १९७<br>
इत्यादिष्टो भगवता स तं सूर्यप्रभं गणः ।<br>
प्रदक्षिणीकृतेशानमुत्सङ्गे प्रणतोऽग्रहीत् ।। १९८<br>
नीत्वा संस्थापयामास तस्मिन्नृषभपर्वते ।<br>
स्वसिद्ध्या तत्क्षणेनैव ययौ चादर्शनं ततः ।। १९९<br>
सूर्यप्रभस्य चात्रस्थस्याययुः स्ववयस्यकाः ।<br>
कामचूडामणिमुखा भार्या विद्याधराधिपाः ।। 8.7.२००<br>
सेन्द्राश्च देवा असुराः समयाद्या महर्षयः ।<br>
श्रुतशर्मा सुमेरुश्च स सुवासकुमारकः ।। २०१<br>
सूर्यप्रभश्च सर्वांस्तान्यथोचितममानयत् ।<br>
उक्तरुद्रादिवृत्तान्तमभ्यनन्दंश्च तेऽपि तम् ।। २०२<br>
अथ विविधौषधिसहितं नदीनदाम्भोधितीर्थसंभूतम् ।<br>
मणिकनकमयैः कुम्भैः स्वयमानिन्युर्जलं प्रभासाद्याः ।। २०३<br>
तावद्गौरीसहितो भगवानत्राययौ पुरारातिः ।<br>
देवासुरविद्याधरनृपतिमहर्षिप्रणम्यमानाङ्घ्रिः ।। २०४<br>
सर्वेषु तेषु सुरदानवखेचरेषु पुण्याहघोषमुखरेष्वखिलैर्जलैस्ते ।<br>
सूर्यप्रभं तमृषयो द्युचराधिराज्ये सिंहासने समुपवेशितमभ्यषिञ्चन् ।। २०५<br>
बबन्ध पट्टं मुकुटं च तस्य स प्रहृष्य विज्ञानमयो मयासुरः ।<br>
ननाद तूर्यैः सह देवदुन्दुभिर्वराप्सरोनृत्तपुरःसरो दिवि ।। २०६<br>
तां च महर्षिसमूहः स कामचूडामणिं समभिषिच्य ।<br>
सूर्यप्रभस्य विदधे तस्य समुचितां महादेवीम् ।। २०७<br>
ततो गतेषु त्रिदशासुरेषु सूर्यप्रभो बन्धुसुहृद्वयस्यैः ।<br>
सहात्र विद्याधरचक्रवर्ती महाभिषेकोत्सवमाततान ।। २०८<br>
दिनैश्च वेद्यर्धकमुत्तरं तद्दत्त्वा हरोक्तं श्रुतशर्मणे सः ।<br>
अन्याः प्रियाः प्राप्य समं वयस्यैर्भेजे चिरं खेचरराजलक्ष्मीम् ।। २०९<br>
एवं हरप्रसादप्रभावतः प्रापि मानुषेणापि ।<br>
सूर्यप्रभेण पूर्वं विद्याधरचक्रवर्तित्वम् ।। 8.7.२१०<br>
इति विद्याधरधुर्यो व्याख्याय कथां स वत्सराजाग्रे ।<br>
वज्रप्रभः प्रणम्य च नरवाहनदत्तमुद्ययौ गगनम् ।। २११<br>
तस्मिन्गते च नरवाहनदत्तदेवो देव्या स्वया मदनमञ्चुकया समेतः ।<br>
वत्सेश्वरस्य पितुरास्त गृहे स वीरो विद्याधरेन्द्रपदलाभमुदीक्षमाणः ।। २१२<br>
इति महाकविश्रीसोमदेवभट्टविरचिते कथासरित्सागरे सूर्यप्रभलम्बके सप्तमस्तरङ्गः ।<br>
समाप्तश्चायं सूर्यप्रभलम्बकोऽष्टमः ।</p>

  </div>
</article>


        

        



    <aside class="card border noPrint" id="section-tree-item-laxyam_padyam_somadevaH_kathA-sarit-sAgaraH_mUlam_08_007_md">
        <div class="card-title bg-light-gray border d-flex justify-content-between">
            <a href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/08/007/">००७ </a>
            <a data-toggle="collapse" href="#section-tree-item-body-laxyam_padyam_somadevaH_kathA-sarit-sAgaraH_mUlam_08_007_md" role="button" aria-expanded="false" aria-controls="section-tree-item-body-laxyam_padyam_somadevaH_kathA-sarit-sAgaraH_mUlam_08_007_md" >…<i class="fas fa-caret-down" class="collapsed"></i> </a>
        </div>
        <nav id="section-tree-item-body-laxyam_padyam_somadevaH_kathA-sarit-sAgaraH_mUlam_08_007_md" class="card-body p-0 collapse">
            
            <li>draft: false</li>
            
            <li>iscjklanguage: false</li>
            
            <li>title: ००७</li>
            
        </nav>
    </aside>


      </main>
    </div>
    <footer class="bg-yellow  p-1 noPrint" role="contentinfo">
  

  <div id="div_foot_nav_bar" class="row">
    <a href="https://vishvAsa.github.io/kAvyam/search"  class="btn btn-light btn-sm">🥽🔦</a>
    <div class="row col  d-flex justify-content-center">
      <div><a id="previousPageFoot" href="" class="btn btn-secondary">###<i class="fas fa-caret-left"></i></a></div>
      <div ><a id="nextPageFoot" href="" class="btn btn-secondary"><i class="fas fa-caret-right"></i> ### </a></div>
    </div>
      <ul id="footer-bar-right-custom" class="list-group list-group-horizontal">
      </ul>
  </div>
  <div id="div_footer_bar" class="container-fluid d-flex justify-content-between">
    <a class="btn btn-secondary" href="https://github.com/vishvAsa/kAvyam/issues/new" >
      ✉️Contact
    </a>
    <a class="btn btn-secondary" href="http://creativecommons.org/licenses/by/4.0/"><img alt="Creative Commons License" style="border-width:0" src="https://i.creativecommons.org/l/by/4.0/80x15.png" /></a>
    <div class="btn small border">
      
      <a href="https://github.com/vishvAsa/kAvyam/actions/workflows/build.yml"><img src="https://github.com/vishvAsa/kAvyam/actions/workflows/build.yml/badge.svg"> Built </a> on 2026 Feb 9 02:08:13 UTC. (<a href="http://google.com/search?q=02%3a08%3a13%20UTC to IST">IST</a>)
    </div>
  </div>
</footer>



<script async src="https://www.googletagmanager.com/gtag/js?id=G-33H08JSLQR"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-33H08JSLQR');
</script>

  </body>
  <script type='text/javascript'>
    
    
    
    module_uiLib.onDocumentReadyTasks();
  </script>
  
</html>
