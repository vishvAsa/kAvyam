<!DOCTYPE html>
<html lang="en-us">
  <head>
    <meta charset="utf-8">
    <meta http-equiv="X-UA-Compatible" content="IE=edge,chrome=1">
    
    <title>काव्ये विश्वासटिप्पन्यः  | ००६</title>
    <meta name="HandheldFriendly" content="True">
    <meta name="MobileOptimized" content="320">

    <meta name="viewport" content="width=device-width,minimum-scale=1">
    <meta name="generator" content="Hugo 0.143.0">
    
    
      <META NAME="ROBOTS" CONTENT="INDEX, FOLLOW">
    

    <link href="/kAvyam/laxyam/padyam/somadevaH_kathA-sarit-sAgaraH/mUlam/03/006/" rel="alternate" type="application/rss+xml" title="काव्ये विश्वासटिप्पन्यः" />
    <link href="/kAvyam/laxyam/padyam/somadevaH_kathA-sarit-sAgaraH/mUlam/03/006/" rel="feed" type="application/rss+xml" title="काव्ये विश्वासटिप्पन्यः" />

    <meta property="og:url" content="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/03/006/">
  <meta property="og:site_name" content="काव्ये विश्वासटिप्पन्यः">
  <meta property="og:title" content="००६">
  <meta property="og:description" content="ततः स सेनाविश्रान्त्यै तत्र लावाणके स्थितः ।
रहस्युवाच वत्सेशो राजा यौगन्धरायणम् ।। १
त्वद्बुद्ध्या निर्जिताः सर्वे पृथिव्यां भूभृतो मया ।
उपायस्वीकृतास्ते च नैव व्यभिचरन्ति मे ।। २
वाराणसीपतिस्त्वेष ब्रह्मदत्तो दुराशयः ।
जाने व्यभिचरत्येको विश्वासः कुटिलेषु कः ।। ३
इति वत्सेश्वरेणोक्त आह यौगन्धरायणः ।
न राजन्ब्रह्मदत्तस्ते भूयो व्यभिचरिष्यति ।। ४
आक्रान्तोपनतस्त्वेष भृशं संमानितस्त्वया ।
शुभाचारस्य कः कुर्यादशुभं हि सचेतनः ।। ५
कुर्वीत वा यस्तस्यैव तदात्मन्यशुभं भवेत् ।
तथा च श्रूयतामत्र कथां ते वर्णयाम्यहम् ।। ६
बभूव पद्मविषये पुरा कोऽपि द्विजोत्तमः ।
ख्यातिमानग्निदत्ताख्यो भूभृद्दत्ताग्रहारभुक् ।। ७
तस्यैकः सोमदत्ताख्यः पुत्रो ज्यायानजायत ।
द्वितीयश्चाभवद्वैश्वानरदत्ताख्यया सुतः ।। ८
आद्यस्तयोरभून्मूर्खः स्वाकृतिर्दुर्विनीतकः ।
अपरश्चाभवद्विद्वान्विनीतोऽध्ययनप्रियः ।। ९
कृतदारावुभौ तौ च पितर्यस्तं गते ततः ।
तदीयस्याग्रहारादेरर्धमर्धं विभेजतुः ।। १०
तन्मध्यात्स कनीयांश्च राज्ञा संमानितोऽभवत् ।
ज्येष्ठस्तु सोमदत्तोऽभूच्चपलः क्षत्रकर्मकृत् ।। ११
एकदा बद्धगोष्ठीकं शूद्रैः सह विलोक्य तम् ।
सोमदत्तं पितृसुहृद्द्विजः कोऽप्येवमब्रवीत् ।। १२
अग्निदत्तसुतो भूत्वा शूद्रवन्मूर्ख चेष्टसे ।
निजमेवानुजं दृष्ट्वा राजपूज्य न लज्जसे ।। १३
तच्छ्रुत्वा कुपितः सोऽथ सोमदत्तः प्रधाव्य तम् ।
विप्रं पादप्रहारेण जघानोज्झितगौरवः ।। १४
तत्र विप्रः स कृत्वान्यान्साक्षिणस्तत्क्षणं द्विजान् ।
गत्वा पादाहतिक्रुद्धो राजानं तं व्यजिज्ञपत् ।। १५
राजापि सोमदत्तस्य बन्धाय प्राहिणोद्भटान् ।
ते च निर्गत्य तन्मित्त्रैर्जघ्निरे शस्त्रपाणिभिः ।। १६
ततो भूयो बलं प्रेष्यावष्टब्धस्यास्य भूपतिः ।
क्रोधान्धः सोमदत्तस्य शूलारोपणमादिशत् ।। १७
आरोप्यमाणः शूलायामथाकस्मात्स च द्विजः ।
प्रक्षिप्त इव केनापि निपपात ततः क्षितौ ।। १८
रक्षन्ति भाविकल्याणं भाग्यान्येव यतोऽस्य ते ।
अन्धीबभूवुर्वधकाः पुनरारोपणोद्यताः ।। १९
तत्क्षणं श्रुतवृत्तान्तस्तुष्टो राजा कनीयसा ।
भ्रात्रास्य कृतविज्ञप्तिर्वधादेनममोचयत् ।। २०
ततो मरणनिस्तीर्णः सोमदत्तो गृहैः सह ।
गन्तुं राजावमानेन देशान्तरमियेष सः ।। २१
यदा च नैच्छन्गमनं समेतास्तस्य बान्धवाः ।
त्यक्तराजाग्रहारार्धां प्रतिपेदे तदा स्थितिम् ।। २२
ततो वृत्त्यन्तराभावात्कर्तुं स चकमे कृषिम् ।
तद्योग्यां च भुवं द्रष्टुं शुभेऽहन्यटवीं ययौ ।। २३
तत्र लेभे शुभां भूमिं संभाव्य फलसंपदम् ।
तन्मध्ये च महाभोगमश्वत्थतरुमैक्षत ।। २४
तं कल्याणघनच्छायाच्छन्नसूर्यांशुशीतलम् ।
प्रावृट्कालमिवालोक्य कृष्यर्थी तोषमाप सः ।। २५
योऽधिष्ठातात्र तस्यैव भक्तोऽस्मीत्यभिधाय च ।
कृतप्रदक्षिणोऽश्वत्थवृक्षं तं प्रणनाम सः ।। २६
संयोज्याथ बलीवर्दयुगं रचितमङ्गलः ।
कृत्वा बलिं तस्य तरोरारेभे कृषिमत्र सः ।। २७
तस्थौ तस्यैव चाधस्ताद्द्रुमस्य स दिवानिशम् ।
भोजनं तस्य चानिन्ये तत्रैव गृहिणी सदा ।। २८
काले तत्र च पक्वेषु तस्य सस्येष्वशङ्कितम् ।
सा भूमिः परराष्ट्रेण दैवादेत्य व्यलुण्ट्यत ।। २९
ततः परबले याते नष्टे सस्ये स सत्त्ववान् ।
आश्वास्य रुदतीं भार्यां किंचिच्छेषं तदाददौ ।। ३०
प्राग्वत्कृतबलिस्तस्थौ तत्रैवाथ तरोरधः ।
निसर्गः स हि धीराणां यदापद्यधिकं दृढाः ।। ३१
अथ चिन्ताविनिद्रस्य स्थितस्यैकाकिनो निशि ।
तस्याश्वत्थतरोस्तस्मादुच्चचार सरस्वती ।। ३२
भोः सोमदत्त तुष्टोऽस्मि तव तद्गच्छ भूपतेः ।
आदित्यप्रभसंज्ञस्य राष्ट्रं श्रीकण्ठदेशगम् ।। ३३
तत्र तस्यानवरतं द्वारदेशे महीपतेः ।
वदेः पठित्वा संध्याग्निहोत्रमन्त्रानिदं वचः ।। ३४
फलभूतिरहं नाम्ना विप्रः शृणुत वच्मि यत् ।
भद्रकृत्प्राप्नुयाद्भद्रमभद्रं चाप्यभद्रकृत् ।। ३५
एवं वदंश्च तत्र त्वं महतीमृद्धिमाप्स्यसि ।
संध्याग्निहोत्रमन्त्रांश्च मत्त एव पठाधुना ।। ३६
अहं च यक्ष इत्युक्त्वा स्वप्रभावेण तत्क्षणम् ।
तमध्याप्य च तान्मन्त्रान्वटे वाणी तिरोदधे ।। ३७
प्रातः स सोमदत्तश्च प्रतस्थे भार्यया सह ।
फलभूतिरिति प्राप्य नाम यक्षकृतं कृती ।। ३८
अतिक्रम्याटवीस्तास्ता विषमाः परिवर्तिनीः ।
दुर्दशा इव संप्राप श्रीकण्ठविषयं च सः ।। ०९
तत्र संध्याग्निकार्यादि पठित्वा द्वारि भूपतेः ।
यथावन्नाम संश्राव्य फलभूतिरिति स्वकम् ।। ४०
सोऽवादीद्भद्रकृद्भद्रमभद्रं चाप्यभद्रकृत् ।
प्राप्नुयादिति लोकस्य कौतुकोत्पादकं वचः ।। ४१
मुहुश्च तद्वदन्तं तं तत्रादित्यप्रभो नृपः ।
बुद्ध्वा प्रवेशयामास फलभूतिं कुतूहली ।। ४२
सोऽपि प्रविश्य तस्याग्रे तदेव मुहुरब्रवीत् ।
जहास तेन स नृपस्तदा पार्श्वस्थितैः सह ।। ४३
ससामन्तश्च वस्त्राणि दत्त्वा चाभरणानि सः ।
ग्रामान्राजा ददौ तस्मै न तोषो महतां मृषा ।। ४४
एवं च तत्क्षणं प्राप गुह्यकानुग्रहेण सः ।
फलभूतिः कृशो भूत्वा विभूतिं भूभृदर्पिताम् ।। ४५
सदा तदेव च वदन्पूर्वोक्तं प्राप भूपतेः ।
वाल्लभ्यमीश्वराणां हि विनोदरसिकं मनः ।। ४६
क्रमाद्राजगृहे चास्मिन्राष्ट्रेष्वन्तःपुरेषु च ।
राजप्रिय इति प्रीतिं बहुमानामवाप सः ।। ४७
कदाचिदथ सोऽटव्याः कृत्वाखेटकमागतः ।
आदित्यप्रभभूपालः सहसान्तःपुरं ययौ ।। ४८
द्वाःस्थसंभ्रमसाशङ्काः प्रविश्यैव ददर्श सः ।
देवीं देवार्चनव्यग्रां नाम्ना कुवलयावलीम् ।। ४९
दिगम्बरामूर्ध्वकेशीं निमीलितविलोचनाम् ।
स्थूलसिन्दूरतिलकां जपप्रस्फुरिताधराम् ।। ५०
विचित्रवर्णकन्यस्तमहामण्डलमध्यगाम् ।
असृक्सुरामहामांसकल्पितोग्रबलिक्रियाम् ।। ५१
सापि प्रविष्टे नृपतौ संभ्रमाकलितांशुका ।
तेन पृष्टा क्षणादेवमवोचद्याचिताभया ।। ५२
तदैवोदयलाभार्थं कृतवत्यस्मि पूजनम् ।
अत्र चागमवृत्तान्तं सिद्धिं च शृणु मे प्रभो ।। ५३
पुराहं पितृवेश्मस्था कन्या मधुमहोत्सवे ।
एवमुक्ता वयस्याभिः समेत्योद्यानवर्तिनी ।। ५४
अस्तीह प्रमदोद्याने तरुमण्डलमध्यगः ।
दृष्टप्रभावो वरदो देवदेवो विनायकः ।। ५५
तमुपागत्य भक्त्या त्वं पूजय प्रार्थितप्रदम् ।
येन निर्विघ्नमेवाशु स्वोचितं पतिमाप्स्यसि ।। ५६
तच्छ्रुत्वा पर्यपृच्छ्यन्त सख्यस्ता मौग्ध्यतो मया ।
कन्या लभन्ते भर्तारं किं विनायकपूजया ।। ५७
अथ ताः प्रत्यवोचन्मां किमेतत्त्वयोच्यते ।
तस्मिन्नपूजिते नास्ति सिद्धिः कापीह कस्यचित् ।। ५८
तथा चैतत्प्रभावं ते वर्णयामो वयं शृणु ।
इत्युक्त्वा च वयस्या मे कथामकथयन्निमाम् ।। ५९
पुरा पुरारेस्तनयं सेनान्यं प्राप्तुमिच्छति ।
तारकोपद्रुते शक्रे दग्धे च कुसुमायुधे ।। ६०
ऊर्ध्वरेतसमत्युग्रं सुदीर्घतपसि स्थितम् ।
गौरी कृततपाः प्रार्थ्य प्राप्य च त्र्यम्बकं पतिम् ।। ६१
आचकाङ्क्ष सुतप्राप्तिं मदनस्य च जीवितम् ।
न च सस्मार सिद्ध्यर्थं सा विघ्नेश्वरपूजनम् ।। ६२
अभीष्टाभ्यर्थिनीं तां च कान्तामित्यवदच्छिवः ।
प्रिये प्रजापतेः पूर्वं मानसादजनि स्मरः ।। ६३
कं दर्पयामीति मदाज्जातमात्रो जगाद च ।
तेन कंदर्पनामानं तं चकार चतुर्मुखः ।।
६४
अतिदृप्तोऽसि चेत्पुत्र तत्त्रिनेत्रस्य लङ्घनम् ।
एकस्य रक्षेर्मा नाम मृत्युं तस्मादवाप्स्यसि ।। ६५
इत्थं स वेधसोक्तोऽपि संक्षोभायागतः शठः ।
मया दग्धो न तस्यास्ति सदेहस्योद्भवः पुनः ।। ६६
भवत्यास्तु स्वशक्त्यैव पुत्रमुत्पादयाम्यहम् ।
नहि मे मदनोत्साहहेतुका लोकवत्प्रजा ।। ६७
एवं वदत एवास्य पार्वतीं वृषलक्ष्मणः ।
आविर्बभूव पुरतो ब्रह्मा शतमखान्वितः ।। ६८
तेन स्तुत्वा स विज्ञप्तस्तारकासुरशान्तये ।
अङ्गीचक्रे शिवः स्रष्टुं देव्यामात्मजमौरसम् ।। ६९
अनुमेने च कामस्य जन्म चेतसि देहिनाम् ।
सर्गविच्छेदरक्षार्थममूर्तस्यैव तद्गिरा ।। ७०
ददौ च निजचित्तेऽपि सोऽवकाशं मनोभुवः ।
तेन तुष्टो ययौ धाता मुदं प्राप च पार्वती ।। ७१
ततो यातेषु दिवसेष्वेकदा रहसि स्थितः ।
सिषेवे सुरतक्रीडामुमया सह शंकरः ।। २
यदा नाभूद्रतान्तोऽस्य गतेष्वब्दशतेष्वपि ।
तदा तदुपमर्देन चकम्पे भुवनत्रयम् ।। ७३
ततो जगन्नाशभयाद्रतविघ्नाय शूलिनः ।
वह्निं स्मरन्ति स्म सुराः पितामहनिदेशतः ।। ७४
सोऽप्यग्निः स्मृतमात्रः सन्नधृष्यं मदनान्तकम् ।
मत्वा पलाय्य देवेभ्यः प्रविवेश जलान्तरम् ।। ७५
तत्तेजोदह्यमानाश्च तत्र भेका दिवौकसाम् ।
विचिन्वतां शशंसुस्तमग्निमन्तर्जलस्थितम् ।। ७६
ततस्ताननभिव्यक्तवाचः शापेन तत्क्षणम् ।
भेकान्कृत्वा तिरोभूय भूयोऽग्निर्मन्दरं ययौ ।। ७७
तत्र तं कोटरान्तस्थं देवाः शम्बूकरूपिणम् ।
प्रापुर्गजशुकाख्यातं स चैषां दर्शनं ददौ ।। ७८
कृत्वा जिह्वाविपर्यासं शापेन शुकदन्तिनाम् ।
प्रतिपेदे च देवानां स कार्यं तैः कृतस्तुतिः ।। ७९
गत्वा च स्वोष्मणा सोऽग्निर्निवार्य सुरताच्छिवम् ।
शापभीत्या प्रणम्यास्मै दैवकार्यं न्यवेदयत् ।। ८०
शर्वोऽप्यारूढवेगोऽग्नौ तस्मिन्वीर्यं स्वमादधे ।
तद्धि धारयितुं शक्तो न वह्निर्नाम्बिकापि वा ।। ८१
न मया तनयस्त्वत्तः संप्राप्त इति वादिनीम् ।
स्वेदकोपाकुलां देवीमित्युवाच ततो हरः ।। ८२
विघ्नोऽत्र तव जातोऽयं विना विघ्नेशपूजनम् ।
तदर्चयैनं येनाशु वह्नौ नो जनिता सुतः ।। ८३
इत्युक्ता शंभुना देवी चक्रे विघ्नेश्वरार्चनम् ।
अनलोऽपि सगर्भोऽभूत्तेन वीर्येण धूर्जटेः ।। ८४
तत्तेजः शांभवं बिभ्रत्स तदा दिवसेष्वपि ।
अन्तःप्रविष्टतिग्मांशुरिव सप्तार्चिराबभौ ।। ८५
उद्ववाम च गङ्गायां तत्तेजः सोऽथ दुर्धरम् ।
गङ्गैनमत्यजन्मेरौ वह्निकुण्डे हराज्ञया ।। ८६
तत्र संरक्ष्यमाणः सन्स गर्भः शांभवैर्गणैः ।
निःसृत्याब्दसहस्रेण कुमारोऽभूत्षडाननः ।। ८७
ततो गौरीनियुक्तानां कृत्तिकानां पयोधरान् ।
षण्णां षड्भिर्मुखैः पीत्वा स्वल्पैः स ववृधे दिनैः ।। ८८
अत्रान्तरे देवराजस्तारकासुरनिर्जितः ।
शिश्रिये मेरुशृङ्गाणि दुर्गाण्युज्झितसंगरः ।। ८९
देवाश्च साकमृषिमिः षण्मुखं शरणं ययुः ।
षण्मुखोऽपि सुरान्रक्षन्नासीत्तैः परिवारितः ।। ९०
तद्बुद्ध्वा हारितं मत्वा राज्यमिन्द्रोऽथ चुक्षुभे ।
योधयामास गत्वा च कुमारं स समत्सरः ।। ९१
तद्वज्राभिहतस्याङ्गात्षण्मुखस्योद्बभूवतुः ।
पुत्रौ शाखविशाखाख्यावुभावतुलतेजसौ ।। २९
सपुत्रं च तमाक्रान्तशतक्रतुपराक्रमम् ।
उपेत्य तनयं शर्वः स्वयं युद्धादवारयत् ।। ९३
जातोऽसि तारकं हन्तुं राज्यं चेन्द्रस्य रक्षितुम् ।
तत्कुरुष्व निजं कार्यमिति चैनं शशास सः ।। ९४
ततः प्रणम्य प्रीतेन तत्क्षणं वृत्रवैरिणा ।
सैनापत्याभिषेकोऽस्य कुमारस्योपचक्रमे ।। ९५
स्वयमुत्क्षिप्तकलशस्तब्धबाहुरभूद्यदा ।
ततः शक्रः शुचमगादथैनमवदच्छिवः ।। ९६
न पूजितो गजमुखः सेनान्यं वाच्छता त्वया ।
तेनैष विघ्नो जातस्ते तत्कुरुष्व तदर्चनम् ।। ९७
तच्छ्रुत्वा तत्तथा कृत्वा मुक्तबाहुः शचीपतिः ।
अभिषेकोत्सवं सम्यक्सेनान्ये निरवर्तयत् ।। ९८
ततो जघान नचिरात्सेनानीस्तारकासुरम् ।
ननन्दुः सिद्धकार्याश्च देवा गौरी च पुत्रिणी ।। ९९
तदेवं देवि देवानामपि सन्ति न सिद्धयः ।
हेरम्भेऽनर्चिते तस्मात्पूजयैनं वरार्थिनी ।। १००
इत्युक्ताहं वयस्याभिरुद्यानैकान्तवर्तिनम् ।
आर्यपुत्र पुरा गत्वा विघ्नराजमपूजयम् ।। १०१
पूजावसाने चापश्यमकस्माद्गगनाङ्गणे ।
उत्पत्य विहरन्तीस्ताः स्वसखीर्निजसिद्धितः ।। १०२
तद्दृष्ट्वा कौतुकाद्व्योम्नः समाहूयावतार्य च ।
मया सिद्धिस्वरूपं ताः पृष्टाः सद्योब्रुवन्निदम् ।। १०३
इमा नृमांसाशनजा डाकिनीमन्त्रसिद्धयः ।
कालरात्रिरिति ख्याता ब्राह्मणी गुरुरत्र नः ।। १०४
एवं सखीभिरुक्ताहं खेचरीसिद्धिलोलुभा ।
नृमांसाशनमीता च क्षणमासं ससंशया ।। ५५
अथ तत्सिद्धिलुब्धत्वादवोचं ताः सखीरहम् ।
उपदेशो ममाप्येष युष्मामिर्दाप्यतामिति ।। १०६
ततो मदभ्यर्यनया गत्वा तत्क्षणमेव ताः ।
आनिन्युः कालरात्रिं तां तत्रैव विकटाकृतिम् ।। १०७
मिलद्भुवं कातराक्षीं न्यञ्चच्चिपिटनासिकाम् ।
स्थूलगण्डीं करालोष्ठीं दन्तुरां दीर्घकंधराम् ।। १०८
लम्बस्तनीमुदरिणीं विदीर्णोत्फुल्लपादुकाम् ।
धात्रा वैरूप्यनिर्माणवैदग्धीं दर्शितामिव ।। १०९
सा मां पादानतां स्नातां कृतविघ्नेश्वरार्चनाम् ।
विवस्त्रां मण्डले भीमां भैरवार्चामकारयत् ।। ११०
अभिषिच्य च सा मह्यं तांस्तान्मन्त्रान्निजान्ददौ ।
भक्षणाय नृमांसं च देवार्चनबलीकृतम् ।। १११
आत्तमन्त्रगणा भुक्तमहामांसा च तत्क्षणम् ।
निरम्बरैवोत्पतिता ससखीकाहमम्बरम् ।। ११२
कृतक्रीडावतीर्याथ मगनाद्गुर्वनुज्ञया ।
गताभूवमहं देव कन्यकान्तःपुरं निजम् ।। १९३
एवं बाल्येऽपि जाताहं डाकिनीचक्रवर्तिनी ।
भक्षितास्तत्र चास्माभिः समेत्य बहवो नराः ।। ११४
अस्मिन्कथान्तरे चैतां महाराज कथां शृणु ।
विष्णुस्वामीत्यभूत्तस्याः कालरात्र्याः पतिर्द्विजः ।। ११५
स च तस्मिन्नुपाध्यायो देशे नानादिगागतान् ।
शिष्यानध्यापयामास वेदविद्याविशारदः ।। ११६
शिष्यमध्ये च तस्यैको नाम्ना सुन्दरको युवा ।
बभूव शिष्यः शीलेन विराजितवपुर्गुणः ।। ११७
तमुपाध्यायपत्नी सा कालरात्रिः कदाचन ।
वव्रे रहसि कामार्ता पत्यौ कापि बहिर्गते ।। ११८
तूनं विरूपैरधिकं हासनैः क्रीडति स्मरः ।
यत्सानवेक्ष्य स्वं रूपं चक्रे सुन्दरकस्पृहाम् ।। ११९
77
स तु सर्वात्मना नैच्छदर्थ्यमानोऽपि विप्लवम् ।
स्त्रियो यथा विचेष्टन्तां निष्कम्पं तु सतां मनः ।। १२०
ततः सापसृते तस्मिन्कालरात्रिः क्रुधा तदा ।
स्वमङ्गं पाटयामास स्वयं दन्तनखक्षतैः ।। १२१
विकीर्णवस्त्रकेशान्ता रुदती तावदास्त च ।
गृहं यावदुपाध्यायो विष्णुस्वामी विवेश सः ।। १२२
प्रविष्टं तमवादीच्च पश्य सुन्दरकेण मे ।
अवस्था विहिता स्वामिन्बलात्काराभिलाषिणा ।। १२३
तच्छ्रुत्वा स उपाध्यायः क्रुधा जज्वाल तत्क्षणम् ।
प्रत्ययः स्त्रीषु मुष्णाति विमर्शं विदुषामपि ।। १२४
सायं च तं सुन्दरकं गृहप्राप्तं प्रधाव्य सः ।
सशिष्यो मुष्टिभिः पादैर्लगुडैश्चाप्यताडयत् ।। १२५,
किं च प्रहारनिश्चेष्टं शिष्यानादिश्य तं बहिः ।
त्याजयामास रथ्यायां निरपेक्षतया निशि ।। १२६
ततः शनैः सुन्दरकः स निशानिलवीजितः ।
तथाभिभूतमात्मानं पश्यन्नेवमचिन्तयत् ।। १२७
अहो स्त्रीप्रेरणा नाम रजसा लङ्घितात्मनाम् ।
पुंसां वात्येव सरसामाशयक्षोभकारिणी ।। १२८
येनाविचार्य वृद्धोऽपि विद्वानपि च तत्तथा ।
अतिक्रोधादुपाध्यायो विरुद्धमकरोन्मयि ।। १२९
अथवा दैवसंसिद्धावा सृष्टेर्विदुषामपि ।
कामक्रोधौ हि विप्राणां मोक्षद्वारार्गलावुभौ ।। १३०
तथा हि किं न मुनयः स्वदारभ्रंशशङ्किनः ।
देवदारुवने पूर्वमपि शर्वाय चुक्रुधुः ।। १३१
न चैनं विविदुर्देवं कृतक्षपणकाकृतिम् ।
उमायै दर्शयिष्यन्तमृषीणामप्यशान्तताम् ।। १३२
दत्तशापाश्च ते सद्यस्त्रिजगत्क्षोभकारणम् ।
बुद्ध्वा तं देवमीशानं तमेव शरणं ययुः ।। १३३
तदेवं कामकोपादिरिपुषड्वर्गवञ्चिताः ।
मुनयोऽपि विमुह्यन्ति श्रोत्रियेषु कथैव का ।। १३४
इति सुन्दरकस्तत्र ध्यायन्दस्युभयान्निशि ।
आरुह्य शून्यगोवाटहर्म्ये तस्थौ समीपगे ।। १३५
तत्रैकदेशे यावच्च क्षणं तिष्ठत्यलक्षितः ।
तावत्तत्रैव हर्म्ये सा कालरात्रिरुपाययौ ।। १३६
आकृष्टवीरच्छुरिका मुक्तफूत्कारभीषणा ।
नयनाननवान्तोल्का डाकिनीचक्रसंगता ।। १३७
तां दृष्ट्वा तादृशीं तत्र कालरात्रिमुपागताम् ।
सस्मार मन्त्रान्रक्षोघ्नान्भीतः सुन्दरकोऽथ सः ।। १३८
तन्मन्त्रमोहिता चाथ तं ददर्श न सा तदा ।
भयसंपिण्डितैरङ्गैरेकान्ते निभृतस्थितम् ।। १३९
अथोत्पतनमन्त्रं सा पठित्वा ससखीजना ।
कालरात्रिः सगोवाटहर्म्यैवोदपतन्नभः ।। १४०
तं च मन्त्रं स जग्राह श्रुत्वा सुन्दरकस्तदा ।
सहर्म्या सापि नभसा क्षिप्रमुज्जयिनीं ययौ ।। १४६
तत्रावतार्य हर्म्यं सा मन्त्रतः शाकवाटके ।
गत्वा स्मशाने चिक्रीड डाकिनीचक्रमध्यगा ।। १४२
तत्क्षणं च क्षुधाक्रान्तः शाकवाटेऽवतीर्य सः ।
तत्र सुन्दरकश्चक्रे वृत्तिमुत्खातमूलकैः ।। १४३
कृतक्षुत्प्रतिघातेऽस्मिन्प्राग्वद्गोवाटमाश्रिते ।
प्रत्याययौ कालरात्री रात्रिमध्ये निकेतनात् ।। १४४
ततोऽधिरूढगोवाटा पूर्ववन्मन्त्रसिद्धितः ।
आकाशेन सशिष्या सा निशि स्वगृहमाययौ ।। १४५
स्थापयित्वा यथास्थानं तच्च गोवाटवाहनम् ।
विसृज्यानुचरीस्ताश्च शय्यावेश्म विवेश सा ।। १४६
सोऽपि सुन्दरको नीत्वा तां निशां विघ्नविस्मितः ।
प्रभाते त्यक्तगोवाटो निकटं सुहृदां ययौ ।। १४७
तत्राख्यातस्ववृत्तान्तो विदेशगमनोन्मुखः ।
तैः समाश्वासितो मित्त्रैस्तन्मध्ये स्थितिमग्रहीत् ।। १४८
उपाध्यायगृहं त्यक्त्वा भुञ्जानः सत्रसद्मनि ।
उवास तत्र विहरन्स्वच्छन्दः सखिभिः सह ।। १४९
एकदा निर्गता क्रेतुं गृहोपकरणानि सा ।
ददर्श तं सुन्दरकं कालरात्रिः किलापणे ।। १५०
उपेत्य च जगादैनं पुनरेव स्मरातुरा ।
भज सुन्दरकाद्यापि मां त्वदायत्तजीविताम् ।। १५१
एवमुक्तस्तया सोऽथ साधुः सुन्दरकोऽब्रवीत् ।
मैवं वादीर्न धर्मोऽयं माता मे गुरुपत्न्यसि ।। १५२
ततोऽब्रवीत्कालरात्रिर्धर्मं चेद्वेत्सि देहि तत् ।
प्राणान्मे प्राणदानाद्धि धर्मः कोऽभ्यधिको भवेत् ।। १५३
अथ सुन्दरकोऽवादीन्मातर्मैवं कृथा हृदि ।
गुरुतल्पाभिगमनं कुत्र धर्मो भविष्यति ।। १५४
एवं निराकृता तेन तर्जयन्ती च तं रुषा ।
पाटयित्वा स्वहस्तेन स्वोत्तरीयमगाद्गृहम् ।। १५५
पश्य सुन्दरकेणेदं धावित्वा पाटितं मम ।
इत्युवाच पतिं तत्र दर्शयित्वोत्तरीयकम् ।। १५६
स च तस्याः पतिः क्रोधाद्गत्वा वध्यमुदीर्य च ।
सत्त्रे सुन्दरकस्याशु वारयामास भोजनम् ।। १५७
ततः सुन्दरकः खेदात्तं देशं त्यक्तुमुद्यतः ।
जानन्नुत्पतने व्योम्नि मन्त्रं गोवाटशिक्षितम् ।। १५८
ततोऽवरोहेऽप्यपरं शिक्षितुं श्रुतविस्मितम् ।
तदेव शून्यगोवाटहर्म्यं निशि पुनर्ययौ ।। १५९
तत्र तस्मिन्स्थिते प्राग्वत्कालरात्रिरुपेत्य सा ।
तथैवोत्पत्य हर्म्यस्था व्योम्नैवोज्जयिनीं ययौ ।। १६०
तत्रावतार्य मन्त्रेण गोवाटं शाकवाटके ।
जगाम रात्रिचर्यायै पुनः सा पितृकाननम् ।। १६१
तं च सुन्दरको मन्त्रं भूयः श्रुत्वापि नाग्रहीत् ।
विना हि गुर्वादेशेन संपूर्णाः सिद्धयः कुतः ।। १६२
ततोऽत्र भुक्त्वा कतिचिन्मूलकान्यपराणि च ।
नेतुं प्रक्षिप्य गोवाटे तत्र तस्थौ स पूर्ववत् ।। १६३
अथैत्यारूढगोवाटा सा गत्वा नभसा निशि ।
विवेश कालरात्रिः स्वं सद्म स्थापितवाहना ।। १६४
सोऽपि सुन्दरकः प्रातर्गोवाटान्निर्गतस्ततः ।
ययौ भोजनमूल्यार्थी विपणीमात्तमूलकः ।। १६५
विक्रीणानस्य तस्यात्र मूलकं राजसेवकाः ।
मालवीया विना मूल्यं जह्रुर्दृष्ट्वा स्वदेशजम् ।। १६६
ततः स कलहं कुर्वन्बद्ध्वा सुहृदनुद्रुतः ।
पाषाणघातदायीति राजाग्रं तैरनीयत ।। १६७
मालवात्कथमानीय कान्यकुज्जेऽत्र मूलकम् ।
विक्रीणीषे सदेत्येष पृष्टोऽस्माभिर्न जल्पति ।। १६८
हन्ति प्रत्युत पाषाणैरित्युक्तस्तैः शठैर्नृपः ।
तं तदद्भुतमप्राक्षीत्ततस्तत्सुहृदोऽब्रुवन् ।। १६९
अस्माभिः सह यद्येष प्रासादमधिरोप्यते ।
तदैतत्कौतुकं देव कृत्स्नं जल्पति नान्यथा ।। १७०
तथेत्यारोपितो राज्ञा सप्रासादोऽस्य पश्यतः ।
उत्पपात स मन्त्रेण सद्यः सुन्दरको नभः ।। १७१
समित्रस्तेन गत्वा च प्रयागं प्राप्य च क्रमात् ।
श्रान्तः कमपि राजानं स्नान्तं तत्र ददर्श सः ।। १७२
संस्तभ्य चात्र प्रासादं गङ्गायां खान्निपत्य च ।
विस्मयोद्वीक्षितः सर्वैस्तं स राजानमभ्यगात् ।। १७३
कस्त्वं किं चावतीर्णोऽसि गगनादिति शंस नः ।
राज्ञा प्रह्वेण पृष्टः सन्नेवं सुन्दरकोऽब्रवीत् ।। १७४
अहं मुरजको नाम गणो देवस्य धूर्जटेः ।
प्राप्तो मानुषभोगार्थी त्वत्सकाशं तदाज्ञया ।। १७५
तच्छ्रुत्वा सत्यमाशङ्क्य सस्याढ्यं रत्नपूरितम् ।
सस्त्रीकं सोपकरणं ददौ तस्मै पुरं नृपः ।। १७६
प्रविश्याथ पुरे तस्मिन्नुत्पत्य दिवि सानुगः ।
चिरं सुन्दरकः स्वेच्छं निर्दैन्यं विचचार सः ।। १७७
शयानो हेमपर्यङ्के वीज्यमानश्च चामरैः ।
सेव्यमानो वरस्त्रीभिरैन्द्रं सुखमवाप सः ।। १७८
अथैकदा ददौ तस्मै मन्त्रं व्योमावरोहणे ।
सिद्धः कोऽपि किलाकाशचारी संजातसंस्तवः ।। १७९
प्राप्तावतारमन्त्रः स गत्वा सुन्दरकस्ततः ।
कान्यकुब्जे निजे देशे व्योममार्गादवातरत् ।। १८०
सपुरं पूर्णलक्ष्मीकमवतीर्णं नभस्तलात् ।
बुद्ध्वा तत्र स्वयं राजा कौतुकात्तमुपाययौ ।। १८१
परिज्ञातश्च पृष्टश्च राजाग्रे सोऽथ कालवित् ।
कालरात्रिकृतं सर्वं स्ववृत्तान्तं न्यवेदयत् ।। १८२
ततश्चानाय्य पप्रच्छ कालरात्रिं महीपतिः ।
निर्भया साप्यविनयं स्वं सर्वं प्रत्यपद्यत ।। १८३
कुपिते च नृपे तस्याः कर्णौ च च्छेत्तुमुद्यते ।
सा गृहीतापि पश्यत्सु सर्वेष्वेव तिरोदधे ।। १८४
ततः स्वराष्ट्रे वासोऽस्यास्तत्र राज्ञा न्यषिध्यत ।
तत्पूजितः सुन्दरकः शिश्रिये च नभः पुनः ।। १८५
इत्युक्त्वा तत्र भर्तारमादित्यप्रभभूपतिम् ।
अभाषत पुनश्चैनं राज्ञी कुवलयावली ।। १८६
भवन्त्येवंविधा देव डाकिनीमन्त्रसिद्धयः ।
एतच्च मत्पितुर्देशे वृत्तं सर्वत्र विश्रुतम् ।। १८७
कालरात्रेश्च शिष्याहमित्यादौ वर्णितं मया ।
पतिव्रतात्वात्सिद्धिस्तु ततोऽप्यभ्यधिका मम ।। १८८
भवता चाद्य दृष्टाहं श्रेयोऽर्थं ते कृतार्चना ।
उपहाराय पुरुषं मन्त्रेणाक्रष्टुमुद्यता ।। १८९
तदस्मदीयेऽत्र नये त्वमपि प्रविशाधुना ।
सिद्धियोगजितानां च राज्ञां मूर्ध्नि पदं कुरु ।। १९०
तच्छ्रुत्वा क्व महामांसभोजनं डाकिनीनये ।
क्व च राजत्वमित्युक्त्वा स राजा निषिषेध तत् ।। १९१
प्राणत्यागोद्यतायां तु राज्ञ्यां तत्प्रत्यपद्यत ।
विषयाकृष्यमाणा हि तिष्ठन्ति सुपथे कथम् ।। १९२
ततः सा तं प्रवेश्यैव मण्डले पूर्वपूजिते ।
गृहीतसमयं सन्तं राजानमिदमब्रवीत् ।। १९३
य एष फलभूत्याख्यः स्थितो विप्रस्तवान्तिके ।
स मयात्रोपहारार्थमाक्रष्टुमुपकल्पितः ।। १९४
आकर्षणं च सायासं तत्कश्चित्सूपकृद्वरम् ।
नयेऽत्र स्थाप्यतां यस्तं स्वयं हन्ति पचत्यपि ।। १९५
न कार्या च घृणा यस्मात्तन्मांसबलिभक्षणात् ।
समापितेऽर्चने पूर्णा सिद्धिः स्यादुत्तमो हि सः ।। १९६
इत्युक्तः प्रियया राजा पापभीतोऽपि तत्पुनः ।
अङ्गीचकार धिगहो कष्टां स्त्रीष्वनुरोधिताम् ।। १९७
आनाय्य सूपकारं च ततः साहसिकाभिधम् ।
विश्वास्य दीक्षितं कृत्वा दंपती तौ सहोचतुः ।। १९८
राजा देवीद्वितीयोद्य भोक्ष्यते तत्त्वरां कुरु ।
आहारस्येति योऽभ्येत्य त्वां ब्रूयात्तं निपातयेः ।। १९९
79
तन्मांसैश्च रहः कुर्याः प्रातर्नौ स्वादु भोजनम् ।
इति सूपकृतादिष्टस्तथेत्युक्त्वा गृहं ययौ ।। २००
प्रातश्च फलभूतिं तं प्राप्तं राजा जगाद सः ।
गच्छ साहसिकं ब्रूहि सूपकारं महानसे ।। २०१
राजा देवीद्वितीयोऽद्य भोक्ष्यते स्वादु भोजनम् ।
अतस्त्वरितमाहारमुत्तमं साधयेरिति ।। २०२
तथेति निर्गतं तं च फलभूतिं बहिस्तदा ।
एत्य चन्द्रप्रभो नाम राज्ञः पुत्रोऽब्रवीदिदम् ।। २०३
अनेन शीघ्रं हेम्ना मे कारयाद्यैव कुण्डले ।
यादृशे भवता पूर्वमार्य तातस्य कारिते ।। २०४
इत्युक्तो राजपुत्रेण फलभूतिस्तदैव सः ।
कृतानुरोधः प्रहितो ययौ कुण्डलयोः कृते ।। २०५
राजपुत्रोऽप्यगात्स्वैरं कथितं फलभूतिना ।
राजादेशं गृहीत्वा तमेकाक्येव महानसम् ।। २०६
तत्रोक्तराजादेशं तं स्थितसंवित्स सूपकृत् ।
राजपुत्रं छुरिकया सद्यः साहसिकोऽवधीत् ।। २०७
तन्मांसैः साधितं तेन भोजनं च कृतार्चनौ ।
अभुञ्जातामजानन्तौ तत्त्वं राज्ञी नृपस्तथा ।। २०८
नीत्वा च सानुतापस्तां रात्रिं राजा ददर्श सः ।
प्रातः कुण्डलहस्तं तं फलभूतिमुपागतम् ।। २०९
विभ्रान्तः कुण्डलोद्देशात्तं च पप्रच्छ तत्क्षणम् ।
तेनाख्यातस्ववृत्तान्तः पपात च भुवस्तले ।। २१०
हा पुत्रेति च चक्रन्द निन्दन्भार्यां सहात्मना ।
पृष्टश्च सचिवैः सर्वं यथातत्त्वमवर्णयत् ।। २११
उवाच चैतदुक्तं तत्प्रत्यहं फलभूतिना ।
भद्रकृत्प्राप्नुयाद्भद्रमभद्रं चाप्यभद्रकृत् ।। २१२
कन्दुको भित्तिनिःक्षिप्त इव प्रतिफलन्मुहुः ।
आपतत्यात्मनि प्रायो दोषोऽन्यस्य चिकीर्षितः ।। २१३
पापाचारैर्यदस्माभिर्ब्रह्महत्यां चिकीर्षुभिः ।
स्वपुत्रघातनं कृत्वा प्राप्तं तन्मांसभक्षणम् ।। २१४
इत्युक्त्वा बोधयित्वा च मन्त्रिणः स्वानधोमुखान् ।
तमेव फलभूतिं च निजे राज्येऽभिषिच्य सः ।। २१५
राजा प्रदत्तदानः सन्नपुत्रः पापशुद्धये ।
सभार्यः प्रविवेशाग्निं दग्धोऽप्यनुशयाग्निना ।। २१६
फलभूतिश्च तद्राज्यं प्राप्य पृथ्वीं शशास सः ।
एवं भद्रमभद्रं वा कृतमात्मनि कल्प्यते ।। २१७
इति वत्सेश्वरस्याग्रे कथयित्वा कथामिमाम् ।
यौगन्धरायणो भूयो भूपतिं तमभाषत ।। २१८
तस्मात्तत्र स राजेन्द्र जित्वाप्याचरतः शुभम् ।
ब्रह्मदत्तो विकुर्वीत यदि हन्यास्त्वमेव तम् ।। २१९
इत्युक्तो मन्त्रिमुख्येन तद्वाक्यमभिनन्द्य सः ।
उत्थाय दिनकर्तव्यं वत्सेशो निरवर्तयत् ।। २२०
अन्येद्युश्च स संपन्नसर्वदिग्विजयः कृती ।
लावाणकादुदचलत्कौशाम्बीं स्वपुरीं प्रति ।। २२१
क्रमेण नगरीं प्राप क्षितीशः सपरिच्छदः ।
उत्पताकाभुजलतां नृत्यन्तीमुत्सवादिव ।। २२२
विवेश चैनां पौरस्त्रीनयनोत्पलकानने ।
वितन्वानः प्रतिपदं प्रवातारम्भविभ्रमम् ।। २२३
चारणोद्गीयमानश्च स्तूयमानश्च बन्दिभिः ।
नृपैः प्रणम्यमानश्च राजा मन्दिरमाययौ ।। २२४
ततो विनम्रेष्वधिरोप्य शासनं स वत्सराजोऽखिलदेशराजसु ।
पूर्वं निधानाधिगतं कुलोचितं प्रसह्य सिंहासनमारुरोह तत् ।। २२५
तत्कालमङ्गलसमाहततारधीरतूर्यारवप्रतिरवैश्च नभः पुपूरे ।
तन्मन्त्रिमुख्यपरितोषितलोकपालदत्तैरिव प्रतिदिशं समसाधुवादैः ।। २२६
विविधमथ वितीर्य वीतलोभो वसु वसुधाविजयार्जितं द्विजेभ्यः ।
अकृत कृतमहोत्सवः कृतार्थं क्षितिपतिमण्डलमात्ममन्त्रिणश्च ।। २२७
क्षेत्रेषु वर्षति तदानुगुणं नरेन्द्रे तस्मिन्ध्वनद्धनमृदङ्गनिनादितायाम् ।
संभाव्य भाविबहुधान्यफलं जनोऽपि तस्यां पुरि प्रतिगृहं विहितोत्सवोऽभूत् ।। २२८
एवं विजित्य जगतीं स कृती रुमण्वद्यौगन्धरायणनिवेशितराज्यभारः ।
तस्थौ यथेच्छमथ वासवदत्तयात्र पद्मावतीसहितया सह वत्सराजः ।। २२९
कीर्तिश्रियोरिव तयोरुभयोश्च देव्योर्मध्यस्थितः स वरचारणगीयमानः ।
चन्द्रोदयं निजयशोधवलं सिषेवे शत्रुप्रतापमिव सीधु पपौ च शश्वत् ।। २३०
इति महाकविश्रीसोमदेवभट्टविरचिते कथासरित्सागरे लावाणकलम्बके षष्टस्तरङ्गः ।
समाप्तश्चायं लावाणकलम्बकस्तृतीयः ।">
  <meta property="og:locale" content="en_us">
  <meta property="og:type" content="article">
    <meta property="article:section" content="laxyam">

  <meta itemprop="name" content="००६">
  <meta itemprop="description" content="ततः स सेनाविश्रान्त्यै तत्र लावाणके स्थितः ।
रहस्युवाच वत्सेशो राजा यौगन्धरायणम् ।। १
त्वद्बुद्ध्या निर्जिताः सर्वे पृथिव्यां भूभृतो मया ।
उपायस्वीकृतास्ते च नैव व्यभिचरन्ति मे ।। २
वाराणसीपतिस्त्वेष ब्रह्मदत्तो दुराशयः ।
जाने व्यभिचरत्येको विश्वासः कुटिलेषु कः ।। ३
इति वत्सेश्वरेणोक्त आह यौगन्धरायणः ।
न राजन्ब्रह्मदत्तस्ते भूयो व्यभिचरिष्यति ।। ४
आक्रान्तोपनतस्त्वेष भृशं संमानितस्त्वया ।
शुभाचारस्य कः कुर्यादशुभं हि सचेतनः ।। ५
कुर्वीत वा यस्तस्यैव तदात्मन्यशुभं भवेत् ।
तथा च श्रूयतामत्र कथां ते वर्णयाम्यहम् ।। ६
बभूव पद्मविषये पुरा कोऽपि द्विजोत्तमः ।
ख्यातिमानग्निदत्ताख्यो भूभृद्दत्ताग्रहारभुक् ।। ७
तस्यैकः सोमदत्ताख्यः पुत्रो ज्यायानजायत ।
द्वितीयश्चाभवद्वैश्वानरदत्ताख्यया सुतः ।। ८
आद्यस्तयोरभून्मूर्खः स्वाकृतिर्दुर्विनीतकः ।
अपरश्चाभवद्विद्वान्विनीतोऽध्ययनप्रियः ।। ९
कृतदारावुभौ तौ च पितर्यस्तं गते ततः ।
तदीयस्याग्रहारादेरर्धमर्धं विभेजतुः ।। १०
तन्मध्यात्स कनीयांश्च राज्ञा संमानितोऽभवत् ।
ज्येष्ठस्तु सोमदत्तोऽभूच्चपलः क्षत्रकर्मकृत् ।। ११
एकदा बद्धगोष्ठीकं शूद्रैः सह विलोक्य तम् ।
सोमदत्तं पितृसुहृद्द्विजः कोऽप्येवमब्रवीत् ।। १२
अग्निदत्तसुतो भूत्वा शूद्रवन्मूर्ख चेष्टसे ।
निजमेवानुजं दृष्ट्वा राजपूज्य न लज्जसे ।। १३
तच्छ्रुत्वा कुपितः सोऽथ सोमदत्तः प्रधाव्य तम् ।
विप्रं पादप्रहारेण जघानोज्झितगौरवः ।। १४
तत्र विप्रः स कृत्वान्यान्साक्षिणस्तत्क्षणं द्विजान् ।
गत्वा पादाहतिक्रुद्धो राजानं तं व्यजिज्ञपत् ।। १५
राजापि सोमदत्तस्य बन्धाय प्राहिणोद्भटान् ।
ते च निर्गत्य तन्मित्त्रैर्जघ्निरे शस्त्रपाणिभिः ।। १६
ततो भूयो बलं प्रेष्यावष्टब्धस्यास्य भूपतिः ।
क्रोधान्धः सोमदत्तस्य शूलारोपणमादिशत् ।। १७
आरोप्यमाणः शूलायामथाकस्मात्स च द्विजः ।
प्रक्षिप्त इव केनापि निपपात ततः क्षितौ ।। १८
रक्षन्ति भाविकल्याणं भाग्यान्येव यतोऽस्य ते ।
अन्धीबभूवुर्वधकाः पुनरारोपणोद्यताः ।। १९
तत्क्षणं श्रुतवृत्तान्तस्तुष्टो राजा कनीयसा ।
भ्रात्रास्य कृतविज्ञप्तिर्वधादेनममोचयत् ।। २०
ततो मरणनिस्तीर्णः सोमदत्तो गृहैः सह ।
गन्तुं राजावमानेन देशान्तरमियेष सः ।। २१
यदा च नैच्छन्गमनं समेतास्तस्य बान्धवाः ।
त्यक्तराजाग्रहारार्धां प्रतिपेदे तदा स्थितिम् ।। २२
ततो वृत्त्यन्तराभावात्कर्तुं स चकमे कृषिम् ।
तद्योग्यां च भुवं द्रष्टुं शुभेऽहन्यटवीं ययौ ।। २३
तत्र लेभे शुभां भूमिं संभाव्य फलसंपदम् ।
तन्मध्ये च महाभोगमश्वत्थतरुमैक्षत ।। २४
तं कल्याणघनच्छायाच्छन्नसूर्यांशुशीतलम् ।
प्रावृट्कालमिवालोक्य कृष्यर्थी तोषमाप सः ।। २५
योऽधिष्ठातात्र तस्यैव भक्तोऽस्मीत्यभिधाय च ।
कृतप्रदक्षिणोऽश्वत्थवृक्षं तं प्रणनाम सः ।। २६
संयोज्याथ बलीवर्दयुगं रचितमङ्गलः ।
कृत्वा बलिं तस्य तरोरारेभे कृषिमत्र सः ।। २७
तस्थौ तस्यैव चाधस्ताद्द्रुमस्य स दिवानिशम् ।
भोजनं तस्य चानिन्ये तत्रैव गृहिणी सदा ।। २८
काले तत्र च पक्वेषु तस्य सस्येष्वशङ्कितम् ।
सा भूमिः परराष्ट्रेण दैवादेत्य व्यलुण्ट्यत ।। २९
ततः परबले याते नष्टे सस्ये स सत्त्ववान् ।
आश्वास्य रुदतीं भार्यां किंचिच्छेषं तदाददौ ।। ३०
प्राग्वत्कृतबलिस्तस्थौ तत्रैवाथ तरोरधः ।
निसर्गः स हि धीराणां यदापद्यधिकं दृढाः ।। ३१
अथ चिन्ताविनिद्रस्य स्थितस्यैकाकिनो निशि ।
तस्याश्वत्थतरोस्तस्मादुच्चचार सरस्वती ।। ३२
भोः सोमदत्त तुष्टोऽस्मि तव तद्गच्छ भूपतेः ।
आदित्यप्रभसंज्ञस्य राष्ट्रं श्रीकण्ठदेशगम् ।। ३३
तत्र तस्यानवरतं द्वारदेशे महीपतेः ।
वदेः पठित्वा संध्याग्निहोत्रमन्त्रानिदं वचः ।। ३४
फलभूतिरहं नाम्ना विप्रः शृणुत वच्मि यत् ।
भद्रकृत्प्राप्नुयाद्भद्रमभद्रं चाप्यभद्रकृत् ।। ३५
एवं वदंश्च तत्र त्वं महतीमृद्धिमाप्स्यसि ।
संध्याग्निहोत्रमन्त्रांश्च मत्त एव पठाधुना ।। ३६
अहं च यक्ष इत्युक्त्वा स्वप्रभावेण तत्क्षणम् ।
तमध्याप्य च तान्मन्त्रान्वटे वाणी तिरोदधे ।। ३७
प्रातः स सोमदत्तश्च प्रतस्थे भार्यया सह ।
फलभूतिरिति प्राप्य नाम यक्षकृतं कृती ।। ३८
अतिक्रम्याटवीस्तास्ता विषमाः परिवर्तिनीः ।
दुर्दशा इव संप्राप श्रीकण्ठविषयं च सः ।। ०९
तत्र संध्याग्निकार्यादि पठित्वा द्वारि भूपतेः ।
यथावन्नाम संश्राव्य फलभूतिरिति स्वकम् ।। ४०
सोऽवादीद्भद्रकृद्भद्रमभद्रं चाप्यभद्रकृत् ।
प्राप्नुयादिति लोकस्य कौतुकोत्पादकं वचः ।। ४१
मुहुश्च तद्वदन्तं तं तत्रादित्यप्रभो नृपः ।
बुद्ध्वा प्रवेशयामास फलभूतिं कुतूहली ।। ४२
सोऽपि प्रविश्य तस्याग्रे तदेव मुहुरब्रवीत् ।
जहास तेन स नृपस्तदा पार्श्वस्थितैः सह ।। ४३
ससामन्तश्च वस्त्राणि दत्त्वा चाभरणानि सः ।
ग्रामान्राजा ददौ तस्मै न तोषो महतां मृषा ।। ४४
एवं च तत्क्षणं प्राप गुह्यकानुग्रहेण सः ।
फलभूतिः कृशो भूत्वा विभूतिं भूभृदर्पिताम् ।। ४५
सदा तदेव च वदन्पूर्वोक्तं प्राप भूपतेः ।
वाल्लभ्यमीश्वराणां हि विनोदरसिकं मनः ।। ४६
क्रमाद्राजगृहे चास्मिन्राष्ट्रेष्वन्तःपुरेषु च ।
राजप्रिय इति प्रीतिं बहुमानामवाप सः ।। ४७
कदाचिदथ सोऽटव्याः कृत्वाखेटकमागतः ।
आदित्यप्रभभूपालः सहसान्तःपुरं ययौ ।। ४८
द्वाःस्थसंभ्रमसाशङ्काः प्रविश्यैव ददर्श सः ।
देवीं देवार्चनव्यग्रां नाम्ना कुवलयावलीम् ।। ४९
दिगम्बरामूर्ध्वकेशीं निमीलितविलोचनाम् ।
स्थूलसिन्दूरतिलकां जपप्रस्फुरिताधराम् ।। ५०
विचित्रवर्णकन्यस्तमहामण्डलमध्यगाम् ।
असृक्सुरामहामांसकल्पितोग्रबलिक्रियाम् ।। ५१
सापि प्रविष्टे नृपतौ संभ्रमाकलितांशुका ।
तेन पृष्टा क्षणादेवमवोचद्याचिताभया ।। ५२
तदैवोदयलाभार्थं कृतवत्यस्मि पूजनम् ।
अत्र चागमवृत्तान्तं सिद्धिं च शृणु मे प्रभो ।। ५३
पुराहं पितृवेश्मस्था कन्या मधुमहोत्सवे ।
एवमुक्ता वयस्याभिः समेत्योद्यानवर्तिनी ।। ५४
अस्तीह प्रमदोद्याने तरुमण्डलमध्यगः ।
दृष्टप्रभावो वरदो देवदेवो विनायकः ।। ५५
तमुपागत्य भक्त्या त्वं पूजय प्रार्थितप्रदम् ।
येन निर्विघ्नमेवाशु स्वोचितं पतिमाप्स्यसि ।। ५६
तच्छ्रुत्वा पर्यपृच्छ्यन्त सख्यस्ता मौग्ध्यतो मया ।
कन्या लभन्ते भर्तारं किं विनायकपूजया ।। ५७
अथ ताः प्रत्यवोचन्मां किमेतत्त्वयोच्यते ।
तस्मिन्नपूजिते नास्ति सिद्धिः कापीह कस्यचित् ।। ५८
तथा चैतत्प्रभावं ते वर्णयामो वयं शृणु ।
इत्युक्त्वा च वयस्या मे कथामकथयन्निमाम् ।। ५९
पुरा पुरारेस्तनयं सेनान्यं प्राप्तुमिच्छति ।
तारकोपद्रुते शक्रे दग्धे च कुसुमायुधे ।। ६०
ऊर्ध्वरेतसमत्युग्रं सुदीर्घतपसि स्थितम् ।
गौरी कृततपाः प्रार्थ्य प्राप्य च त्र्यम्बकं पतिम् ।। ६१
आचकाङ्क्ष सुतप्राप्तिं मदनस्य च जीवितम् ।
न च सस्मार सिद्ध्यर्थं सा विघ्नेश्वरपूजनम् ।। ६२
अभीष्टाभ्यर्थिनीं तां च कान्तामित्यवदच्छिवः ।
प्रिये प्रजापतेः पूर्वं मानसादजनि स्मरः ।। ६३
कं दर्पयामीति मदाज्जातमात्रो जगाद च ।
तेन कंदर्पनामानं तं चकार चतुर्मुखः ।।
६४
अतिदृप्तोऽसि चेत्पुत्र तत्त्रिनेत्रस्य लङ्घनम् ।
एकस्य रक्षेर्मा नाम मृत्युं तस्मादवाप्स्यसि ।। ६५
इत्थं स वेधसोक्तोऽपि संक्षोभायागतः शठः ।
मया दग्धो न तस्यास्ति सदेहस्योद्भवः पुनः ।। ६६
भवत्यास्तु स्वशक्त्यैव पुत्रमुत्पादयाम्यहम् ।
नहि मे मदनोत्साहहेतुका लोकवत्प्रजा ।। ६७
एवं वदत एवास्य पार्वतीं वृषलक्ष्मणः ।
आविर्बभूव पुरतो ब्रह्मा शतमखान्वितः ।। ६८
तेन स्तुत्वा स विज्ञप्तस्तारकासुरशान्तये ।
अङ्गीचक्रे शिवः स्रष्टुं देव्यामात्मजमौरसम् ।। ६९
अनुमेने च कामस्य जन्म चेतसि देहिनाम् ।
सर्गविच्छेदरक्षार्थममूर्तस्यैव तद्गिरा ।। ७०
ददौ च निजचित्तेऽपि सोऽवकाशं मनोभुवः ।
तेन तुष्टो ययौ धाता मुदं प्राप च पार्वती ।। ७१
ततो यातेषु दिवसेष्वेकदा रहसि स्थितः ।
सिषेवे सुरतक्रीडामुमया सह शंकरः ।। २
यदा नाभूद्रतान्तोऽस्य गतेष्वब्दशतेष्वपि ।
तदा तदुपमर्देन चकम्पे भुवनत्रयम् ।। ७३
ततो जगन्नाशभयाद्रतविघ्नाय शूलिनः ।
वह्निं स्मरन्ति स्म सुराः पितामहनिदेशतः ।। ७४
सोऽप्यग्निः स्मृतमात्रः सन्नधृष्यं मदनान्तकम् ।
मत्वा पलाय्य देवेभ्यः प्रविवेश जलान्तरम् ।। ७५
तत्तेजोदह्यमानाश्च तत्र भेका दिवौकसाम् ।
विचिन्वतां शशंसुस्तमग्निमन्तर्जलस्थितम् ।। ७६
ततस्ताननभिव्यक्तवाचः शापेन तत्क्षणम् ।
भेकान्कृत्वा तिरोभूय भूयोऽग्निर्मन्दरं ययौ ।। ७७
तत्र तं कोटरान्तस्थं देवाः शम्बूकरूपिणम् ।
प्रापुर्गजशुकाख्यातं स चैषां दर्शनं ददौ ।। ७८
कृत्वा जिह्वाविपर्यासं शापेन शुकदन्तिनाम् ।
प्रतिपेदे च देवानां स कार्यं तैः कृतस्तुतिः ।। ७९
गत्वा च स्वोष्मणा सोऽग्निर्निवार्य सुरताच्छिवम् ।
शापभीत्या प्रणम्यास्मै दैवकार्यं न्यवेदयत् ।। ८०
शर्वोऽप्यारूढवेगोऽग्नौ तस्मिन्वीर्यं स्वमादधे ।
तद्धि धारयितुं शक्तो न वह्निर्नाम्बिकापि वा ।। ८१
न मया तनयस्त्वत्तः संप्राप्त इति वादिनीम् ।
स्वेदकोपाकुलां देवीमित्युवाच ततो हरः ।। ८२
विघ्नोऽत्र तव जातोऽयं विना विघ्नेशपूजनम् ।
तदर्चयैनं येनाशु वह्नौ नो जनिता सुतः ।। ८३
इत्युक्ता शंभुना देवी चक्रे विघ्नेश्वरार्चनम् ।
अनलोऽपि सगर्भोऽभूत्तेन वीर्येण धूर्जटेः ।। ८४
तत्तेजः शांभवं बिभ्रत्स तदा दिवसेष्वपि ।
अन्तःप्रविष्टतिग्मांशुरिव सप्तार्चिराबभौ ।। ८५
उद्ववाम च गङ्गायां तत्तेजः सोऽथ दुर्धरम् ।
गङ्गैनमत्यजन्मेरौ वह्निकुण्डे हराज्ञया ।। ८६
तत्र संरक्ष्यमाणः सन्स गर्भः शांभवैर्गणैः ।
निःसृत्याब्दसहस्रेण कुमारोऽभूत्षडाननः ।। ८७
ततो गौरीनियुक्तानां कृत्तिकानां पयोधरान् ।
षण्णां षड्भिर्मुखैः पीत्वा स्वल्पैः स ववृधे दिनैः ।। ८८
अत्रान्तरे देवराजस्तारकासुरनिर्जितः ।
शिश्रिये मेरुशृङ्गाणि दुर्गाण्युज्झितसंगरः ।। ८९
देवाश्च साकमृषिमिः षण्मुखं शरणं ययुः ।
षण्मुखोऽपि सुरान्रक्षन्नासीत्तैः परिवारितः ।। ९०
तद्बुद्ध्वा हारितं मत्वा राज्यमिन्द्रोऽथ चुक्षुभे ।
योधयामास गत्वा च कुमारं स समत्सरः ।। ९१
तद्वज्राभिहतस्याङ्गात्षण्मुखस्योद्बभूवतुः ।
पुत्रौ शाखविशाखाख्यावुभावतुलतेजसौ ।। २९
सपुत्रं च तमाक्रान्तशतक्रतुपराक्रमम् ।
उपेत्य तनयं शर्वः स्वयं युद्धादवारयत् ।। ९३
जातोऽसि तारकं हन्तुं राज्यं चेन्द्रस्य रक्षितुम् ।
तत्कुरुष्व निजं कार्यमिति चैनं शशास सः ।। ९४
ततः प्रणम्य प्रीतेन तत्क्षणं वृत्रवैरिणा ।
सैनापत्याभिषेकोऽस्य कुमारस्योपचक्रमे ।। ९५
स्वयमुत्क्षिप्तकलशस्तब्धबाहुरभूद्यदा ।
ततः शक्रः शुचमगादथैनमवदच्छिवः ।। ९६
न पूजितो गजमुखः सेनान्यं वाच्छता त्वया ।
तेनैष विघ्नो जातस्ते तत्कुरुष्व तदर्चनम् ।। ९७
तच्छ्रुत्वा तत्तथा कृत्वा मुक्तबाहुः शचीपतिः ।
अभिषेकोत्सवं सम्यक्सेनान्ये निरवर्तयत् ।। ९८
ततो जघान नचिरात्सेनानीस्तारकासुरम् ।
ननन्दुः सिद्धकार्याश्च देवा गौरी च पुत्रिणी ।। ९९
तदेवं देवि देवानामपि सन्ति न सिद्धयः ।
हेरम्भेऽनर्चिते तस्मात्पूजयैनं वरार्थिनी ।। १००
इत्युक्ताहं वयस्याभिरुद्यानैकान्तवर्तिनम् ।
आर्यपुत्र पुरा गत्वा विघ्नराजमपूजयम् ।। १०१
पूजावसाने चापश्यमकस्माद्गगनाङ्गणे ।
उत्पत्य विहरन्तीस्ताः स्वसखीर्निजसिद्धितः ।। १०२
तद्दृष्ट्वा कौतुकाद्व्योम्नः समाहूयावतार्य च ।
मया सिद्धिस्वरूपं ताः पृष्टाः सद्योब्रुवन्निदम् ।। १०३
इमा नृमांसाशनजा डाकिनीमन्त्रसिद्धयः ।
कालरात्रिरिति ख्याता ब्राह्मणी गुरुरत्र नः ।। १०४
एवं सखीभिरुक्ताहं खेचरीसिद्धिलोलुभा ।
नृमांसाशनमीता च क्षणमासं ससंशया ।। ५५
अथ तत्सिद्धिलुब्धत्वादवोचं ताः सखीरहम् ।
उपदेशो ममाप्येष युष्मामिर्दाप्यतामिति ।। १०६
ततो मदभ्यर्यनया गत्वा तत्क्षणमेव ताः ।
आनिन्युः कालरात्रिं तां तत्रैव विकटाकृतिम् ।। १०७
मिलद्भुवं कातराक्षीं न्यञ्चच्चिपिटनासिकाम् ।
स्थूलगण्डीं करालोष्ठीं दन्तुरां दीर्घकंधराम् ।। १०८
लम्बस्तनीमुदरिणीं विदीर्णोत्फुल्लपादुकाम् ।
धात्रा वैरूप्यनिर्माणवैदग्धीं दर्शितामिव ।। १०९
सा मां पादानतां स्नातां कृतविघ्नेश्वरार्चनाम् ।
विवस्त्रां मण्डले भीमां भैरवार्चामकारयत् ।। ११०
अभिषिच्य च सा मह्यं तांस्तान्मन्त्रान्निजान्ददौ ।
भक्षणाय नृमांसं च देवार्चनबलीकृतम् ।। १११
आत्तमन्त्रगणा भुक्तमहामांसा च तत्क्षणम् ।
निरम्बरैवोत्पतिता ससखीकाहमम्बरम् ।। ११२
कृतक्रीडावतीर्याथ मगनाद्गुर्वनुज्ञया ।
गताभूवमहं देव कन्यकान्तःपुरं निजम् ।। १९३
एवं बाल्येऽपि जाताहं डाकिनीचक्रवर्तिनी ।
भक्षितास्तत्र चास्माभिः समेत्य बहवो नराः ।। ११४
अस्मिन्कथान्तरे चैतां महाराज कथां शृणु ।
विष्णुस्वामीत्यभूत्तस्याः कालरात्र्याः पतिर्द्विजः ।। ११५
स च तस्मिन्नुपाध्यायो देशे नानादिगागतान् ।
शिष्यानध्यापयामास वेदविद्याविशारदः ।। ११६
शिष्यमध्ये च तस्यैको नाम्ना सुन्दरको युवा ।
बभूव शिष्यः शीलेन विराजितवपुर्गुणः ।। ११७
तमुपाध्यायपत्नी सा कालरात्रिः कदाचन ।
वव्रे रहसि कामार्ता पत्यौ कापि बहिर्गते ।। ११८
तूनं विरूपैरधिकं हासनैः क्रीडति स्मरः ।
यत्सानवेक्ष्य स्वं रूपं चक्रे सुन्दरकस्पृहाम् ।। ११९
77
स तु सर्वात्मना नैच्छदर्थ्यमानोऽपि विप्लवम् ।
स्त्रियो यथा विचेष्टन्तां निष्कम्पं तु सतां मनः ।। १२०
ततः सापसृते तस्मिन्कालरात्रिः क्रुधा तदा ।
स्वमङ्गं पाटयामास स्वयं दन्तनखक्षतैः ।। १२१
विकीर्णवस्त्रकेशान्ता रुदती तावदास्त च ।
गृहं यावदुपाध्यायो विष्णुस्वामी विवेश सः ।। १२२
प्रविष्टं तमवादीच्च पश्य सुन्दरकेण मे ।
अवस्था विहिता स्वामिन्बलात्काराभिलाषिणा ।। १२३
तच्छ्रुत्वा स उपाध्यायः क्रुधा जज्वाल तत्क्षणम् ।
प्रत्ययः स्त्रीषु मुष्णाति विमर्शं विदुषामपि ।। १२४
सायं च तं सुन्दरकं गृहप्राप्तं प्रधाव्य सः ।
सशिष्यो मुष्टिभिः पादैर्लगुडैश्चाप्यताडयत् ।। १२५,
किं च प्रहारनिश्चेष्टं शिष्यानादिश्य तं बहिः ।
त्याजयामास रथ्यायां निरपेक्षतया निशि ।। १२६
ततः शनैः सुन्दरकः स निशानिलवीजितः ।
तथाभिभूतमात्मानं पश्यन्नेवमचिन्तयत् ।। १२७
अहो स्त्रीप्रेरणा नाम रजसा लङ्घितात्मनाम् ।
पुंसां वात्येव सरसामाशयक्षोभकारिणी ।। १२८
येनाविचार्य वृद्धोऽपि विद्वानपि च तत्तथा ।
अतिक्रोधादुपाध्यायो विरुद्धमकरोन्मयि ।। १२९
अथवा दैवसंसिद्धावा सृष्टेर्विदुषामपि ।
कामक्रोधौ हि विप्राणां मोक्षद्वारार्गलावुभौ ।। १३०
तथा हि किं न मुनयः स्वदारभ्रंशशङ्किनः ।
देवदारुवने पूर्वमपि शर्वाय चुक्रुधुः ।। १३१
न चैनं विविदुर्देवं कृतक्षपणकाकृतिम् ।
उमायै दर्शयिष्यन्तमृषीणामप्यशान्तताम् ।। १३२
दत्तशापाश्च ते सद्यस्त्रिजगत्क्षोभकारणम् ।
बुद्ध्वा तं देवमीशानं तमेव शरणं ययुः ।। १३३
तदेवं कामकोपादिरिपुषड्वर्गवञ्चिताः ।
मुनयोऽपि विमुह्यन्ति श्रोत्रियेषु कथैव का ।। १३४
इति सुन्दरकस्तत्र ध्यायन्दस्युभयान्निशि ।
आरुह्य शून्यगोवाटहर्म्ये तस्थौ समीपगे ।। १३५
तत्रैकदेशे यावच्च क्षणं तिष्ठत्यलक्षितः ।
तावत्तत्रैव हर्म्ये सा कालरात्रिरुपाययौ ।। १३६
आकृष्टवीरच्छुरिका मुक्तफूत्कारभीषणा ।
नयनाननवान्तोल्का डाकिनीचक्रसंगता ।। १३७
तां दृष्ट्वा तादृशीं तत्र कालरात्रिमुपागताम् ।
सस्मार मन्त्रान्रक्षोघ्नान्भीतः सुन्दरकोऽथ सः ।। १३८
तन्मन्त्रमोहिता चाथ तं ददर्श न सा तदा ।
भयसंपिण्डितैरङ्गैरेकान्ते निभृतस्थितम् ।। १३९
अथोत्पतनमन्त्रं सा पठित्वा ससखीजना ।
कालरात्रिः सगोवाटहर्म्यैवोदपतन्नभः ।। १४०
तं च मन्त्रं स जग्राह श्रुत्वा सुन्दरकस्तदा ।
सहर्म्या सापि नभसा क्षिप्रमुज्जयिनीं ययौ ।। १४६
तत्रावतार्य हर्म्यं सा मन्त्रतः शाकवाटके ।
गत्वा स्मशाने चिक्रीड डाकिनीचक्रमध्यगा ।। १४२
तत्क्षणं च क्षुधाक्रान्तः शाकवाटेऽवतीर्य सः ।
तत्र सुन्दरकश्चक्रे वृत्तिमुत्खातमूलकैः ।। १४३
कृतक्षुत्प्रतिघातेऽस्मिन्प्राग्वद्गोवाटमाश्रिते ।
प्रत्याययौ कालरात्री रात्रिमध्ये निकेतनात् ।। १४४
ततोऽधिरूढगोवाटा पूर्ववन्मन्त्रसिद्धितः ।
आकाशेन सशिष्या सा निशि स्वगृहमाययौ ।। १४५
स्थापयित्वा यथास्थानं तच्च गोवाटवाहनम् ।
विसृज्यानुचरीस्ताश्च शय्यावेश्म विवेश सा ।। १४६
सोऽपि सुन्दरको नीत्वा तां निशां विघ्नविस्मितः ।
प्रभाते त्यक्तगोवाटो निकटं सुहृदां ययौ ।। १४७
तत्राख्यातस्ववृत्तान्तो विदेशगमनोन्मुखः ।
तैः समाश्वासितो मित्त्रैस्तन्मध्ये स्थितिमग्रहीत् ।। १४८
उपाध्यायगृहं त्यक्त्वा भुञ्जानः सत्रसद्मनि ।
उवास तत्र विहरन्स्वच्छन्दः सखिभिः सह ।। १४९
एकदा निर्गता क्रेतुं गृहोपकरणानि सा ।
ददर्श तं सुन्दरकं कालरात्रिः किलापणे ।। १५०
उपेत्य च जगादैनं पुनरेव स्मरातुरा ।
भज सुन्दरकाद्यापि मां त्वदायत्तजीविताम् ।। १५१
एवमुक्तस्तया सोऽथ साधुः सुन्दरकोऽब्रवीत् ।
मैवं वादीर्न धर्मोऽयं माता मे गुरुपत्न्यसि ।। १५२
ततोऽब्रवीत्कालरात्रिर्धर्मं चेद्वेत्सि देहि तत् ।
प्राणान्मे प्राणदानाद्धि धर्मः कोऽभ्यधिको भवेत् ।। १५३
अथ सुन्दरकोऽवादीन्मातर्मैवं कृथा हृदि ।
गुरुतल्पाभिगमनं कुत्र धर्मो भविष्यति ।। १५४
एवं निराकृता तेन तर्जयन्ती च तं रुषा ।
पाटयित्वा स्वहस्तेन स्वोत्तरीयमगाद्गृहम् ।। १५५
पश्य सुन्दरकेणेदं धावित्वा पाटितं मम ।
इत्युवाच पतिं तत्र दर्शयित्वोत्तरीयकम् ।। १५६
स च तस्याः पतिः क्रोधाद्गत्वा वध्यमुदीर्य च ।
सत्त्रे सुन्दरकस्याशु वारयामास भोजनम् ।। १५७
ततः सुन्दरकः खेदात्तं देशं त्यक्तुमुद्यतः ।
जानन्नुत्पतने व्योम्नि मन्त्रं गोवाटशिक्षितम् ।। १५८
ततोऽवरोहेऽप्यपरं शिक्षितुं श्रुतविस्मितम् ।
तदेव शून्यगोवाटहर्म्यं निशि पुनर्ययौ ।। १५९
तत्र तस्मिन्स्थिते प्राग्वत्कालरात्रिरुपेत्य सा ।
तथैवोत्पत्य हर्म्यस्था व्योम्नैवोज्जयिनीं ययौ ।। १६०
तत्रावतार्य मन्त्रेण गोवाटं शाकवाटके ।
जगाम रात्रिचर्यायै पुनः सा पितृकाननम् ।। १६१
तं च सुन्दरको मन्त्रं भूयः श्रुत्वापि नाग्रहीत् ।
विना हि गुर्वादेशेन संपूर्णाः सिद्धयः कुतः ।। १६२
ततोऽत्र भुक्त्वा कतिचिन्मूलकान्यपराणि च ।
नेतुं प्रक्षिप्य गोवाटे तत्र तस्थौ स पूर्ववत् ।। १६३
अथैत्यारूढगोवाटा सा गत्वा नभसा निशि ।
विवेश कालरात्रिः स्वं सद्म स्थापितवाहना ।। १६४
सोऽपि सुन्दरकः प्रातर्गोवाटान्निर्गतस्ततः ।
ययौ भोजनमूल्यार्थी विपणीमात्तमूलकः ।। १६५
विक्रीणानस्य तस्यात्र मूलकं राजसेवकाः ।
मालवीया विना मूल्यं जह्रुर्दृष्ट्वा स्वदेशजम् ।। १६६
ततः स कलहं कुर्वन्बद्ध्वा सुहृदनुद्रुतः ।
पाषाणघातदायीति राजाग्रं तैरनीयत ।। १६७
मालवात्कथमानीय कान्यकुज्जेऽत्र मूलकम् ।
विक्रीणीषे सदेत्येष पृष्टोऽस्माभिर्न जल्पति ।। १६८
हन्ति प्रत्युत पाषाणैरित्युक्तस्तैः शठैर्नृपः ।
तं तदद्भुतमप्राक्षीत्ततस्तत्सुहृदोऽब्रुवन् ।। १६९
अस्माभिः सह यद्येष प्रासादमधिरोप्यते ।
तदैतत्कौतुकं देव कृत्स्नं जल्पति नान्यथा ।। १७०
तथेत्यारोपितो राज्ञा सप्रासादोऽस्य पश्यतः ।
उत्पपात स मन्त्रेण सद्यः सुन्दरको नभः ।। १७१
समित्रस्तेन गत्वा च प्रयागं प्राप्य च क्रमात् ।
श्रान्तः कमपि राजानं स्नान्तं तत्र ददर्श सः ।। १७२
संस्तभ्य चात्र प्रासादं गङ्गायां खान्निपत्य च ।
विस्मयोद्वीक्षितः सर्वैस्तं स राजानमभ्यगात् ।। १७३
कस्त्वं किं चावतीर्णोऽसि गगनादिति शंस नः ।
राज्ञा प्रह्वेण पृष्टः सन्नेवं सुन्दरकोऽब्रवीत् ।। १७४
अहं मुरजको नाम गणो देवस्य धूर्जटेः ।
प्राप्तो मानुषभोगार्थी त्वत्सकाशं तदाज्ञया ।। १७५
तच्छ्रुत्वा सत्यमाशङ्क्य सस्याढ्यं रत्नपूरितम् ।
सस्त्रीकं सोपकरणं ददौ तस्मै पुरं नृपः ।। १७६
प्रविश्याथ पुरे तस्मिन्नुत्पत्य दिवि सानुगः ।
चिरं सुन्दरकः स्वेच्छं निर्दैन्यं विचचार सः ।। १७७
शयानो हेमपर्यङ्के वीज्यमानश्च चामरैः ।
सेव्यमानो वरस्त्रीभिरैन्द्रं सुखमवाप सः ।। १७८
अथैकदा ददौ तस्मै मन्त्रं व्योमावरोहणे ।
सिद्धः कोऽपि किलाकाशचारी संजातसंस्तवः ।। १७९
प्राप्तावतारमन्त्रः स गत्वा सुन्दरकस्ततः ।
कान्यकुब्जे निजे देशे व्योममार्गादवातरत् ।। १८०
सपुरं पूर्णलक्ष्मीकमवतीर्णं नभस्तलात् ।
बुद्ध्वा तत्र स्वयं राजा कौतुकात्तमुपाययौ ।। १८१
परिज्ञातश्च पृष्टश्च राजाग्रे सोऽथ कालवित् ।
कालरात्रिकृतं सर्वं स्ववृत्तान्तं न्यवेदयत् ।। १८२
ततश्चानाय्य पप्रच्छ कालरात्रिं महीपतिः ।
निर्भया साप्यविनयं स्वं सर्वं प्रत्यपद्यत ।। १८३
कुपिते च नृपे तस्याः कर्णौ च च्छेत्तुमुद्यते ।
सा गृहीतापि पश्यत्सु सर्वेष्वेव तिरोदधे ।। १८४
ततः स्वराष्ट्रे वासोऽस्यास्तत्र राज्ञा न्यषिध्यत ।
तत्पूजितः सुन्दरकः शिश्रिये च नभः पुनः ।। १८५
इत्युक्त्वा तत्र भर्तारमादित्यप्रभभूपतिम् ।
अभाषत पुनश्चैनं राज्ञी कुवलयावली ।। १८६
भवन्त्येवंविधा देव डाकिनीमन्त्रसिद्धयः ।
एतच्च मत्पितुर्देशे वृत्तं सर्वत्र विश्रुतम् ।। १८७
कालरात्रेश्च शिष्याहमित्यादौ वर्णितं मया ।
पतिव्रतात्वात्सिद्धिस्तु ततोऽप्यभ्यधिका मम ।। १८८
भवता चाद्य दृष्टाहं श्रेयोऽर्थं ते कृतार्चना ।
उपहाराय पुरुषं मन्त्रेणाक्रष्टुमुद्यता ।। १८९
तदस्मदीयेऽत्र नये त्वमपि प्रविशाधुना ।
सिद्धियोगजितानां च राज्ञां मूर्ध्नि पदं कुरु ।। १९०
तच्छ्रुत्वा क्व महामांसभोजनं डाकिनीनये ।
क्व च राजत्वमित्युक्त्वा स राजा निषिषेध तत् ।। १९१
प्राणत्यागोद्यतायां तु राज्ञ्यां तत्प्रत्यपद्यत ।
विषयाकृष्यमाणा हि तिष्ठन्ति सुपथे कथम् ।। १९२
ततः सा तं प्रवेश्यैव मण्डले पूर्वपूजिते ।
गृहीतसमयं सन्तं राजानमिदमब्रवीत् ।। १९३
य एष फलभूत्याख्यः स्थितो विप्रस्तवान्तिके ।
स मयात्रोपहारार्थमाक्रष्टुमुपकल्पितः ।। १९४
आकर्षणं च सायासं तत्कश्चित्सूपकृद्वरम् ।
नयेऽत्र स्थाप्यतां यस्तं स्वयं हन्ति पचत्यपि ।। १९५
न कार्या च घृणा यस्मात्तन्मांसबलिभक्षणात् ।
समापितेऽर्चने पूर्णा सिद्धिः स्यादुत्तमो हि सः ।। १९६
इत्युक्तः प्रियया राजा पापभीतोऽपि तत्पुनः ।
अङ्गीचकार धिगहो कष्टां स्त्रीष्वनुरोधिताम् ।। १९७
आनाय्य सूपकारं च ततः साहसिकाभिधम् ।
विश्वास्य दीक्षितं कृत्वा दंपती तौ सहोचतुः ।। १९८
राजा देवीद्वितीयोद्य भोक्ष्यते तत्त्वरां कुरु ।
आहारस्येति योऽभ्येत्य त्वां ब्रूयात्तं निपातयेः ।। १९९
79
तन्मांसैश्च रहः कुर्याः प्रातर्नौ स्वादु भोजनम् ।
इति सूपकृतादिष्टस्तथेत्युक्त्वा गृहं ययौ ।। २००
प्रातश्च फलभूतिं तं प्राप्तं राजा जगाद सः ।
गच्छ साहसिकं ब्रूहि सूपकारं महानसे ।। २०१
राजा देवीद्वितीयोऽद्य भोक्ष्यते स्वादु भोजनम् ।
अतस्त्वरितमाहारमुत्तमं साधयेरिति ।। २०२
तथेति निर्गतं तं च फलभूतिं बहिस्तदा ।
एत्य चन्द्रप्रभो नाम राज्ञः पुत्रोऽब्रवीदिदम् ।। २०३
अनेन शीघ्रं हेम्ना मे कारयाद्यैव कुण्डले ।
यादृशे भवता पूर्वमार्य तातस्य कारिते ।। २०४
इत्युक्तो राजपुत्रेण फलभूतिस्तदैव सः ।
कृतानुरोधः प्रहितो ययौ कुण्डलयोः कृते ।। २०५
राजपुत्रोऽप्यगात्स्वैरं कथितं फलभूतिना ।
राजादेशं गृहीत्वा तमेकाक्येव महानसम् ।। २०६
तत्रोक्तराजादेशं तं स्थितसंवित्स सूपकृत् ।
राजपुत्रं छुरिकया सद्यः साहसिकोऽवधीत् ।। २०७
तन्मांसैः साधितं तेन भोजनं च कृतार्चनौ ।
अभुञ्जातामजानन्तौ तत्त्वं राज्ञी नृपस्तथा ।। २०८
नीत्वा च सानुतापस्तां रात्रिं राजा ददर्श सः ।
प्रातः कुण्डलहस्तं तं फलभूतिमुपागतम् ।। २०९
विभ्रान्तः कुण्डलोद्देशात्तं च पप्रच्छ तत्क्षणम् ।
तेनाख्यातस्ववृत्तान्तः पपात च भुवस्तले ।। २१०
हा पुत्रेति च चक्रन्द निन्दन्भार्यां सहात्मना ।
पृष्टश्च सचिवैः सर्वं यथातत्त्वमवर्णयत् ।। २११
उवाच चैतदुक्तं तत्प्रत्यहं फलभूतिना ।
भद्रकृत्प्राप्नुयाद्भद्रमभद्रं चाप्यभद्रकृत् ।। २१२
कन्दुको भित्तिनिःक्षिप्त इव प्रतिफलन्मुहुः ।
आपतत्यात्मनि प्रायो दोषोऽन्यस्य चिकीर्षितः ।। २१३
पापाचारैर्यदस्माभिर्ब्रह्महत्यां चिकीर्षुभिः ।
स्वपुत्रघातनं कृत्वा प्राप्तं तन्मांसभक्षणम् ।। २१४
इत्युक्त्वा बोधयित्वा च मन्त्रिणः स्वानधोमुखान् ।
तमेव फलभूतिं च निजे राज्येऽभिषिच्य सः ।। २१५
राजा प्रदत्तदानः सन्नपुत्रः पापशुद्धये ।
सभार्यः प्रविवेशाग्निं दग्धोऽप्यनुशयाग्निना ।। २१६
फलभूतिश्च तद्राज्यं प्राप्य पृथ्वीं शशास सः ।
एवं भद्रमभद्रं वा कृतमात्मनि कल्प्यते ।। २१७
इति वत्सेश्वरस्याग्रे कथयित्वा कथामिमाम् ।
यौगन्धरायणो भूयो भूपतिं तमभाषत ।। २१८
तस्मात्तत्र स राजेन्द्र जित्वाप्याचरतः शुभम् ।
ब्रह्मदत्तो विकुर्वीत यदि हन्यास्त्वमेव तम् ।। २१९
इत्युक्तो मन्त्रिमुख्येन तद्वाक्यमभिनन्द्य सः ।
उत्थाय दिनकर्तव्यं वत्सेशो निरवर्तयत् ।। २२०
अन्येद्युश्च स संपन्नसर्वदिग्विजयः कृती ।
लावाणकादुदचलत्कौशाम्बीं स्वपुरीं प्रति ।। २२१
क्रमेण नगरीं प्राप क्षितीशः सपरिच्छदः ।
उत्पताकाभुजलतां नृत्यन्तीमुत्सवादिव ।। २२२
विवेश चैनां पौरस्त्रीनयनोत्पलकानने ।
वितन्वानः प्रतिपदं प्रवातारम्भविभ्रमम् ।। २२३
चारणोद्गीयमानश्च स्तूयमानश्च बन्दिभिः ।
नृपैः प्रणम्यमानश्च राजा मन्दिरमाययौ ।। २२४
ततो विनम्रेष्वधिरोप्य शासनं स वत्सराजोऽखिलदेशराजसु ।
पूर्वं निधानाधिगतं कुलोचितं प्रसह्य सिंहासनमारुरोह तत् ।। २२५
तत्कालमङ्गलसमाहततारधीरतूर्यारवप्रतिरवैश्च नभः पुपूरे ।
तन्मन्त्रिमुख्यपरितोषितलोकपालदत्तैरिव प्रतिदिशं समसाधुवादैः ।। २२६
विविधमथ वितीर्य वीतलोभो वसु वसुधाविजयार्जितं द्विजेभ्यः ।
अकृत कृतमहोत्सवः कृतार्थं क्षितिपतिमण्डलमात्ममन्त्रिणश्च ।। २२७
क्षेत्रेषु वर्षति तदानुगुणं नरेन्द्रे तस्मिन्ध्वनद्धनमृदङ्गनिनादितायाम् ।
संभाव्य भाविबहुधान्यफलं जनोऽपि तस्यां पुरि प्रतिगृहं विहितोत्सवोऽभूत् ।। २२८
एवं विजित्य जगतीं स कृती रुमण्वद्यौगन्धरायणनिवेशितराज्यभारः ।
तस्थौ यथेच्छमथ वासवदत्तयात्र पद्मावतीसहितया सह वत्सराजः ।। २२९
कीर्तिश्रियोरिव तयोरुभयोश्च देव्योर्मध्यस्थितः स वरचारणगीयमानः ।
चन्द्रोदयं निजयशोधवलं सिषेवे शत्रुप्रतापमिव सीधु पपौ च शश्वत् ।। २३०
इति महाकविश्रीसोमदेवभट्टविरचिते कथासरित्सागरे लावाणकलम्बके षष्टस्तरङ्गः ।
समाप्तश्चायं लावाणकलम्बकस्तृतीयः ।">
  <meta itemprop="wordCount" content="2707">
  <meta name="twitter:card" content="summary">
  <meta name="twitter:title" content="००६">
  <meta name="twitter:description" content="ततः स सेनाविश्रान्त्यै तत्र लावाणके स्थितः ।
रहस्युवाच वत्सेशो राजा यौगन्धरायणम् ।। १
त्वद्बुद्ध्या निर्जिताः सर्वे पृथिव्यां भूभृतो मया ।
उपायस्वीकृतास्ते च नैव व्यभिचरन्ति मे ।। २
वाराणसीपतिस्त्वेष ब्रह्मदत्तो दुराशयः ।
जाने व्यभिचरत्येको विश्वासः कुटिलेषु कः ।। ३
इति वत्सेश्वरेणोक्त आह यौगन्धरायणः ।
न राजन्ब्रह्मदत्तस्ते भूयो व्यभिचरिष्यति ।। ४
आक्रान्तोपनतस्त्वेष भृशं संमानितस्त्वया ।
शुभाचारस्य कः कुर्यादशुभं हि सचेतनः ।। ५
कुर्वीत वा यस्तस्यैव तदात्मन्यशुभं भवेत् ।
तथा च श्रूयतामत्र कथां ते वर्णयाम्यहम् ।। ६
बभूव पद्मविषये पुरा कोऽपि द्विजोत्तमः ।
ख्यातिमानग्निदत्ताख्यो भूभृद्दत्ताग्रहारभुक् ।। ७
तस्यैकः सोमदत्ताख्यः पुत्रो ज्यायानजायत ।
द्वितीयश्चाभवद्वैश्वानरदत्ताख्यया सुतः ।। ८
आद्यस्तयोरभून्मूर्खः स्वाकृतिर्दुर्विनीतकः ।
अपरश्चाभवद्विद्वान्विनीतोऽध्ययनप्रियः ।। ९
कृतदारावुभौ तौ च पितर्यस्तं गते ततः ।
तदीयस्याग्रहारादेरर्धमर्धं विभेजतुः ।। १०
तन्मध्यात्स कनीयांश्च राज्ञा संमानितोऽभवत् ।
ज्येष्ठस्तु सोमदत्तोऽभूच्चपलः क्षत्रकर्मकृत् ।। ११
एकदा बद्धगोष्ठीकं शूद्रैः सह विलोक्य तम् ।
सोमदत्तं पितृसुहृद्द्विजः कोऽप्येवमब्रवीत् ।। १२
अग्निदत्तसुतो भूत्वा शूद्रवन्मूर्ख चेष्टसे ।
निजमेवानुजं दृष्ट्वा राजपूज्य न लज्जसे ।। १३
तच्छ्रुत्वा कुपितः सोऽथ सोमदत्तः प्रधाव्य तम् ।
विप्रं पादप्रहारेण जघानोज्झितगौरवः ।। १४
तत्र विप्रः स कृत्वान्यान्साक्षिणस्तत्क्षणं द्विजान् ।
गत्वा पादाहतिक्रुद्धो राजानं तं व्यजिज्ञपत् ।। १५
राजापि सोमदत्तस्य बन्धाय प्राहिणोद्भटान् ।
ते च निर्गत्य तन्मित्त्रैर्जघ्निरे शस्त्रपाणिभिः ।। १६
ततो भूयो बलं प्रेष्यावष्टब्धस्यास्य भूपतिः ।
क्रोधान्धः सोमदत्तस्य शूलारोपणमादिशत् ।। १७
आरोप्यमाणः शूलायामथाकस्मात्स च द्विजः ।
प्रक्षिप्त इव केनापि निपपात ततः क्षितौ ।। १८
रक्षन्ति भाविकल्याणं भाग्यान्येव यतोऽस्य ते ।
अन्धीबभूवुर्वधकाः पुनरारोपणोद्यताः ।। १९
तत्क्षणं श्रुतवृत्तान्तस्तुष्टो राजा कनीयसा ।
भ्रात्रास्य कृतविज्ञप्तिर्वधादेनममोचयत् ।। २०
ततो मरणनिस्तीर्णः सोमदत्तो गृहैः सह ।
गन्तुं राजावमानेन देशान्तरमियेष सः ।। २१
यदा च नैच्छन्गमनं समेतास्तस्य बान्धवाः ।
त्यक्तराजाग्रहारार्धां प्रतिपेदे तदा स्थितिम् ।। २२
ततो वृत्त्यन्तराभावात्कर्तुं स चकमे कृषिम् ।
तद्योग्यां च भुवं द्रष्टुं शुभेऽहन्यटवीं ययौ ।। २३
तत्र लेभे शुभां भूमिं संभाव्य फलसंपदम् ।
तन्मध्ये च महाभोगमश्वत्थतरुमैक्षत ।। २४
तं कल्याणघनच्छायाच्छन्नसूर्यांशुशीतलम् ।
प्रावृट्कालमिवालोक्य कृष्यर्थी तोषमाप सः ।। २५
योऽधिष्ठातात्र तस्यैव भक्तोऽस्मीत्यभिधाय च ।
कृतप्रदक्षिणोऽश्वत्थवृक्षं तं प्रणनाम सः ।। २६
संयोज्याथ बलीवर्दयुगं रचितमङ्गलः ।
कृत्वा बलिं तस्य तरोरारेभे कृषिमत्र सः ।। २७
तस्थौ तस्यैव चाधस्ताद्द्रुमस्य स दिवानिशम् ।
भोजनं तस्य चानिन्ये तत्रैव गृहिणी सदा ।। २८
काले तत्र च पक्वेषु तस्य सस्येष्वशङ्कितम् ।
सा भूमिः परराष्ट्रेण दैवादेत्य व्यलुण्ट्यत ।। २९
ततः परबले याते नष्टे सस्ये स सत्त्ववान् ।
आश्वास्य रुदतीं भार्यां किंचिच्छेषं तदाददौ ।। ३०
प्राग्वत्कृतबलिस्तस्थौ तत्रैवाथ तरोरधः ।
निसर्गः स हि धीराणां यदापद्यधिकं दृढाः ।। ३१
अथ चिन्ताविनिद्रस्य स्थितस्यैकाकिनो निशि ।
तस्याश्वत्थतरोस्तस्मादुच्चचार सरस्वती ।। ३२
भोः सोमदत्त तुष्टोऽस्मि तव तद्गच्छ भूपतेः ।
आदित्यप्रभसंज्ञस्य राष्ट्रं श्रीकण्ठदेशगम् ।। ३३
तत्र तस्यानवरतं द्वारदेशे महीपतेः ।
वदेः पठित्वा संध्याग्निहोत्रमन्त्रानिदं वचः ।। ३४
फलभूतिरहं नाम्ना विप्रः शृणुत वच्मि यत् ।
भद्रकृत्प्राप्नुयाद्भद्रमभद्रं चाप्यभद्रकृत् ।। ३५
एवं वदंश्च तत्र त्वं महतीमृद्धिमाप्स्यसि ।
संध्याग्निहोत्रमन्त्रांश्च मत्त एव पठाधुना ।। ३६
अहं च यक्ष इत्युक्त्वा स्वप्रभावेण तत्क्षणम् ।
तमध्याप्य च तान्मन्त्रान्वटे वाणी तिरोदधे ।। ३७
प्रातः स सोमदत्तश्च प्रतस्थे भार्यया सह ।
फलभूतिरिति प्राप्य नाम यक्षकृतं कृती ।। ३८
अतिक्रम्याटवीस्तास्ता विषमाः परिवर्तिनीः ।
दुर्दशा इव संप्राप श्रीकण्ठविषयं च सः ।। ०९
तत्र संध्याग्निकार्यादि पठित्वा द्वारि भूपतेः ।
यथावन्नाम संश्राव्य फलभूतिरिति स्वकम् ।। ४०
सोऽवादीद्भद्रकृद्भद्रमभद्रं चाप्यभद्रकृत् ।
प्राप्नुयादिति लोकस्य कौतुकोत्पादकं वचः ।। ४१
मुहुश्च तद्वदन्तं तं तत्रादित्यप्रभो नृपः ।
बुद्ध्वा प्रवेशयामास फलभूतिं कुतूहली ।। ४२
सोऽपि प्रविश्य तस्याग्रे तदेव मुहुरब्रवीत् ।
जहास तेन स नृपस्तदा पार्श्वस्थितैः सह ।। ४३
ससामन्तश्च वस्त्राणि दत्त्वा चाभरणानि सः ।
ग्रामान्राजा ददौ तस्मै न तोषो महतां मृषा ।। ४४
एवं च तत्क्षणं प्राप गुह्यकानुग्रहेण सः ।
फलभूतिः कृशो भूत्वा विभूतिं भूभृदर्पिताम् ।। ४५
सदा तदेव च वदन्पूर्वोक्तं प्राप भूपतेः ।
वाल्लभ्यमीश्वराणां हि विनोदरसिकं मनः ।। ४६
क्रमाद्राजगृहे चास्मिन्राष्ट्रेष्वन्तःपुरेषु च ।
राजप्रिय इति प्रीतिं बहुमानामवाप सः ।। ४७
कदाचिदथ सोऽटव्याः कृत्वाखेटकमागतः ।
आदित्यप्रभभूपालः सहसान्तःपुरं ययौ ।। ४८
द्वाःस्थसंभ्रमसाशङ्काः प्रविश्यैव ददर्श सः ।
देवीं देवार्चनव्यग्रां नाम्ना कुवलयावलीम् ।। ४९
दिगम्बरामूर्ध्वकेशीं निमीलितविलोचनाम् ।
स्थूलसिन्दूरतिलकां जपप्रस्फुरिताधराम् ।। ५०
विचित्रवर्णकन्यस्तमहामण्डलमध्यगाम् ।
असृक्सुरामहामांसकल्पितोग्रबलिक्रियाम् ।। ५१
सापि प्रविष्टे नृपतौ संभ्रमाकलितांशुका ।
तेन पृष्टा क्षणादेवमवोचद्याचिताभया ।। ५२
तदैवोदयलाभार्थं कृतवत्यस्मि पूजनम् ।
अत्र चागमवृत्तान्तं सिद्धिं च शृणु मे प्रभो ।। ५३
पुराहं पितृवेश्मस्था कन्या मधुमहोत्सवे ।
एवमुक्ता वयस्याभिः समेत्योद्यानवर्तिनी ।। ५४
अस्तीह प्रमदोद्याने तरुमण्डलमध्यगः ।
दृष्टप्रभावो वरदो देवदेवो विनायकः ।। ५५
तमुपागत्य भक्त्या त्वं पूजय प्रार्थितप्रदम् ।
येन निर्विघ्नमेवाशु स्वोचितं पतिमाप्स्यसि ।। ५६
तच्छ्रुत्वा पर्यपृच्छ्यन्त सख्यस्ता मौग्ध्यतो मया ।
कन्या लभन्ते भर्तारं किं विनायकपूजया ।। ५७
अथ ताः प्रत्यवोचन्मां किमेतत्त्वयोच्यते ।
तस्मिन्नपूजिते नास्ति सिद्धिः कापीह कस्यचित् ।। ५८
तथा चैतत्प्रभावं ते वर्णयामो वयं शृणु ।
इत्युक्त्वा च वयस्या मे कथामकथयन्निमाम् ।। ५९
पुरा पुरारेस्तनयं सेनान्यं प्राप्तुमिच्छति ।
तारकोपद्रुते शक्रे दग्धे च कुसुमायुधे ।। ६०
ऊर्ध्वरेतसमत्युग्रं सुदीर्घतपसि स्थितम् ।
गौरी कृततपाः प्रार्थ्य प्राप्य च त्र्यम्बकं पतिम् ।। ६१
आचकाङ्क्ष सुतप्राप्तिं मदनस्य च जीवितम् ।
न च सस्मार सिद्ध्यर्थं सा विघ्नेश्वरपूजनम् ।। ६२
अभीष्टाभ्यर्थिनीं तां च कान्तामित्यवदच्छिवः ।
प्रिये प्रजापतेः पूर्वं मानसादजनि स्मरः ।। ६३
कं दर्पयामीति मदाज्जातमात्रो जगाद च ।
तेन कंदर्पनामानं तं चकार चतुर्मुखः ।।
६४
अतिदृप्तोऽसि चेत्पुत्र तत्त्रिनेत्रस्य लङ्घनम् ।
एकस्य रक्षेर्मा नाम मृत्युं तस्मादवाप्स्यसि ।। ६५
इत्थं स वेधसोक्तोऽपि संक्षोभायागतः शठः ।
मया दग्धो न तस्यास्ति सदेहस्योद्भवः पुनः ।। ६६
भवत्यास्तु स्वशक्त्यैव पुत्रमुत्पादयाम्यहम् ।
नहि मे मदनोत्साहहेतुका लोकवत्प्रजा ।। ६७
एवं वदत एवास्य पार्वतीं वृषलक्ष्मणः ।
आविर्बभूव पुरतो ब्रह्मा शतमखान्वितः ।। ६८
तेन स्तुत्वा स विज्ञप्तस्तारकासुरशान्तये ।
अङ्गीचक्रे शिवः स्रष्टुं देव्यामात्मजमौरसम् ।। ६९
अनुमेने च कामस्य जन्म चेतसि देहिनाम् ।
सर्गविच्छेदरक्षार्थममूर्तस्यैव तद्गिरा ।। ७०
ददौ च निजचित्तेऽपि सोऽवकाशं मनोभुवः ।
तेन तुष्टो ययौ धाता मुदं प्राप च पार्वती ।। ७१
ततो यातेषु दिवसेष्वेकदा रहसि स्थितः ।
सिषेवे सुरतक्रीडामुमया सह शंकरः ।। २
यदा नाभूद्रतान्तोऽस्य गतेष्वब्दशतेष्वपि ।
तदा तदुपमर्देन चकम्पे भुवनत्रयम् ।। ७३
ततो जगन्नाशभयाद्रतविघ्नाय शूलिनः ।
वह्निं स्मरन्ति स्म सुराः पितामहनिदेशतः ।। ७४
सोऽप्यग्निः स्मृतमात्रः सन्नधृष्यं मदनान्तकम् ।
मत्वा पलाय्य देवेभ्यः प्रविवेश जलान्तरम् ।। ७५
तत्तेजोदह्यमानाश्च तत्र भेका दिवौकसाम् ।
विचिन्वतां शशंसुस्तमग्निमन्तर्जलस्थितम् ।। ७६
ततस्ताननभिव्यक्तवाचः शापेन तत्क्षणम् ।
भेकान्कृत्वा तिरोभूय भूयोऽग्निर्मन्दरं ययौ ।। ७७
तत्र तं कोटरान्तस्थं देवाः शम्बूकरूपिणम् ।
प्रापुर्गजशुकाख्यातं स चैषां दर्शनं ददौ ।। ७८
कृत्वा जिह्वाविपर्यासं शापेन शुकदन्तिनाम् ।
प्रतिपेदे च देवानां स कार्यं तैः कृतस्तुतिः ।। ७९
गत्वा च स्वोष्मणा सोऽग्निर्निवार्य सुरताच्छिवम् ।
शापभीत्या प्रणम्यास्मै दैवकार्यं न्यवेदयत् ।। ८०
शर्वोऽप्यारूढवेगोऽग्नौ तस्मिन्वीर्यं स्वमादधे ।
तद्धि धारयितुं शक्तो न वह्निर्नाम्बिकापि वा ।। ८१
न मया तनयस्त्वत्तः संप्राप्त इति वादिनीम् ।
स्वेदकोपाकुलां देवीमित्युवाच ततो हरः ।। ८२
विघ्नोऽत्र तव जातोऽयं विना विघ्नेशपूजनम् ।
तदर्चयैनं येनाशु वह्नौ नो जनिता सुतः ।। ८३
इत्युक्ता शंभुना देवी चक्रे विघ्नेश्वरार्चनम् ।
अनलोऽपि सगर्भोऽभूत्तेन वीर्येण धूर्जटेः ।। ८४
तत्तेजः शांभवं बिभ्रत्स तदा दिवसेष्वपि ।
अन्तःप्रविष्टतिग्मांशुरिव सप्तार्चिराबभौ ।। ८५
उद्ववाम च गङ्गायां तत्तेजः सोऽथ दुर्धरम् ।
गङ्गैनमत्यजन्मेरौ वह्निकुण्डे हराज्ञया ।। ८६
तत्र संरक्ष्यमाणः सन्स गर्भः शांभवैर्गणैः ।
निःसृत्याब्दसहस्रेण कुमारोऽभूत्षडाननः ।। ८७
ततो गौरीनियुक्तानां कृत्तिकानां पयोधरान् ।
षण्णां षड्भिर्मुखैः पीत्वा स्वल्पैः स ववृधे दिनैः ।। ८८
अत्रान्तरे देवराजस्तारकासुरनिर्जितः ।
शिश्रिये मेरुशृङ्गाणि दुर्गाण्युज्झितसंगरः ।। ८९
देवाश्च साकमृषिमिः षण्मुखं शरणं ययुः ।
षण्मुखोऽपि सुरान्रक्षन्नासीत्तैः परिवारितः ।। ९०
तद्बुद्ध्वा हारितं मत्वा राज्यमिन्द्रोऽथ चुक्षुभे ।
योधयामास गत्वा च कुमारं स समत्सरः ।। ९१
तद्वज्राभिहतस्याङ्गात्षण्मुखस्योद्बभूवतुः ।
पुत्रौ शाखविशाखाख्यावुभावतुलतेजसौ ।। २९
सपुत्रं च तमाक्रान्तशतक्रतुपराक्रमम् ।
उपेत्य तनयं शर्वः स्वयं युद्धादवारयत् ।। ९३
जातोऽसि तारकं हन्तुं राज्यं चेन्द्रस्य रक्षितुम् ।
तत्कुरुष्व निजं कार्यमिति चैनं शशास सः ।। ९४
ततः प्रणम्य प्रीतेन तत्क्षणं वृत्रवैरिणा ।
सैनापत्याभिषेकोऽस्य कुमारस्योपचक्रमे ।। ९५
स्वयमुत्क्षिप्तकलशस्तब्धबाहुरभूद्यदा ।
ततः शक्रः शुचमगादथैनमवदच्छिवः ।। ९६
न पूजितो गजमुखः सेनान्यं वाच्छता त्वया ।
तेनैष विघ्नो जातस्ते तत्कुरुष्व तदर्चनम् ।। ९७
तच्छ्रुत्वा तत्तथा कृत्वा मुक्तबाहुः शचीपतिः ।
अभिषेकोत्सवं सम्यक्सेनान्ये निरवर्तयत् ।। ९८
ततो जघान नचिरात्सेनानीस्तारकासुरम् ।
ननन्दुः सिद्धकार्याश्च देवा गौरी च पुत्रिणी ।। ९९
तदेवं देवि देवानामपि सन्ति न सिद्धयः ।
हेरम्भेऽनर्चिते तस्मात्पूजयैनं वरार्थिनी ।। १००
इत्युक्ताहं वयस्याभिरुद्यानैकान्तवर्तिनम् ।
आर्यपुत्र पुरा गत्वा विघ्नराजमपूजयम् ।। १०१
पूजावसाने चापश्यमकस्माद्गगनाङ्गणे ।
उत्पत्य विहरन्तीस्ताः स्वसखीर्निजसिद्धितः ।। १०२
तद्दृष्ट्वा कौतुकाद्व्योम्नः समाहूयावतार्य च ।
मया सिद्धिस्वरूपं ताः पृष्टाः सद्योब्रुवन्निदम् ।। १०३
इमा नृमांसाशनजा डाकिनीमन्त्रसिद्धयः ।
कालरात्रिरिति ख्याता ब्राह्मणी गुरुरत्र नः ।। १०४
एवं सखीभिरुक्ताहं खेचरीसिद्धिलोलुभा ।
नृमांसाशनमीता च क्षणमासं ससंशया ।। ५५
अथ तत्सिद्धिलुब्धत्वादवोचं ताः सखीरहम् ।
उपदेशो ममाप्येष युष्मामिर्दाप्यतामिति ।। १०६
ततो मदभ्यर्यनया गत्वा तत्क्षणमेव ताः ।
आनिन्युः कालरात्रिं तां तत्रैव विकटाकृतिम् ।। १०७
मिलद्भुवं कातराक्षीं न्यञ्चच्चिपिटनासिकाम् ।
स्थूलगण्डीं करालोष्ठीं दन्तुरां दीर्घकंधराम् ।। १०८
लम्बस्तनीमुदरिणीं विदीर्णोत्फुल्लपादुकाम् ।
धात्रा वैरूप्यनिर्माणवैदग्धीं दर्शितामिव ।। १०९
सा मां पादानतां स्नातां कृतविघ्नेश्वरार्चनाम् ।
विवस्त्रां मण्डले भीमां भैरवार्चामकारयत् ।। ११०
अभिषिच्य च सा मह्यं तांस्तान्मन्त्रान्निजान्ददौ ।
भक्षणाय नृमांसं च देवार्चनबलीकृतम् ।। १११
आत्तमन्त्रगणा भुक्तमहामांसा च तत्क्षणम् ।
निरम्बरैवोत्पतिता ससखीकाहमम्बरम् ।। ११२
कृतक्रीडावतीर्याथ मगनाद्गुर्वनुज्ञया ।
गताभूवमहं देव कन्यकान्तःपुरं निजम् ।। १९३
एवं बाल्येऽपि जाताहं डाकिनीचक्रवर्तिनी ।
भक्षितास्तत्र चास्माभिः समेत्य बहवो नराः ।। ११४
अस्मिन्कथान्तरे चैतां महाराज कथां शृणु ।
विष्णुस्वामीत्यभूत्तस्याः कालरात्र्याः पतिर्द्विजः ।। ११५
स च तस्मिन्नुपाध्यायो देशे नानादिगागतान् ।
शिष्यानध्यापयामास वेदविद्याविशारदः ।। ११६
शिष्यमध्ये च तस्यैको नाम्ना सुन्दरको युवा ।
बभूव शिष्यः शीलेन विराजितवपुर्गुणः ।। ११७
तमुपाध्यायपत्नी सा कालरात्रिः कदाचन ।
वव्रे रहसि कामार्ता पत्यौ कापि बहिर्गते ।। ११८
तूनं विरूपैरधिकं हासनैः क्रीडति स्मरः ।
यत्सानवेक्ष्य स्वं रूपं चक्रे सुन्दरकस्पृहाम् ।। ११९
77
स तु सर्वात्मना नैच्छदर्थ्यमानोऽपि विप्लवम् ।
स्त्रियो यथा विचेष्टन्तां निष्कम्पं तु सतां मनः ।। १२०
ततः सापसृते तस्मिन्कालरात्रिः क्रुधा तदा ।
स्वमङ्गं पाटयामास स्वयं दन्तनखक्षतैः ।। १२१
विकीर्णवस्त्रकेशान्ता रुदती तावदास्त च ।
गृहं यावदुपाध्यायो विष्णुस्वामी विवेश सः ।। १२२
प्रविष्टं तमवादीच्च पश्य सुन्दरकेण मे ।
अवस्था विहिता स्वामिन्बलात्काराभिलाषिणा ।। १२३
तच्छ्रुत्वा स उपाध्यायः क्रुधा जज्वाल तत्क्षणम् ।
प्रत्ययः स्त्रीषु मुष्णाति विमर्शं विदुषामपि ।। १२४
सायं च तं सुन्दरकं गृहप्राप्तं प्रधाव्य सः ।
सशिष्यो मुष्टिभिः पादैर्लगुडैश्चाप्यताडयत् ।। १२५,
किं च प्रहारनिश्चेष्टं शिष्यानादिश्य तं बहिः ।
त्याजयामास रथ्यायां निरपेक्षतया निशि ।। १२६
ततः शनैः सुन्दरकः स निशानिलवीजितः ।
तथाभिभूतमात्मानं पश्यन्नेवमचिन्तयत् ।। १२७
अहो स्त्रीप्रेरणा नाम रजसा लङ्घितात्मनाम् ।
पुंसां वात्येव सरसामाशयक्षोभकारिणी ।। १२८
येनाविचार्य वृद्धोऽपि विद्वानपि च तत्तथा ।
अतिक्रोधादुपाध्यायो विरुद्धमकरोन्मयि ।। १२९
अथवा दैवसंसिद्धावा सृष्टेर्विदुषामपि ।
कामक्रोधौ हि विप्राणां मोक्षद्वारार्गलावुभौ ।। १३०
तथा हि किं न मुनयः स्वदारभ्रंशशङ्किनः ।
देवदारुवने पूर्वमपि शर्वाय चुक्रुधुः ।। १३१
न चैनं विविदुर्देवं कृतक्षपणकाकृतिम् ।
उमायै दर्शयिष्यन्तमृषीणामप्यशान्तताम् ।। १३२
दत्तशापाश्च ते सद्यस्त्रिजगत्क्षोभकारणम् ।
बुद्ध्वा तं देवमीशानं तमेव शरणं ययुः ।। १३३
तदेवं कामकोपादिरिपुषड्वर्गवञ्चिताः ।
मुनयोऽपि विमुह्यन्ति श्रोत्रियेषु कथैव का ।। १३४
इति सुन्दरकस्तत्र ध्यायन्दस्युभयान्निशि ।
आरुह्य शून्यगोवाटहर्म्ये तस्थौ समीपगे ।। १३५
तत्रैकदेशे यावच्च क्षणं तिष्ठत्यलक्षितः ।
तावत्तत्रैव हर्म्ये सा कालरात्रिरुपाययौ ।। १३६
आकृष्टवीरच्छुरिका मुक्तफूत्कारभीषणा ।
नयनाननवान्तोल्का डाकिनीचक्रसंगता ।। १३७
तां दृष्ट्वा तादृशीं तत्र कालरात्रिमुपागताम् ।
सस्मार मन्त्रान्रक्षोघ्नान्भीतः सुन्दरकोऽथ सः ।। १३८
तन्मन्त्रमोहिता चाथ तं ददर्श न सा तदा ।
भयसंपिण्डितैरङ्गैरेकान्ते निभृतस्थितम् ।। १३९
अथोत्पतनमन्त्रं सा पठित्वा ससखीजना ।
कालरात्रिः सगोवाटहर्म्यैवोदपतन्नभः ।। १४०
तं च मन्त्रं स जग्राह श्रुत्वा सुन्दरकस्तदा ।
सहर्म्या सापि नभसा क्षिप्रमुज्जयिनीं ययौ ।। १४६
तत्रावतार्य हर्म्यं सा मन्त्रतः शाकवाटके ।
गत्वा स्मशाने चिक्रीड डाकिनीचक्रमध्यगा ।। १४२
तत्क्षणं च क्षुधाक्रान्तः शाकवाटेऽवतीर्य सः ।
तत्र सुन्दरकश्चक्रे वृत्तिमुत्खातमूलकैः ।। १४३
कृतक्षुत्प्रतिघातेऽस्मिन्प्राग्वद्गोवाटमाश्रिते ।
प्रत्याययौ कालरात्री रात्रिमध्ये निकेतनात् ।। १४४
ततोऽधिरूढगोवाटा पूर्ववन्मन्त्रसिद्धितः ।
आकाशेन सशिष्या सा निशि स्वगृहमाययौ ।। १४५
स्थापयित्वा यथास्थानं तच्च गोवाटवाहनम् ।
विसृज्यानुचरीस्ताश्च शय्यावेश्म विवेश सा ।। १४६
सोऽपि सुन्दरको नीत्वा तां निशां विघ्नविस्मितः ।
प्रभाते त्यक्तगोवाटो निकटं सुहृदां ययौ ।। १४७
तत्राख्यातस्ववृत्तान्तो विदेशगमनोन्मुखः ।
तैः समाश्वासितो मित्त्रैस्तन्मध्ये स्थितिमग्रहीत् ।। १४८
उपाध्यायगृहं त्यक्त्वा भुञ्जानः सत्रसद्मनि ।
उवास तत्र विहरन्स्वच्छन्दः सखिभिः सह ।। १४९
एकदा निर्गता क्रेतुं गृहोपकरणानि सा ।
ददर्श तं सुन्दरकं कालरात्रिः किलापणे ।। १५०
उपेत्य च जगादैनं पुनरेव स्मरातुरा ।
भज सुन्दरकाद्यापि मां त्वदायत्तजीविताम् ।। १५१
एवमुक्तस्तया सोऽथ साधुः सुन्दरकोऽब्रवीत् ।
मैवं वादीर्न धर्मोऽयं माता मे गुरुपत्न्यसि ।। १५२
ततोऽब्रवीत्कालरात्रिर्धर्मं चेद्वेत्सि देहि तत् ।
प्राणान्मे प्राणदानाद्धि धर्मः कोऽभ्यधिको भवेत् ।। १५३
अथ सुन्दरकोऽवादीन्मातर्मैवं कृथा हृदि ।
गुरुतल्पाभिगमनं कुत्र धर्मो भविष्यति ।। १५४
एवं निराकृता तेन तर्जयन्ती च तं रुषा ।
पाटयित्वा स्वहस्तेन स्वोत्तरीयमगाद्गृहम् ।। १५५
पश्य सुन्दरकेणेदं धावित्वा पाटितं मम ।
इत्युवाच पतिं तत्र दर्शयित्वोत्तरीयकम् ।। १५६
स च तस्याः पतिः क्रोधाद्गत्वा वध्यमुदीर्य च ।
सत्त्रे सुन्दरकस्याशु वारयामास भोजनम् ।। १५७
ततः सुन्दरकः खेदात्तं देशं त्यक्तुमुद्यतः ।
जानन्नुत्पतने व्योम्नि मन्त्रं गोवाटशिक्षितम् ।। १५८
ततोऽवरोहेऽप्यपरं शिक्षितुं श्रुतविस्मितम् ।
तदेव शून्यगोवाटहर्म्यं निशि पुनर्ययौ ।। १५९
तत्र तस्मिन्स्थिते प्राग्वत्कालरात्रिरुपेत्य सा ।
तथैवोत्पत्य हर्म्यस्था व्योम्नैवोज्जयिनीं ययौ ।। १६०
तत्रावतार्य मन्त्रेण गोवाटं शाकवाटके ।
जगाम रात्रिचर्यायै पुनः सा पितृकाननम् ।। १६१
तं च सुन्दरको मन्त्रं भूयः श्रुत्वापि नाग्रहीत् ।
विना हि गुर्वादेशेन संपूर्णाः सिद्धयः कुतः ।। १६२
ततोऽत्र भुक्त्वा कतिचिन्मूलकान्यपराणि च ।
नेतुं प्रक्षिप्य गोवाटे तत्र तस्थौ स पूर्ववत् ।। १६३
अथैत्यारूढगोवाटा सा गत्वा नभसा निशि ।
विवेश कालरात्रिः स्वं सद्म स्थापितवाहना ।। १६४
सोऽपि सुन्दरकः प्रातर्गोवाटान्निर्गतस्ततः ।
ययौ भोजनमूल्यार्थी विपणीमात्तमूलकः ।। १६५
विक्रीणानस्य तस्यात्र मूलकं राजसेवकाः ।
मालवीया विना मूल्यं जह्रुर्दृष्ट्वा स्वदेशजम् ।। १६६
ततः स कलहं कुर्वन्बद्ध्वा सुहृदनुद्रुतः ।
पाषाणघातदायीति राजाग्रं तैरनीयत ।। १६७
मालवात्कथमानीय कान्यकुज्जेऽत्र मूलकम् ।
विक्रीणीषे सदेत्येष पृष्टोऽस्माभिर्न जल्पति ।। १६८
हन्ति प्रत्युत पाषाणैरित्युक्तस्तैः शठैर्नृपः ।
तं तदद्भुतमप्राक्षीत्ततस्तत्सुहृदोऽब्रुवन् ।। १६९
अस्माभिः सह यद्येष प्रासादमधिरोप्यते ।
तदैतत्कौतुकं देव कृत्स्नं जल्पति नान्यथा ।। १७०
तथेत्यारोपितो राज्ञा सप्रासादोऽस्य पश्यतः ।
उत्पपात स मन्त्रेण सद्यः सुन्दरको नभः ।। १७१
समित्रस्तेन गत्वा च प्रयागं प्राप्य च क्रमात् ।
श्रान्तः कमपि राजानं स्नान्तं तत्र ददर्श सः ।। १७२
संस्तभ्य चात्र प्रासादं गङ्गायां खान्निपत्य च ।
विस्मयोद्वीक्षितः सर्वैस्तं स राजानमभ्यगात् ।। १७३
कस्त्वं किं चावतीर्णोऽसि गगनादिति शंस नः ।
राज्ञा प्रह्वेण पृष्टः सन्नेवं सुन्दरकोऽब्रवीत् ।। १७४
अहं मुरजको नाम गणो देवस्य धूर्जटेः ।
प्राप्तो मानुषभोगार्थी त्वत्सकाशं तदाज्ञया ।। १७५
तच्छ्रुत्वा सत्यमाशङ्क्य सस्याढ्यं रत्नपूरितम् ।
सस्त्रीकं सोपकरणं ददौ तस्मै पुरं नृपः ।। १७६
प्रविश्याथ पुरे तस्मिन्नुत्पत्य दिवि सानुगः ।
चिरं सुन्दरकः स्वेच्छं निर्दैन्यं विचचार सः ।। १७७
शयानो हेमपर्यङ्के वीज्यमानश्च चामरैः ।
सेव्यमानो वरस्त्रीभिरैन्द्रं सुखमवाप सः ।। १७८
अथैकदा ददौ तस्मै मन्त्रं व्योमावरोहणे ।
सिद्धः कोऽपि किलाकाशचारी संजातसंस्तवः ।। १७९
प्राप्तावतारमन्त्रः स गत्वा सुन्दरकस्ततः ।
कान्यकुब्जे निजे देशे व्योममार्गादवातरत् ।। १८०
सपुरं पूर्णलक्ष्मीकमवतीर्णं नभस्तलात् ।
बुद्ध्वा तत्र स्वयं राजा कौतुकात्तमुपाययौ ।। १८१
परिज्ञातश्च पृष्टश्च राजाग्रे सोऽथ कालवित् ।
कालरात्रिकृतं सर्वं स्ववृत्तान्तं न्यवेदयत् ।। १८२
ततश्चानाय्य पप्रच्छ कालरात्रिं महीपतिः ।
निर्भया साप्यविनयं स्वं सर्वं प्रत्यपद्यत ।। १८३
कुपिते च नृपे तस्याः कर्णौ च च्छेत्तुमुद्यते ।
सा गृहीतापि पश्यत्सु सर्वेष्वेव तिरोदधे ।। १८४
ततः स्वराष्ट्रे वासोऽस्यास्तत्र राज्ञा न्यषिध्यत ।
तत्पूजितः सुन्दरकः शिश्रिये च नभः पुनः ।। १८५
इत्युक्त्वा तत्र भर्तारमादित्यप्रभभूपतिम् ।
अभाषत पुनश्चैनं राज्ञी कुवलयावली ।। १८६
भवन्त्येवंविधा देव डाकिनीमन्त्रसिद्धयः ।
एतच्च मत्पितुर्देशे वृत्तं सर्वत्र विश्रुतम् ।। १८७
कालरात्रेश्च शिष्याहमित्यादौ वर्णितं मया ।
पतिव्रतात्वात्सिद्धिस्तु ततोऽप्यभ्यधिका मम ।। १८८
भवता चाद्य दृष्टाहं श्रेयोऽर्थं ते कृतार्चना ।
उपहाराय पुरुषं मन्त्रेणाक्रष्टुमुद्यता ।। १८९
तदस्मदीयेऽत्र नये त्वमपि प्रविशाधुना ।
सिद्धियोगजितानां च राज्ञां मूर्ध्नि पदं कुरु ।। १९०
तच्छ्रुत्वा क्व महामांसभोजनं डाकिनीनये ।
क्व च राजत्वमित्युक्त्वा स राजा निषिषेध तत् ।। १९१
प्राणत्यागोद्यतायां तु राज्ञ्यां तत्प्रत्यपद्यत ।
विषयाकृष्यमाणा हि तिष्ठन्ति सुपथे कथम् ।। १९२
ततः सा तं प्रवेश्यैव मण्डले पूर्वपूजिते ।
गृहीतसमयं सन्तं राजानमिदमब्रवीत् ।। १९३
य एष फलभूत्याख्यः स्थितो विप्रस्तवान्तिके ।
स मयात्रोपहारार्थमाक्रष्टुमुपकल्पितः ।। १९४
आकर्षणं च सायासं तत्कश्चित्सूपकृद्वरम् ।
नयेऽत्र स्थाप्यतां यस्तं स्वयं हन्ति पचत्यपि ।। १९५
न कार्या च घृणा यस्मात्तन्मांसबलिभक्षणात् ।
समापितेऽर्चने पूर्णा सिद्धिः स्यादुत्तमो हि सः ।। १९६
इत्युक्तः प्रियया राजा पापभीतोऽपि तत्पुनः ।
अङ्गीचकार धिगहो कष्टां स्त्रीष्वनुरोधिताम् ।। १९७
आनाय्य सूपकारं च ततः साहसिकाभिधम् ।
विश्वास्य दीक्षितं कृत्वा दंपती तौ सहोचतुः ।। १९८
राजा देवीद्वितीयोद्य भोक्ष्यते तत्त्वरां कुरु ।
आहारस्येति योऽभ्येत्य त्वां ब्रूयात्तं निपातयेः ।। १९९
79
तन्मांसैश्च रहः कुर्याः प्रातर्नौ स्वादु भोजनम् ।
इति सूपकृतादिष्टस्तथेत्युक्त्वा गृहं ययौ ।। २००
प्रातश्च फलभूतिं तं प्राप्तं राजा जगाद सः ।
गच्छ साहसिकं ब्रूहि सूपकारं महानसे ।। २०१
राजा देवीद्वितीयोऽद्य भोक्ष्यते स्वादु भोजनम् ।
अतस्त्वरितमाहारमुत्तमं साधयेरिति ।। २०२
तथेति निर्गतं तं च फलभूतिं बहिस्तदा ।
एत्य चन्द्रप्रभो नाम राज्ञः पुत्रोऽब्रवीदिदम् ।। २०३
अनेन शीघ्रं हेम्ना मे कारयाद्यैव कुण्डले ।
यादृशे भवता पूर्वमार्य तातस्य कारिते ।। २०४
इत्युक्तो राजपुत्रेण फलभूतिस्तदैव सः ।
कृतानुरोधः प्रहितो ययौ कुण्डलयोः कृते ।। २०५
राजपुत्रोऽप्यगात्स्वैरं कथितं फलभूतिना ।
राजादेशं गृहीत्वा तमेकाक्येव महानसम् ।। २०६
तत्रोक्तराजादेशं तं स्थितसंवित्स सूपकृत् ।
राजपुत्रं छुरिकया सद्यः साहसिकोऽवधीत् ।। २०७
तन्मांसैः साधितं तेन भोजनं च कृतार्चनौ ।
अभुञ्जातामजानन्तौ तत्त्वं राज्ञी नृपस्तथा ।। २०८
नीत्वा च सानुतापस्तां रात्रिं राजा ददर्श सः ।
प्रातः कुण्डलहस्तं तं फलभूतिमुपागतम् ।। २०९
विभ्रान्तः कुण्डलोद्देशात्तं च पप्रच्छ तत्क्षणम् ।
तेनाख्यातस्ववृत्तान्तः पपात च भुवस्तले ।। २१०
हा पुत्रेति च चक्रन्द निन्दन्भार्यां सहात्मना ।
पृष्टश्च सचिवैः सर्वं यथातत्त्वमवर्णयत् ।। २११
उवाच चैतदुक्तं तत्प्रत्यहं फलभूतिना ।
भद्रकृत्प्राप्नुयाद्भद्रमभद्रं चाप्यभद्रकृत् ।। २१२
कन्दुको भित्तिनिःक्षिप्त इव प्रतिफलन्मुहुः ।
आपतत्यात्मनि प्रायो दोषोऽन्यस्य चिकीर्षितः ।। २१३
पापाचारैर्यदस्माभिर्ब्रह्महत्यां चिकीर्षुभिः ।
स्वपुत्रघातनं कृत्वा प्राप्तं तन्मांसभक्षणम् ।। २१४
इत्युक्त्वा बोधयित्वा च मन्त्रिणः स्वानधोमुखान् ।
तमेव फलभूतिं च निजे राज्येऽभिषिच्य सः ।। २१५
राजा प्रदत्तदानः सन्नपुत्रः पापशुद्धये ।
सभार्यः प्रविवेशाग्निं दग्धोऽप्यनुशयाग्निना ।। २१६
फलभूतिश्च तद्राज्यं प्राप्य पृथ्वीं शशास सः ।
एवं भद्रमभद्रं वा कृतमात्मनि कल्प्यते ।। २१७
इति वत्सेश्वरस्याग्रे कथयित्वा कथामिमाम् ।
यौगन्धरायणो भूयो भूपतिं तमभाषत ।। २१८
तस्मात्तत्र स राजेन्द्र जित्वाप्याचरतः शुभम् ।
ब्रह्मदत्तो विकुर्वीत यदि हन्यास्त्वमेव तम् ।। २१९
इत्युक्तो मन्त्रिमुख्येन तद्वाक्यमभिनन्द्य सः ।
उत्थाय दिनकर्तव्यं वत्सेशो निरवर्तयत् ।। २२०
अन्येद्युश्च स संपन्नसर्वदिग्विजयः कृती ।
लावाणकादुदचलत्कौशाम्बीं स्वपुरीं प्रति ।। २२१
क्रमेण नगरीं प्राप क्षितीशः सपरिच्छदः ।
उत्पताकाभुजलतां नृत्यन्तीमुत्सवादिव ।। २२२
विवेश चैनां पौरस्त्रीनयनोत्पलकानने ।
वितन्वानः प्रतिपदं प्रवातारम्भविभ्रमम् ।। २२३
चारणोद्गीयमानश्च स्तूयमानश्च बन्दिभिः ।
नृपैः प्रणम्यमानश्च राजा मन्दिरमाययौ ।। २२४
ततो विनम्रेष्वधिरोप्य शासनं स वत्सराजोऽखिलदेशराजसु ।
पूर्वं निधानाधिगतं कुलोचितं प्रसह्य सिंहासनमारुरोह तत् ।। २२५
तत्कालमङ्गलसमाहततारधीरतूर्यारवप्रतिरवैश्च नभः पुपूरे ।
तन्मन्त्रिमुख्यपरितोषितलोकपालदत्तैरिव प्रतिदिशं समसाधुवादैः ।। २२६
विविधमथ वितीर्य वीतलोभो वसु वसुधाविजयार्जितं द्विजेभ्यः ।
अकृत कृतमहोत्सवः कृतार्थं क्षितिपतिमण्डलमात्ममन्त्रिणश्च ।। २२७
क्षेत्रेषु वर्षति तदानुगुणं नरेन्द्रे तस्मिन्ध्वनद्धनमृदङ्गनिनादितायाम् ।
संभाव्य भाविबहुधान्यफलं जनोऽपि तस्यां पुरि प्रतिगृहं विहितोत्सवोऽभूत् ।। २२८
एवं विजित्य जगतीं स कृती रुमण्वद्यौगन्धरायणनिवेशितराज्यभारः ।
तस्थौ यथेच्छमथ वासवदत्तयात्र पद्मावतीसहितया सह वत्सराजः ।। २२९
कीर्तिश्रियोरिव तयोरुभयोश्च देव्योर्मध्यस्थितः स वरचारणगीयमानः ।
चन्द्रोदयं निजयशोधवलं सिषेवे शत्रुप्रतापमिव सीधु पपौ च शश्वत् ।। २३०
इति महाकविश्रीसोमदेवभट्टविरचिते कथासरित्सागरे लावाणकलम्बके षष्टस्तरङ्गः ।
समाप्तश्चायं लावाणकलम्बकस्तृतीयः ।">
<script type="text/javascript">
    
    let baseURL = "https:\/\/vishvAsa.github.io\/kAvyam\/";
    let basePath = "/" + baseURL.split("/").slice(3).join("/");
    let siteParams = JSON.parse("{\u0022build_img\u0022:\u0022https:\/\/github.com\/vishvAsa\/kAvyam\/actions\/workflows\/build.yml\/badge.svg\u0022,\u0022build_url\u0022:\u0022https:\/\/github.com\/vishvAsa\/kAvyam\/actions\/workflows\/build.yml\u0022,\u0022contactlink\u0022:\u0022https:\/\/github.com\/vishvAsa\/kAvyam\/issues\/new\u0022,\u0022env\u0022:\u0022production\u0022,\u0022githubeditmepathbase\u0022:\u0022https:\/\/github.com\/vishvAsa\/kAvyam\/edit\/content\/\u0022}");
    let pageDefaultsList = JSON.parse("[{\u0022scope\u0022:{\u0022pathPrefix\u0022:\u0022\u0022},\u0022values\u0022:{\u0022comments\u0022:true,\u0022layout\u0022:\u0022page\u0022,\u0022search\u0022:true,\u0022sidebar\u0022:\u0022kAvya_sidebar\u0022,\u0022unicode_script\u0022:\u0022devanagari\u0022}}]");
    let sidebarsData = JSON.parse("{\u0022kAvya_sidebar\u0022:{\u0022contents\u0022:[{\u0022url\u0022:\u0022recdir:\/\/\u0022},{\u0022contents\u0022:[{\u0022title\u0022:\u0022ज्यौतिषम्\u0022,\u0022url\u0022:\u0022..\/jyotiSham\/\u0022},{\u0022title\u0022:\u0022संस्कृतम्\u0022,\u0022url\u0022:\u0022..\/sanskrit\/\u0022},{\u0022title\u0022:\u0022संस्कारः\u0022,\u0022url\u0022:\u0022..\/devaH\/\u0022},{\u0022title\u0022:\u0022आगमः\u0022,\u0022url\u0022:\u0022..\/AgamaH\/\u0022},{\u0022title\u0022:\u0022आगमः शैवः\u0022,\u0022url\u0022:\u0022..\/AgamaH_shaivaH\/\u0022},{\u0022title\u0022:\u0022आगमः वैष्णवः\u0022,\u0022url\u0022:\u0022..\/AgamaH_vaiShNavaH\/\u0022},{\u0022title\u0022:\u0022रामानुजीयम्\u0022,\u0022url\u0022:\u0022..\/rAmAnujIyam\/\u0022},{\u0022title\u0022:\u0022माध्वम्\u0022,\u0022url\u0022:\u0022..\/mAdhvam\/\u0022},{\u0022title\u0022:\u0022आगमः ब्राह्मः\u0022,\u0022url\u0022:\u0022..\/AgamaH_brAhmaH\/\u0022},{\u0022title\u0022:\u0022कल्पान्तरम्\u0022,\u0022url\u0022:\u0022..\/kalpAntaram\/\u0022},{\u0022title\u0022:\u0022Notes Home\u0022,\u0022url\u0022:\u0022..\/notes\/\u0022},{\u0022title\u0022:\u0022वेदाः\u0022,\u0022url\u0022:\u0022..\/vedAH\/\u0022},{\u0022title\u0022:\u0022वेदाः - ऋक्\u0022,\u0022url\u0022:\u0022..\/vedAH_Rk\/\u0022},{\u0022title\u0022:\u0022वेदाः - यजुः\u0022,\u0022url\u0022:\u0022..\/vedAH_yajuH\/\u0022},{\u0022title\u0022:\u0022वेदाः - साम\u0022,\u0022url\u0022:\u0022..\/vedAH_sAma\/\u0022},{\u0022title\u0022:\u0022पुराणम्\u0022,\u0022url\u0022:\u0022..\/purANam\/\u0022},{\u0022title\u0022:\u0022पुराणम् वैष्णवम्\u0022,\u0022url\u0022:\u0022..\/purANam_vaiShNavam\/\u0022},{\u0022title\u0022:\u0022महाभारतम्\u0022,\u0022url\u0022:\u0022..\/mahAbhAratam\/\u0022},{\u0022title\u0022:\u0022रामायणम्\u0022,\u0022url\u0022:\u0022..\/rAmAyaNam\/\u0022},{\u0022title\u0022:\u0022काव्यम्\u0022,\u0022url\u0022:\u0022..\/kAvyam\/\u0022},{\u0022title\u0022:\u0022ಕನ್ನಡ\u0022,\u0022url\u0022:\u0022..\/kannaDa\/\u0022},{\u0022title\u0022:\u0022मीमांसा\u0022,\u0022url\u0022:\u0022..\/mImAMsA\/\u0022},{\u0022title\u0022:\u0022त्रिपिटकम्\u0022,\u0022url\u0022:\u0022..\/tipiTaka\/\u0022},{\u0022title\u0022:\u0022ಕನ್ನಡ\u0022,\u0022url\u0022:\u0022..\/kannaDa\/\u0022},{\u0022title\u0022:\u0022पाळयः\u0022,\u0022url\u0022:\u0022..\/pALi\/\u0022},{\u0022title\u0022:\u0022भाषान्तरम्\u0022,\u0022url\u0022:\u0022..\/bhAShAntaram\/\u0022},{\u0022title\u0022:\u0022English Lit\u0022,\u0022url\u0022:\u0022..\/english\/\u0022},{\u0022title\u0022:\u0022Book pub\u0022,\u0022url\u0022:\u0022..\/book-pub\u0022}],\u0022title\u0022:\u0022सङ्ग्रहान्तरम्\u0022},{\u0022title\u0022:\u0022Vishvas\u0027s home page\u0022,\u0022url\u0022:\u0022..\/\u0022},{\u0022title\u0022:\u0022\\u003ci class=\\\u0022fas fa-hand-holding-heart\\\u0022\\u003e\\u003c\/i\\u003eDonate Via Vishvas\u0022,\u0022url\u0022:\u0022https:\/\/vishvAsa.github.io\/interests\/dharma-via-vishvas\/\u0022}],\u0022title\u0022:\u0022भागाः\u0022}}");
    
    var pageRelUrlTree = {};
</script>

    
    <script type="text/javascript">
  let pageVars = {};
  pageVars.pageUrlMinusBasePath = "\/kAvyam\/laxyam\/padyam\/somadevaH_kathA-sarit-sAgaraH\/mUlam\/03\/006\/".replace(basePath, "/");
  pageVars.pageParams = {};
  pageVars.pageSource = "laxyam\/padyam\/somadevaH_kathA-sarit-sAgaraH\/mUlam\/03\/006.md";
  console.log(pageVars.pageSource);
  var pageDefaults;
  for (let possiblePageDefaults of pageDefaultsList) {
    if (pageVars.pageSource.startsWith(possiblePageDefaults.scope.pathPrefix)) {
      pageDefaults = possiblePageDefaults.values
    }
  }
    
</script>


    <script src="/kAvyam/webpack_dist/uiLib-bundle.js"></script>







    <link rel="stylesheet" href="/kAvyam/webpack_dist/uiLib.css">
<link rel="stylesheet" href="/kAvyam/css/uiLibPrint.css" media="print" >
<link rel="stylesheet" href="/kAvyam/css/fonts.css" >
<link rel="stylesheet" href="/kAvyam/css/@fortawesome/fontawesome-free/css/solid.min.css">

<link rel="stylesheet" href="/kAvyam/css/@fortawesome/fontawesome-free/css/fontawesome.min.css">


<link rel="alternate" hreflang="sa-Deva" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/03/006/" />
<link rel="alternate" hreflang="sa-Deva" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/03/006/?transliteration_target=devanagari" />

<link rel="alternate" hreflang="sa-Knda" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/03/006/?transliteration_target=kannada" />
<link rel="alternate" hreflang="sa-Mlym" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/03/006/?transliteration_target=malayalam" />
<link rel="alternate" hreflang="sa-Telu" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/03/006/?transliteration_target=telugu" />
<link rel="alternate" hreflang="sa-Taml-t-sa-Taml-m0-superscript" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/03/006/?transliteration_target=tamil_superscripted" />
<link rel="alternate" hreflang="sa-Taml" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/03/006/?transliteration_target=tamil" />
<link rel="alternate" hreflang="sa-Gran" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/03/006/?transliteration_target=grantha" />

<link rel="alternate" hreflang="sa-Gujr" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/03/006/?transliteration_target=gujarati" />
<link rel="alternate" hreflang="sa-Guru" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/03/006/?transliteration_target=gurmukhi" />
<link rel="alternate" hreflang="sa-Shar" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/03/006/?transliteration_target=sharada" />
<link rel="alternate" hreflang="sa-Dogr" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/03/006/?transliteration_target=dogra" />
<link rel="alternate" hreflang="sa-Phag" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/03/006/?transliteration_target=phags_pa" />
<link rel="alternate" hreflang="sa-Tibt" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/03/006/?transliteration_target=tibetan" />
<link rel="alternate" hreflang="sa-Sidd" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/03/006/?transliteration_target=siddham" />
<link rel="alternate" hreflang="sa-Newa" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/03/006/?transliteration_target=newa" />
<link rel="alternate" hreflang="sa-Modi" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/03/006/?transliteration_target=modi" />
<link rel="alternate" hreflang="sa-Tirh" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/03/006/?transliteration_target=tirhuta_maithili" />
<link rel="alternate" hreflang="sa-Gong" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/03/006/?transliteration_target=gondi_gujala" />
<link rel="alternate" hreflang="sa-Gonm" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/03/006/?transliteration_target=gondi_masaram" />


<link rel="alternate" hreflang="sa-Orya" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/03/006/?transliteration_target=oriya" />
<link rel="alternate" hreflang="sa-Beng-t-sa-Beng-m0-assamese" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/03/006/?transliteration_target=assamese" />
<link rel="alternate" hreflang="sa-Beng" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/03/006/?transliteration_target=bengali" />
<link rel="alternate" hreflang="sa-Mtei" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/03/006/?transliteration_target=manipuri" />
<link rel="alternate" hreflang="sa-Sinh" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/03/006/?transliteration_target=sinhala" />
<link rel="alternate" hreflang="sa-Limb" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/03/006/?transliteration_target=limbu" />
<link rel="alternate" hreflang="sa-Lepc" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/03/006/?transliteration_target=lepcha" />


<link rel="alternate" hreflang="sa-Cyrl" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/03/006/?transliteration_target=cyrillic" />
<link rel="alternate" hreflang="sa-Latn-t-sa-Zyyy-m0-iso" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/03/006/?transliteration_target=iso" />
<link rel="alternate" hreflang="sa-Latn-t-sa-Zyyy-m0-iast" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/03/006/?transliteration_target=iast" />
<link rel="alternate" hreflang="sa-Aran" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/03/006/?transliteration_target=urdu" />
<link rel="alternate" hreflang="sa-Avst" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/03/006/?transliteration_target=avestan" />

<link rel="alternate" hreflang="sa-Brah" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/03/006/?transliteration_target=brahmi" />
<link rel="alternate" hreflang="sa-Khar" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/03/006/?transliteration_target=kharoshthi" />
<link rel="alternate" hreflang="sa-Zanb" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/03/006/?transliteration_target=zanbazar_square" />
<link rel="alternate" hreflang="sa-Bhks" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/03/006/?transliteration_target=bhaiksuki" />

<link rel="alternate" hreflang="sa-Bali" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/03/006/?transliteration_target=balinese" />
<link rel="alternate" hreflang="sa-Java" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/03/006/?transliteration_target=javanese" />
<link rel="alternate" hreflang="sa-Laoo" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/03/006/?transliteration_target=lao" />
<link rel="alternate" hreflang="sa-Laoo-t-sa-Laoo-m0-Laopali" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/03/006/?transliteration_target=lao_pali" />
<link rel="alternate" hreflang="sa-Mymr" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/03/006/?transliteration_target=burmese" />
<link rel="alternate" hreflang="sa-Mymr-t-sa-Mymr-m0-Mon" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/03/006/?transliteration_target=mon" />
<link rel="alternate" hreflang="sa-Cham" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/03/006/?transliteration_target=cham" />
<link rel="alternate" hreflang="sa-Khmr" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/03/006/?transliteration_target=khmer" />
<link rel="alternate" hreflang="sa-Thai" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/03/006/?transliteration_target=thai" />

  </head>

  <body class="ma0 bg-near-white">
    


    
<header class="p-1 bg-yellow noPrint">
    <nav role="navigation" class="col">
      <div id="div_top_bar" class="row">
        <div class="col-md-3 justify-content-start">
          <a  href="/" class="btn col border">
            <i class="fas fa-gopuram ">काव्ये विश्वासटिप्पन्यः <br/> ००६</i>
          </a>
        </div>
        <div id="div_top_bar_right" class="col-md-auto d-flex justify-content-center">
          <button class="btn btn-light"  href="#transliterationDropdown" data-toggle="collapse">
            ✍
          </button>
          <select id="transliterationDropdown" size="1" class="collapse" onchange="module_uiLib.default.content.updateTransliteration()">
            <optgroup label="🌍">
              <option value="iso">āISO</option>
              <option value="iso_vedic">āi-āu</option>
              <option value="cyrillic">пу</option>
              <option value="urdu">نس</option>
              <option value="??">🌍??</option>
            </optgroup>
            <optgroup label="🛕🧭S">
              <option value="kannada">ಅ</option>
              <option value="malayalam">അ</option>
              <option value="telugu">క</option>
              <option value="tamil_superscripted">க²</option>
              <option value="tamil_extended">க</option>
              <option value="grantha">𑌅</option>
            </optgroup>
            <optgroup label="🛕🧭N">
              <option value="devanagari" selected="">स</option>
              <option value="gujarati">અ</option>
              <option value="gurmukhi">ਅ</option>
            </optgroup>
            <optgroup label="🛕🧭E">
              <option value="oriya">ଅ</option>
              <option value="assamese">অস</option>
              <option value="bengali">অ</option>
            </optgroup>
            <optgroup label="🛕🏺📜">
              <option value="sharada">𑆑𑇀𑆰</option>
              <option value="brahmi">𑀅</option>
            </optgroup>
            <optgroup label="🛕🌋">
              <option value="balinese">ᬩᬮᬶ</option>
            </optgroup>
          </select>
          <div>
          <button class="btn btn-outline-secondary btn-sm"  href="#transliterationDropdownAlt" data-toggle="collapse">
          (✍)
          </button>
          <select id="transliterationDropdownAlt" size="1"  style="font-size:12px" class="bg-light-yellow collapse" onchange="module_uiLib.default.content.updateTransliteration()">
            <optgroup label="🌍">
              <option value="iso">āISO</option>
              <option value="iso_vedic">āi-āu</option>
              <option value="cyrillic">пу</option>
              <option value="urdu">نس</option>
              <option value="??">🌍??</option>
            </optgroup>
            <optgroup label="🛕🧭S">
              <option value="kannada">ಅ</option>
              <option value="malayalam">അ</option>
              <option value="telugu">క</option>
              <option value="tamil_superscripted">க²</option>
              <option value="tamil_extended">க</option>
              <option value="grantha">𑌅</option>
            </optgroup>
            <optgroup label="🛕🧭N">
              <option value="devanagari" selected="">स</option>
              <option value="gujarati">અ</option>
              <option value="gurmukhi">ਅ</option>
            </optgroup>
            <optgroup label="🛕🧭E">
              <option value="oriya">ଅ</option>
              <option value="assamese">অস</option>
              <option value="bengali">অ</option>
            </optgroup>
            <optgroup label="🛕🏺📜">
              <option value="sharada">𑆑𑇀𑆰</option>
              <option value="brahmi">𑀅</option>
            </optgroup>
            <optgroup label="🛕🌋">
              <option value="balinese">ᬩᬮᬶ</option>
            </optgroup>
          </select>
          </div>
          <div class="row col d-flex  dropdown">
            <button class="btn btn-secondary-outline btn-sm dropdown-toggle" type="button" data-toggle="dropdown" aria-haspopup="true" aria-expanded="false">
              A±
            </button>
            <div class="dropdown-menu" aria-labelledby="dropdownMenuButton">
            <a class="btn btn-secondary btn-sm" onclick="module_uiLib.changeTextSize(2)">A+</a>
            <a class="btn btn-secondary btn-sm" onclick="module_uiLib.changeTextSize(-2)">A-</a>
            </div>
          </div>
          <button class="btn btn-light btn-sm"  href="#commentStyleDropdown" data-toggle="collapse">
            🗨
          </button>
          <select id="commentStyleDropdown" class="collapse" size="1" onchange="module_uiLib.default.content.updateCommentStyleFromDropdown()">
            <option value="on">✔</option>
            <option value="hidden">✗</option>
          </select>
          <div><a id="expandAllButton" class="btn btn-secondary" onclick="module_uiLib.default.query.setParamsAndGo({'expandDetails': '.*'})">↕️️</a></div>
          <div id="printStyleDiv" class="row col d-flex  dropdown">
          <button class="btn btn-light btn-sm dropdown-toggle"  href="#printStyleDropdown" data-toggle="dropdown" aria-haspopup="true" aria-expanded="false">
          🖨
          </button>
            <div class="dropdown-menu col" aria-labelledby="printStyleDropdown">
              <div class="row justify-content-center">
                <p>Cols:</p>
                <input type="number" min="1" max="10" value="2" step="1" id="tbColumns" style="width: 3ch;"  accesskey="c"/>
              </div>
              <div class="row justify-content-center">
                <p>A±:</p> <input type="text" id="tbBodyFontSize" value="0.4cm" style="width: 6ch;"  accesskey="f"></input>
              </div>
              <div class="row justify-content-center">
                <p>Incl:</p> <input checked type="checkbox" id="tbIncludeStyle" value="on"></input>
                <button id="btnPrintStyle" onclick="module_uiLib.default.content.updatePrintStyle()">🖨
                </button>
              </div>
            </div>
        </div>
        </div>
        <div id="audioDiv" class="row col d-flex  dropdown">
          <button class="btn btn-secondary-outline btn-sm dropdown-toggle" type="button" id="audioDropdownMenuButton" data-toggle="dropdown" aria-haspopup="true" aria-expanded="false">
            🎧
          </button>
          <div class="dropdown-menu" aria-labelledby="dropdownMenuButton">
          <a id="speakerButton" class="btn btn-outline-secondary btn-sm" onclick="module_uiLib.default.content.handleSpeakToggle()">⏯</a>
          <button id="speakerPauseButton" class="btn btn-outline-secondary btn-sm">⏸</button>
            <div id="audioOptionsDiv" class="row justify-content-center" >
              <div>
                <p class="lead">Vol</p>
                <input type="range" min="0" max="1" value="1" step="0.1" id="volume" />
                <span id="volume-label" class="ms-2">1</span>
              </div>
              <div class="mx-5">
                <p class="lead">Rate</p>
                <input type="range" min="0.1" max="10" value="1" id="rate" step="0.1" />
                <span id="rate-label" class="ms-2">1</span>
              </div>
              <div>
                <p class="lead">Pitch</p>
                <input type="range" min="0" max="2" value="1" step="0.1" id="pitch" />
                <span id="pitch-label" class="ms-2">1</span>
              </div>
            </div>
          </div>
        </div>
        <a href="https://vishvAsa.github.io/kAvyam/search"  class="btn btn-light btn-sm">🥽🔦</a>
        <div class="row col  d-flex justify-content-center">
          <div><a id="previousPage" href="" class="btn btn-secondary">###<i class="fas fa-caret-left"></i></a></div>
          <div ><a id="nextPage" href="" class="btn btn-secondary"><i class="fas fa-caret-right"></i> ### </a></div>
        </div>
        <ul id="top-bar-right-custom" class="list-group list-group-horizontal">
        </ul>
      </div>
    </nav>
</header>

    
    <div class="row" name="contentRow">
      
      <aside class="col-md-3 card border noPrint " id="sidebar">
          <div id="fastSearch">
              <datalist id="pageDataList"></datalist>
              <input id="searchInput" placeholder="शीर्षिकान्विष्यताम्" list="pageDataList" onchange="module_uiLib.default.navigation.pageLoader()">
          </div>
          <details open  class="bg-light-gray" >
              <summary id="sidebarToggleLink" onclick="module_uiLib.default.navigation.sidebarToggleHandler()">
            Menu
              </summary>
              <ul id="sidebarBody" class="list pl2 p-0 bg-yellow">
              </ul>
          </details>
      </aside>
      <main class="col p-3" role="main" data-pagefind-body>
        
<header class='border d-flex justify-content-between'>
    <h1 id="००६">००६</h1>
    
    <a id="editLink" class="btn btn-primary noPrint"  href="https://github.com/vishvAsa/kAvyam/edit/content/laxyam/padyam/somadevaH_kathA-sarit-sAgaraH/mUlam/03/006.md"><i class="fas fa-edit"></i></a>
    
</header>
<article>
  <aside id="toc_card" class="card border noPrint ">
    <details id="toc_header">
        <summary>What's in this page?</summary>
      <div id="toc_body" class="p-0">
        
        <ul id="toc_ul" class="list p-0">
        </ul>
      </div>
    </details>
    <div id="progressBarDiv" class="row d-flex justify-content-center">
      🐎💪<progress id="progressLoading" value="0" max="100"> 32% </progress>
    </div>
  </aside>
  <div id="post_content">
  <p>ततः स सेनाविश्रान्त्यै तत्र लावाणके स्थितः ।<br>
रहस्युवाच वत्सेशो राजा यौगन्धरायणम् ।। १<br>
त्वद्बुद्ध्या निर्जिताः सर्वे पृथिव्यां भूभृतो मया ।<br>
उपायस्वीकृतास्ते च नैव व्यभिचरन्ति मे ।। २<br>
वाराणसीपतिस्त्वेष ब्रह्मदत्तो दुराशयः ।<br>
जाने व्यभिचरत्येको विश्वासः कुटिलेषु कः ।। ३<br>
इति वत्सेश्वरेणोक्त आह यौगन्धरायणः ।<br>
न राजन्ब्रह्मदत्तस्ते भूयो व्यभिचरिष्यति ।। ४<br>
आक्रान्तोपनतस्त्वेष भृशं संमानितस्त्वया ।<br>
शुभाचारस्य कः कुर्यादशुभं हि सचेतनः ।। ५<br>
कुर्वीत वा यस्तस्यैव तदात्मन्यशुभं भवेत् ।<br>
तथा च श्रूयतामत्र कथां ते वर्णयाम्यहम् ।। ६<br>
बभूव पद्मविषये पुरा कोऽपि द्विजोत्तमः ।<br>
ख्यातिमानग्निदत्ताख्यो भूभृद्दत्ताग्रहारभुक् ।। ७<br>
तस्यैकः सोमदत्ताख्यः पुत्रो ज्यायानजायत ।<br>
द्वितीयश्चाभवद्वैश्वानरदत्ताख्यया सुतः ।। ८<br>
आद्यस्तयोरभून्मूर्खः स्वाकृतिर्दुर्विनीतकः ।<br>
अपरश्चाभवद्विद्वान्विनीतोऽध्ययनप्रियः ।। ९<br>
कृतदारावुभौ तौ च पितर्यस्तं गते ततः ।<br>
तदीयस्याग्रहारादेरर्धमर्धं विभेजतुः ।। १०<br>
तन्मध्यात्स कनीयांश्च राज्ञा संमानितोऽभवत् ।<br>
ज्येष्ठस्तु सोमदत्तोऽभूच्चपलः क्षत्रकर्मकृत् ।। ११<br>
एकदा बद्धगोष्ठीकं शूद्रैः सह विलोक्य तम् ।<br>
सोमदत्तं पितृसुहृद्द्विजः कोऽप्येवमब्रवीत् ।। १२<br>
अग्निदत्तसुतो भूत्वा शूद्रवन्मूर्ख चेष्टसे ।<br>
निजमेवानुजं दृष्ट्वा राजपूज्य न लज्जसे ।। १३<br>
तच्छ्रुत्वा कुपितः सोऽथ सोमदत्तः प्रधाव्य तम् ।<br>
विप्रं पादप्रहारेण जघानोज्झितगौरवः ।। १४<br>
तत्र विप्रः स कृत्वान्यान्साक्षिणस्तत्क्षणं द्विजान् ।<br>
गत्वा पादाहतिक्रुद्धो राजानं तं व्यजिज्ञपत् ।। १५<br>
राजापि सोमदत्तस्य बन्धाय प्राहिणोद्भटान् ।<br>
ते च निर्गत्य तन्मित्त्रैर्जघ्निरे शस्त्रपाणिभिः ।। १६<br>
ततो भूयो बलं प्रेष्यावष्टब्धस्यास्य भूपतिः ।<br>
क्रोधान्धः सोमदत्तस्य शूलारोपणमादिशत् ।। १७<br>
आरोप्यमाणः शूलायामथाकस्मात्स च द्विजः ।<br>
प्रक्षिप्त इव केनापि निपपात ततः क्षितौ ।। १८<br>
रक्षन्ति भाविकल्याणं भाग्यान्येव यतोऽस्य ते ।<br>
अन्धीबभूवुर्वधकाः पुनरारोपणोद्यताः ।। १९<br>
तत्क्षणं श्रुतवृत्तान्तस्तुष्टो राजा कनीयसा ।<br>
भ्रात्रास्य कृतविज्ञप्तिर्वधादेनममोचयत् ।। २०<br>
ततो मरणनिस्तीर्णः सोमदत्तो गृहैः सह ।<br>
गन्तुं राजावमानेन देशान्तरमियेष सः ।। २१<br>
यदा च नैच्छन्गमनं समेतास्तस्य बान्धवाः ।<br>
त्यक्तराजाग्रहारार्धां प्रतिपेदे तदा स्थितिम् ।। २२<br>
ततो वृत्त्यन्तराभावात्कर्तुं स चकमे कृषिम् ।<br>
तद्योग्यां च भुवं द्रष्टुं शुभेऽहन्यटवीं ययौ ।। २३<br>
तत्र लेभे शुभां भूमिं संभाव्य फलसंपदम् ।<br>
तन्मध्ये च महाभोगमश्वत्थतरुमैक्षत ।। २४<br>
तं कल्याणघनच्छायाच्छन्नसूर्यांशुशीतलम् ।<br>
प्रावृट्कालमिवालोक्य कृष्यर्थी तोषमाप सः ।। २५<br>
योऽधिष्ठातात्र तस्यैव भक्तोऽस्मीत्यभिधाय च ।<br>
कृतप्रदक्षिणोऽश्वत्थवृक्षं तं प्रणनाम सः ।। २६<br>
संयोज्याथ बलीवर्दयुगं रचितमङ्गलः ।<br>
कृत्वा बलिं तस्य तरोरारेभे कृषिमत्र सः ।। २७<br>
तस्थौ तस्यैव चाधस्ताद्द्रुमस्य स दिवानिशम् ।<br>
भोजनं तस्य चानिन्ये तत्रैव गृहिणी सदा ।। २८<br>
काले तत्र च पक्वेषु तस्य सस्येष्वशङ्कितम् ।<br>
सा भूमिः परराष्ट्रेण दैवादेत्य व्यलुण्ट्यत ।। २९<br>
ततः परबले याते नष्टे सस्ये स सत्त्ववान् ।<br>
आश्वास्य रुदतीं भार्यां किंचिच्छेषं तदाददौ ।। ३०<br>
प्राग्वत्कृतबलिस्तस्थौ तत्रैवाथ तरोरधः ।<br>
निसर्गः स हि धीराणां यदापद्यधिकं दृढाः ।। ३१<br>
अथ चिन्ताविनिद्रस्य स्थितस्यैकाकिनो निशि ।<br>
तस्याश्वत्थतरोस्तस्मादुच्चचार सरस्वती ।। ३२<br>
भोः सोमदत्त तुष्टोऽस्मि तव तद्गच्छ भूपतेः ।<br>
आदित्यप्रभसंज्ञस्य राष्ट्रं श्रीकण्ठदेशगम् ।। ३३<br>
तत्र तस्यानवरतं द्वारदेशे महीपतेः ।<br>
वदेः पठित्वा संध्याग्निहोत्रमन्त्रानिदं वचः ।। ३४<br>
फलभूतिरहं नाम्ना विप्रः शृणुत वच्मि यत् ।<br>
भद्रकृत्प्राप्नुयाद्भद्रमभद्रं चाप्यभद्रकृत् ।। ३५<br>
एवं वदंश्च तत्र त्वं महतीमृद्धिमाप्स्यसि ।<br>
संध्याग्निहोत्रमन्त्रांश्च मत्त एव पठाधुना ।। ३६<br>
अहं च यक्ष इत्युक्त्वा स्वप्रभावेण तत्क्षणम् ।<br>
तमध्याप्य च तान्मन्त्रान्वटे वाणी तिरोदधे ।। ३७<br>
प्रातः स सोमदत्तश्च प्रतस्थे भार्यया सह ।<br>
फलभूतिरिति प्राप्य नाम यक्षकृतं कृती ।। ३८<br>
अतिक्रम्याटवीस्तास्ता विषमाः परिवर्तिनीः ।<br>
दुर्दशा इव संप्राप श्रीकण्ठविषयं च सः ।। ०९<br>
तत्र संध्याग्निकार्यादि पठित्वा द्वारि भूपतेः ।<br>
यथावन्नाम संश्राव्य फलभूतिरिति स्वकम् ।। ४०<br>
सोऽवादीद्भद्रकृद्भद्रमभद्रं चाप्यभद्रकृत् ।<br>
प्राप्नुयादिति लोकस्य कौतुकोत्पादकं वचः ।। ४१<br>
मुहुश्च तद्वदन्तं तं तत्रादित्यप्रभो नृपः ।<br>
बुद्ध्वा प्रवेशयामास फलभूतिं कुतूहली ।। ४२<br>
सोऽपि प्रविश्य तस्याग्रे तदेव मुहुरब्रवीत् ।<br>
जहास तेन स नृपस्तदा पार्श्वस्थितैः सह ।। ४३<br>
ससामन्तश्च वस्त्राणि दत्त्वा चाभरणानि सः ।<br>
ग्रामान्राजा ददौ तस्मै न तोषो महतां मृषा ।। ४४<br>
एवं च तत्क्षणं प्राप गुह्यकानुग्रहेण सः ।<br>
फलभूतिः कृशो भूत्वा विभूतिं भूभृदर्पिताम् ।। ४५<br>
सदा तदेव च वदन्पूर्वोक्तं प्राप भूपतेः ।<br>
वाल्लभ्यमीश्वराणां हि विनोदरसिकं मनः ।। ४६<br>
क्रमाद्राजगृहे चास्मिन्राष्ट्रेष्वन्तःपुरेषु च ।<br>
राजप्रिय इति प्रीतिं बहुमानामवाप सः ।। ४७<br>
कदाचिदथ सोऽटव्याः कृत्वाखेटकमागतः ।<br>
आदित्यप्रभभूपालः सहसान्तःपुरं ययौ ।। ४८<br>
द्वाःस्थसंभ्रमसाशङ्काः प्रविश्यैव ददर्श सः ।<br>
देवीं देवार्चनव्यग्रां नाम्ना कुवलयावलीम् ।। ४९<br>
दिगम्बरामूर्ध्वकेशीं निमीलितविलोचनाम् ।<br>
स्थूलसिन्दूरतिलकां जपप्रस्फुरिताधराम् ।। ५०<br>
विचित्रवर्णकन्यस्तमहामण्डलमध्यगाम् ।<br>
असृक्सुरामहामांसकल्पितोग्रबलिक्रियाम् ।। ५१<br>
सापि प्रविष्टे नृपतौ संभ्रमाकलितांशुका ।<br>
तेन पृष्टा क्षणादेवमवोचद्याचिताभया ।। ५२<br>
तदैवोदयलाभार्थं कृतवत्यस्मि पूजनम् ।<br>
अत्र चागमवृत्तान्तं सिद्धिं च शृणु मे प्रभो ।। ५३<br>
पुराहं पितृवेश्मस्था कन्या मधुमहोत्सवे ।<br>
एवमुक्ता वयस्याभिः समेत्योद्यानवर्तिनी ।। ५४<br>
अस्तीह प्रमदोद्याने तरुमण्डलमध्यगः ।<br>
दृष्टप्रभावो वरदो देवदेवो विनायकः ।। ५५<br>
तमुपागत्य भक्त्या त्वं पूजय प्रार्थितप्रदम् ।<br>
येन निर्विघ्नमेवाशु स्वोचितं पतिमाप्स्यसि ।। ५६<br>
तच्छ्रुत्वा पर्यपृच्छ्यन्त सख्यस्ता मौग्ध्यतो मया ।<br>
कन्या लभन्ते भर्तारं किं विनायकपूजया ।। ५७<br>
अथ ताः प्रत्यवोचन्मां किमेतत्त्वयोच्यते ।<br>
तस्मिन्नपूजिते नास्ति सिद्धिः कापीह कस्यचित् ।। ५८<br>
तथा चैतत्प्रभावं ते वर्णयामो वयं शृणु ।<br>
इत्युक्त्वा च वयस्या मे कथामकथयन्निमाम् ।। ५९<br>
पुरा पुरारेस्तनयं सेनान्यं प्राप्तुमिच्छति ।<br>
तारकोपद्रुते शक्रे दग्धे च कुसुमायुधे ।। ६०<br>
ऊर्ध्वरेतसमत्युग्रं सुदीर्घतपसि स्थितम् ।<br>
गौरी कृततपाः प्रार्थ्य प्राप्य च त्र्यम्बकं पतिम् ।। ६१<br>
आचकाङ्क्ष सुतप्राप्तिं मदनस्य च जीवितम् ।<br>
न च सस्मार सिद्ध्यर्थं सा विघ्नेश्वरपूजनम् ।। ६२<br>
अभीष्टाभ्यर्थिनीं तां च कान्तामित्यवदच्छिवः ।<br>
प्रिये प्रजापतेः पूर्वं मानसादजनि स्मरः ।। ६३<br>
कं दर्पयामीति मदाज्जातमात्रो जगाद च ।<br>
तेन कंदर्पनामानं तं चकार चतुर्मुखः ।।<br>
६४<br>
अतिदृप्तोऽसि चेत्पुत्र तत्त्रिनेत्रस्य लङ्घनम् ।<br>
एकस्य रक्षेर्मा नाम मृत्युं तस्मादवाप्स्यसि ।। ६५<br>
इत्थं स वेधसोक्तोऽपि संक्षोभायागतः शठः ।<br>
मया दग्धो न तस्यास्ति सदेहस्योद्भवः पुनः ।। ६६<br>
भवत्यास्तु स्वशक्त्यैव पुत्रमुत्पादयाम्यहम् ।<br>
नहि मे मदनोत्साहहेतुका लोकवत्प्रजा ।। ६७<br>
एवं वदत एवास्य पार्वतीं वृषलक्ष्मणः ।<br>
आविर्बभूव पुरतो ब्रह्मा शतमखान्वितः ।। ६८<br>
तेन स्तुत्वा स विज्ञप्तस्तारकासुरशान्तये ।<br>
अङ्गीचक्रे शिवः स्रष्टुं देव्यामात्मजमौरसम् ।। ६९<br>
अनुमेने च कामस्य जन्म चेतसि देहिनाम् ।<br>
सर्गविच्छेदरक्षार्थममूर्तस्यैव तद्गिरा ।। ७०<br>
ददौ च निजचित्तेऽपि सोऽवकाशं मनोभुवः ।<br>
तेन तुष्टो ययौ धाता मुदं प्राप च पार्वती ।। ७१<br>
ततो यातेषु दिवसेष्वेकदा रहसि स्थितः ।<br>
सिषेवे सुरतक्रीडामुमया सह शंकरः ।। २<br>
यदा नाभूद्रतान्तोऽस्य गतेष्वब्दशतेष्वपि ।<br>
तदा तदुपमर्देन चकम्पे भुवनत्रयम् ।। ७३<br>
ततो जगन्नाशभयाद्रतविघ्नाय शूलिनः ।<br>
वह्निं स्मरन्ति स्म सुराः पितामहनिदेशतः ।। ७४<br>
सोऽप्यग्निः स्मृतमात्रः सन्नधृष्यं मदनान्तकम् ।<br>
मत्वा पलाय्य देवेभ्यः प्रविवेश जलान्तरम् ।। ७५<br>
तत्तेजोदह्यमानाश्च तत्र भेका दिवौकसाम् ।<br>
विचिन्वतां शशंसुस्तमग्निमन्तर्जलस्थितम् ।। ७६<br>
ततस्ताननभिव्यक्तवाचः शापेन तत्क्षणम् ।<br>
भेकान्कृत्वा तिरोभूय भूयोऽग्निर्मन्दरं ययौ ।। ७७<br>
तत्र तं कोटरान्तस्थं देवाः शम्बूकरूपिणम् ।<br>
प्रापुर्गजशुकाख्यातं स चैषां दर्शनं ददौ ।। ७८<br>
कृत्वा जिह्वाविपर्यासं शापेन शुकदन्तिनाम् ।<br>
प्रतिपेदे च देवानां स कार्यं तैः कृतस्तुतिः ।। ७९<br>
गत्वा च स्वोष्मणा सोऽग्निर्निवार्य सुरताच्छिवम् ।<br>
शापभीत्या प्रणम्यास्मै दैवकार्यं न्यवेदयत् ।। ८०<br>
शर्वोऽप्यारूढवेगोऽग्नौ तस्मिन्वीर्यं स्वमादधे ।<br>
तद्धि धारयितुं शक्तो न वह्निर्नाम्बिकापि वा ।। ८१<br>
न मया तनयस्त्वत्तः संप्राप्त इति वादिनीम् ।<br>
स्वेदकोपाकुलां देवीमित्युवाच ततो हरः ।। ८२<br>
विघ्नोऽत्र तव जातोऽयं विना विघ्नेशपूजनम् ।<br>
तदर्चयैनं येनाशु वह्नौ नो जनिता सुतः ।। ८३<br>
इत्युक्ता शंभुना देवी चक्रे विघ्नेश्वरार्चनम् ।<br>
अनलोऽपि सगर्भोऽभूत्तेन वीर्येण धूर्जटेः ।। ८४<br>
तत्तेजः शांभवं बिभ्रत्स तदा दिवसेष्वपि ।<br>
अन्तःप्रविष्टतिग्मांशुरिव सप्तार्चिराबभौ ।। ८५<br>
उद्ववाम च गङ्गायां तत्तेजः सोऽथ दुर्धरम् ।<br>
गङ्गैनमत्यजन्मेरौ वह्निकुण्डे हराज्ञया ।। ८६<br>
तत्र संरक्ष्यमाणः सन्स गर्भः शांभवैर्गणैः ।<br>
निःसृत्याब्दसहस्रेण कुमारोऽभूत्षडाननः ।। ८७<br>
ततो गौरीनियुक्तानां कृत्तिकानां पयोधरान् ।<br>
षण्णां षड्भिर्मुखैः पीत्वा स्वल्पैः स ववृधे दिनैः ।। ८८<br>
अत्रान्तरे देवराजस्तारकासुरनिर्जितः ।<br>
शिश्रिये मेरुशृङ्गाणि दुर्गाण्युज्झितसंगरः ।। ८९<br>
देवाश्च साकमृषिमिः षण्मुखं शरणं ययुः ।<br>
षण्मुखोऽपि सुरान्रक्षन्नासीत्तैः परिवारितः ।। ९०<br>
तद्बुद्ध्वा हारितं मत्वा राज्यमिन्द्रोऽथ चुक्षुभे ।<br>
योधयामास गत्वा च कुमारं स समत्सरः ।। ९१<br>
तद्वज्राभिहतस्याङ्गात्षण्मुखस्योद्बभूवतुः ।<br>
पुत्रौ शाखविशाखाख्यावुभावतुलतेजसौ ।। २९<br>
सपुत्रं च तमाक्रान्तशतक्रतुपराक्रमम् ।<br>
उपेत्य तनयं शर्वः स्वयं युद्धादवारयत् ।। ९३<br>
जातोऽसि तारकं हन्तुं राज्यं चेन्द्रस्य रक्षितुम् ।<br>
तत्कुरुष्व निजं कार्यमिति चैनं शशास सः ।। ९४<br>
ततः प्रणम्य प्रीतेन तत्क्षणं वृत्रवैरिणा ।<br>
सैनापत्याभिषेकोऽस्य कुमारस्योपचक्रमे ।। ९५<br>
स्वयमुत्क्षिप्तकलशस्तब्धबाहुरभूद्यदा ।<br>
ततः शक्रः शुचमगादथैनमवदच्छिवः ।। ९६<br>
न पूजितो गजमुखः सेनान्यं वाच्छता त्वया ।<br>
तेनैष विघ्नो जातस्ते तत्कुरुष्व तदर्चनम् ।। ९७<br>
तच्छ्रुत्वा तत्तथा कृत्वा मुक्तबाहुः शचीपतिः ।<br>
अभिषेकोत्सवं सम्यक्सेनान्ये निरवर्तयत् ।। ९८<br>
ततो जघान नचिरात्सेनानीस्तारकासुरम् ।<br>
ननन्दुः सिद्धकार्याश्च देवा गौरी च पुत्रिणी ।। ९९<br>
तदेवं देवि देवानामपि सन्ति न सिद्धयः ।<br>
हेरम्भेऽनर्चिते तस्मात्पूजयैनं वरार्थिनी ।। १००<br>
इत्युक्ताहं वयस्याभिरुद्यानैकान्तवर्तिनम् ।<br>
आर्यपुत्र पुरा गत्वा विघ्नराजमपूजयम् ।। १०१<br>
पूजावसाने चापश्यमकस्माद्गगनाङ्गणे ।<br>
उत्पत्य विहरन्तीस्ताः स्वसखीर्निजसिद्धितः ।। १०२<br>
तद्दृष्ट्वा कौतुकाद्व्योम्नः समाहूयावतार्य च ।<br>
मया सिद्धिस्वरूपं ताः पृष्टाः सद्योब्रुवन्निदम् ।। १०३<br>
इमा नृमांसाशनजा डाकिनीमन्त्रसिद्धयः ।<br>
कालरात्रिरिति ख्याता ब्राह्मणी गुरुरत्र नः ।। १०४<br>
एवं सखीभिरुक्ताहं खेचरीसिद्धिलोलुभा ।<br>
नृमांसाशनमीता च क्षणमासं ससंशया ।। ५५<br>
अथ तत्सिद्धिलुब्धत्वादवोचं ताः सखीरहम् ।<br>
उपदेशो ममाप्येष युष्मामिर्दाप्यतामिति ।। १०६<br>
ततो मदभ्यर्यनया गत्वा तत्क्षणमेव ताः ।<br>
आनिन्युः कालरात्रिं तां तत्रैव विकटाकृतिम् ।। १०७<br>
मिलद्भुवं कातराक्षीं न्यञ्चच्चिपिटनासिकाम् ।<br>
स्थूलगण्डीं करालोष्ठीं दन्तुरां दीर्घकंधराम् ।। १०८<br>
लम्बस्तनीमुदरिणीं विदीर्णोत्फुल्लपादुकाम् ।<br>
धात्रा वैरूप्यनिर्माणवैदग्धीं दर्शितामिव ।। १०९<br>
सा मां पादानतां स्नातां कृतविघ्नेश्वरार्चनाम् ।<br>
विवस्त्रां मण्डले भीमां भैरवार्चामकारयत् ।। ११०<br>
अभिषिच्य च सा मह्यं तांस्तान्मन्त्रान्निजान्ददौ ।<br>
भक्षणाय नृमांसं च देवार्चनबलीकृतम् ।। १११<br>
आत्तमन्त्रगणा भुक्तमहामांसा च तत्क्षणम् ।<br>
निरम्बरैवोत्पतिता ससखीकाहमम्बरम् ।। ११२<br>
कृतक्रीडावतीर्याथ मगनाद्गुर्वनुज्ञया ।<br>
गताभूवमहं देव कन्यकान्तःपुरं निजम् ।। १९३<br>
एवं बाल्येऽपि जाताहं डाकिनीचक्रवर्तिनी ।<br>
भक्षितास्तत्र चास्माभिः समेत्य बहवो नराः ।। ११४<br>
अस्मिन्कथान्तरे चैतां महाराज कथां शृणु ।<br>
विष्णुस्वामीत्यभूत्तस्याः कालरात्र्याः पतिर्द्विजः ।। ११५<br>
स च तस्मिन्नुपाध्यायो देशे नानादिगागतान् ।<br>
शिष्यानध्यापयामास वेदविद्याविशारदः ।। ११६<br>
शिष्यमध्ये च तस्यैको नाम्ना सुन्दरको युवा ।<br>
बभूव शिष्यः शीलेन विराजितवपुर्गुणः ।। ११७<br>
तमुपाध्यायपत्नी सा कालरात्रिः कदाचन ।<br>
वव्रे रहसि कामार्ता पत्यौ कापि बहिर्गते ।। ११८<br>
तूनं विरूपैरधिकं हासनैः क्रीडति स्मरः ।<br>
यत्सानवेक्ष्य स्वं रूपं चक्रे सुन्दरकस्पृहाम् ।। ११९<br>
77<br>
स तु सर्वात्मना नैच्छदर्थ्यमानोऽपि विप्लवम् ।<br>
स्त्रियो यथा विचेष्टन्तां निष्कम्पं तु सतां मनः ।। १२०<br>
ततः सापसृते तस्मिन्कालरात्रिः क्रुधा तदा ।<br>
स्वमङ्गं पाटयामास स्वयं दन्तनखक्षतैः ।। १२१<br>
विकीर्णवस्त्रकेशान्ता रुदती तावदास्त च ।<br>
गृहं यावदुपाध्यायो विष्णुस्वामी विवेश सः ।। १२२<br>
प्रविष्टं तमवादीच्च पश्य सुन्दरकेण मे ।<br>
अवस्था विहिता स्वामिन्बलात्काराभिलाषिणा ।। १२३<br>
तच्छ्रुत्वा स उपाध्यायः क्रुधा जज्वाल तत्क्षणम् ।<br>
प्रत्ययः स्त्रीषु मुष्णाति विमर्शं विदुषामपि ।। १२४<br>
सायं च तं सुन्दरकं गृहप्राप्तं प्रधाव्य सः ।<br>
सशिष्यो मुष्टिभिः पादैर्लगुडैश्चाप्यताडयत् ।। १२५,<br>
किं च प्रहारनिश्चेष्टं शिष्यानादिश्य तं बहिः ।<br>
त्याजयामास रथ्यायां निरपेक्षतया निशि ।। १२६<br>
ततः शनैः सुन्दरकः स निशानिलवीजितः ।<br>
तथाभिभूतमात्मानं पश्यन्नेवमचिन्तयत् ।। १२७<br>
अहो स्त्रीप्रेरणा नाम रजसा लङ्घितात्मनाम् ।<br>
पुंसां वात्येव सरसामाशयक्षोभकारिणी ।। १२८<br>
येनाविचार्य वृद्धोऽपि विद्वानपि च तत्तथा ।<br>
अतिक्रोधादुपाध्यायो विरुद्धमकरोन्मयि ।। १२९<br>
अथवा दैवसंसिद्धावा सृष्टेर्विदुषामपि ।<br>
कामक्रोधौ हि विप्राणां मोक्षद्वारार्गलावुभौ ।। १३०<br>
तथा हि किं न मुनयः स्वदारभ्रंशशङ्किनः ।<br>
देवदारुवने पूर्वमपि शर्वाय चुक्रुधुः ।। १३१<br>
न चैनं विविदुर्देवं कृतक्षपणकाकृतिम् ।<br>
उमायै दर्शयिष्यन्तमृषीणामप्यशान्तताम् ।। १३२<br>
दत्तशापाश्च ते सद्यस्त्रिजगत्क्षोभकारणम् ।<br>
बुद्ध्वा तं देवमीशानं तमेव शरणं ययुः ।। १३३<br>
तदेवं कामकोपादिरिपुषड्वर्गवञ्चिताः ।<br>
मुनयोऽपि विमुह्यन्ति श्रोत्रियेषु कथैव का ।। १३४<br>
इति सुन्दरकस्तत्र ध्यायन्दस्युभयान्निशि ।<br>
आरुह्य शून्यगोवाटहर्म्ये तस्थौ समीपगे ।। १३५<br>
तत्रैकदेशे यावच्च क्षणं तिष्ठत्यलक्षितः ।<br>
तावत्तत्रैव हर्म्ये सा कालरात्रिरुपाययौ ।। १३६<br>
आकृष्टवीरच्छुरिका मुक्तफूत्कारभीषणा ।<br>
नयनाननवान्तोल्का डाकिनीचक्रसंगता ।। १३७<br>
तां दृष्ट्वा तादृशीं तत्र कालरात्रिमुपागताम् ।<br>
सस्मार मन्त्रान्रक्षोघ्नान्भीतः सुन्दरकोऽथ सः ।। १३८<br>
तन्मन्त्रमोहिता चाथ तं ददर्श न सा तदा ।<br>
भयसंपिण्डितैरङ्गैरेकान्ते निभृतस्थितम् ।। १३९<br>
अथोत्पतनमन्त्रं सा पठित्वा ससखीजना ।<br>
कालरात्रिः सगोवाटहर्म्यैवोदपतन्नभः ।। १४०<br>
तं च मन्त्रं स जग्राह श्रुत्वा सुन्दरकस्तदा ।<br>
सहर्म्या सापि नभसा क्षिप्रमुज्जयिनीं ययौ ।। १४६<br>
तत्रावतार्य हर्म्यं सा मन्त्रतः शाकवाटके ।<br>
गत्वा स्मशाने चिक्रीड डाकिनीचक्रमध्यगा ।। १४२<br>
तत्क्षणं च क्षुधाक्रान्तः शाकवाटेऽवतीर्य सः ।<br>
तत्र सुन्दरकश्चक्रे वृत्तिमुत्खातमूलकैः ।। १४३<br>
कृतक्षुत्प्रतिघातेऽस्मिन्प्राग्वद्गोवाटमाश्रिते ।<br>
प्रत्याययौ कालरात्री रात्रिमध्ये निकेतनात् ।। १४४<br>
ततोऽधिरूढगोवाटा पूर्ववन्मन्त्रसिद्धितः ।<br>
आकाशेन सशिष्या सा निशि स्वगृहमाययौ ।। १४५<br>
स्थापयित्वा यथास्थानं तच्च गोवाटवाहनम् ।<br>
विसृज्यानुचरीस्ताश्च शय्यावेश्म विवेश सा ।। १४६<br>
सोऽपि सुन्दरको नीत्वा तां निशां विघ्नविस्मितः ।<br>
प्रभाते त्यक्तगोवाटो निकटं सुहृदां ययौ ।। १४७<br>
तत्राख्यातस्ववृत्तान्तो विदेशगमनोन्मुखः ।<br>
तैः समाश्वासितो मित्त्रैस्तन्मध्ये स्थितिमग्रहीत् ।। १४८<br>
उपाध्यायगृहं त्यक्त्वा भुञ्जानः सत्रसद्मनि ।<br>
उवास तत्र विहरन्स्वच्छन्दः सखिभिः सह ।। १४९<br>
एकदा निर्गता क्रेतुं गृहोपकरणानि सा ।<br>
ददर्श तं सुन्दरकं कालरात्रिः किलापणे ।। १५०<br>
उपेत्य च जगादैनं पुनरेव स्मरातुरा ।<br>
भज सुन्दरकाद्यापि मां त्वदायत्तजीविताम् ।। १५१<br>
एवमुक्तस्तया सोऽथ साधुः सुन्दरकोऽब्रवीत् ।<br>
मैवं वादीर्न धर्मोऽयं माता मे गुरुपत्न्यसि ।। १५२<br>
ततोऽब्रवीत्कालरात्रिर्धर्मं चेद्वेत्सि देहि तत् ।<br>
प्राणान्मे प्राणदानाद्धि धर्मः कोऽभ्यधिको भवेत् ।। १५३<br>
अथ सुन्दरकोऽवादीन्मातर्मैवं कृथा हृदि ।<br>
गुरुतल्पाभिगमनं कुत्र धर्मो भविष्यति ।। १५४<br>
एवं निराकृता तेन तर्जयन्ती च तं रुषा ।<br>
पाटयित्वा स्वहस्तेन स्वोत्तरीयमगाद्गृहम् ।। १५५<br>
पश्य सुन्दरकेणेदं धावित्वा पाटितं मम ।<br>
इत्युवाच पतिं तत्र दर्शयित्वोत्तरीयकम् ।। १५६<br>
स च तस्याः पतिः क्रोधाद्गत्वा वध्यमुदीर्य च ।<br>
सत्त्रे सुन्दरकस्याशु वारयामास भोजनम् ।। १५७<br>
ततः सुन्दरकः खेदात्तं देशं त्यक्तुमुद्यतः ।<br>
जानन्नुत्पतने व्योम्नि मन्त्रं गोवाटशिक्षितम् ।। १५८<br>
ततोऽवरोहेऽप्यपरं शिक्षितुं श्रुतविस्मितम् ।<br>
तदेव शून्यगोवाटहर्म्यं निशि पुनर्ययौ ।। १५९<br>
तत्र तस्मिन्स्थिते प्राग्वत्कालरात्रिरुपेत्य सा ।<br>
तथैवोत्पत्य हर्म्यस्था व्योम्नैवोज्जयिनीं ययौ ।। १६०<br>
तत्रावतार्य मन्त्रेण गोवाटं शाकवाटके ।<br>
जगाम रात्रिचर्यायै पुनः सा पितृकाननम् ।। १६१<br>
तं च सुन्दरको मन्त्रं भूयः श्रुत्वापि नाग्रहीत् ।<br>
विना हि गुर्वादेशेन संपूर्णाः सिद्धयः कुतः ।। १६२<br>
ततोऽत्र भुक्त्वा कतिचिन्मूलकान्यपराणि च ।<br>
नेतुं प्रक्षिप्य गोवाटे तत्र तस्थौ स पूर्ववत् ।। १६३<br>
अथैत्यारूढगोवाटा सा गत्वा नभसा निशि ।<br>
विवेश कालरात्रिः स्वं सद्म स्थापितवाहना ।। १६४<br>
सोऽपि सुन्दरकः प्रातर्गोवाटान्निर्गतस्ततः ।<br>
ययौ भोजनमूल्यार्थी विपणीमात्तमूलकः ।। १६५<br>
विक्रीणानस्य तस्यात्र मूलकं राजसेवकाः ।<br>
मालवीया विना मूल्यं जह्रुर्दृष्ट्वा स्वदेशजम् ।। १६६<br>
ततः स कलहं कुर्वन्बद्ध्वा सुहृदनुद्रुतः ।<br>
पाषाणघातदायीति राजाग्रं तैरनीयत ।। १६७<br>
मालवात्कथमानीय कान्यकुज्जेऽत्र मूलकम् ।<br>
विक्रीणीषे सदेत्येष पृष्टोऽस्माभिर्न जल्पति ।। १६८<br>
हन्ति प्रत्युत पाषाणैरित्युक्तस्तैः शठैर्नृपः ।<br>
तं तदद्भुतमप्राक्षीत्ततस्तत्सुहृदोऽब्रुवन् ।। १६९<br>
अस्माभिः सह यद्येष प्रासादमधिरोप्यते ।<br>
तदैतत्कौतुकं देव कृत्स्नं जल्पति नान्यथा ।। १७०<br>
तथेत्यारोपितो राज्ञा सप्रासादोऽस्य पश्यतः ।<br>
उत्पपात स मन्त्रेण सद्यः सुन्दरको नभः ।। १७१<br>
समित्रस्तेन गत्वा च प्रयागं प्राप्य च क्रमात् ।<br>
श्रान्तः कमपि राजानं स्नान्तं तत्र ददर्श सः ।। १७२<br>
संस्तभ्य चात्र प्रासादं गङ्गायां खान्निपत्य च ।<br>
विस्मयोद्वीक्षितः सर्वैस्तं स राजानमभ्यगात् ।। १७३<br>
कस्त्वं किं चावतीर्णोऽसि गगनादिति शंस नः ।<br>
राज्ञा प्रह्वेण पृष्टः सन्नेवं सुन्दरकोऽब्रवीत् ।। १७४<br>
अहं मुरजको नाम गणो देवस्य धूर्जटेः ।<br>
प्राप्तो मानुषभोगार्थी त्वत्सकाशं तदाज्ञया ।। १७५<br>
तच्छ्रुत्वा सत्यमाशङ्क्य सस्याढ्यं रत्नपूरितम् ।<br>
सस्त्रीकं सोपकरणं ददौ तस्मै पुरं नृपः ।। १७६<br>
प्रविश्याथ पुरे तस्मिन्नुत्पत्य दिवि सानुगः ।<br>
चिरं सुन्दरकः स्वेच्छं निर्दैन्यं विचचार सः ।। १७७<br>
शयानो हेमपर्यङ्के वीज्यमानश्च चामरैः ।<br>
सेव्यमानो वरस्त्रीभिरैन्द्रं सुखमवाप सः ।। १७८<br>
अथैकदा ददौ तस्मै मन्त्रं व्योमावरोहणे ।<br>
सिद्धः कोऽपि किलाकाशचारी संजातसंस्तवः ।। १७९<br>
प्राप्तावतारमन्त्रः स गत्वा सुन्दरकस्ततः ।<br>
कान्यकुब्जे निजे देशे व्योममार्गादवातरत् ।। १८०<br>
सपुरं पूर्णलक्ष्मीकमवतीर्णं नभस्तलात् ।<br>
बुद्ध्वा तत्र स्वयं राजा कौतुकात्तमुपाययौ ।। १८१<br>
परिज्ञातश्च पृष्टश्च राजाग्रे सोऽथ कालवित् ।<br>
कालरात्रिकृतं सर्वं स्ववृत्तान्तं न्यवेदयत् ।। १८२<br>
ततश्चानाय्य पप्रच्छ कालरात्रिं महीपतिः ।<br>
निर्भया साप्यविनयं स्वं सर्वं प्रत्यपद्यत ।। १८३<br>
कुपिते च नृपे तस्याः कर्णौ च च्छेत्तुमुद्यते ।<br>
सा गृहीतापि पश्यत्सु सर्वेष्वेव तिरोदधे ।। १८४<br>
ततः स्वराष्ट्रे वासोऽस्यास्तत्र राज्ञा न्यषिध्यत ।<br>
तत्पूजितः सुन्दरकः शिश्रिये च नभः पुनः ।। १८५<br>
इत्युक्त्वा तत्र भर्तारमादित्यप्रभभूपतिम् ।<br>
अभाषत पुनश्चैनं राज्ञी कुवलयावली ।। १८६<br>
भवन्त्येवंविधा देव डाकिनीमन्त्रसिद्धयः ।<br>
एतच्च मत्पितुर्देशे वृत्तं सर्वत्र विश्रुतम् ।। १८७<br>
कालरात्रेश्च शिष्याहमित्यादौ वर्णितं मया ।<br>
पतिव्रतात्वात्सिद्धिस्तु ततोऽप्यभ्यधिका मम ।। १८८<br>
भवता चाद्य दृष्टाहं श्रेयोऽर्थं ते कृतार्चना ।<br>
उपहाराय पुरुषं मन्त्रेणाक्रष्टुमुद्यता ।। १८९<br>
तदस्मदीयेऽत्र नये त्वमपि प्रविशाधुना ।<br>
सिद्धियोगजितानां च राज्ञां मूर्ध्नि पदं कुरु ।। १९०<br>
तच्छ्रुत्वा क्व महामांसभोजनं डाकिनीनये ।<br>
क्व च राजत्वमित्युक्त्वा स राजा निषिषेध तत् ।। १९१<br>
प्राणत्यागोद्यतायां तु राज्ञ्यां तत्प्रत्यपद्यत ।<br>
विषयाकृष्यमाणा हि तिष्ठन्ति सुपथे कथम् ।। १९२<br>
ततः सा तं प्रवेश्यैव मण्डले पूर्वपूजिते ।<br>
गृहीतसमयं सन्तं राजानमिदमब्रवीत् ।। १९३<br>
य एष फलभूत्याख्यः स्थितो विप्रस्तवान्तिके ।<br>
स मयात्रोपहारार्थमाक्रष्टुमुपकल्पितः ।। १९४<br>
आकर्षणं च सायासं तत्कश्चित्सूपकृद्वरम् ।<br>
नयेऽत्र स्थाप्यतां यस्तं स्वयं हन्ति पचत्यपि ।। १९५<br>
न कार्या च घृणा यस्मात्तन्मांसबलिभक्षणात् ।<br>
समापितेऽर्चने पूर्णा सिद्धिः स्यादुत्तमो हि सः ।। १९६<br>
इत्युक्तः प्रियया राजा पापभीतोऽपि तत्पुनः ।<br>
अङ्गीचकार धिगहो कष्टां स्त्रीष्वनुरोधिताम् ।। १९७<br>
आनाय्य सूपकारं च ततः साहसिकाभिधम् ।<br>
विश्वास्य दीक्षितं कृत्वा दंपती तौ सहोचतुः ।। १९८<br>
राजा देवीद्वितीयोद्य भोक्ष्यते तत्त्वरां कुरु ।<br>
आहारस्येति योऽभ्येत्य त्वां ब्रूयात्तं निपातयेः ।। १९९<br>
79<br>
तन्मांसैश्च रहः कुर्याः प्रातर्नौ स्वादु भोजनम् ।<br>
इति सूपकृतादिष्टस्तथेत्युक्त्वा गृहं ययौ ।। २००<br>
प्रातश्च फलभूतिं तं प्राप्तं राजा जगाद सः ।<br>
गच्छ साहसिकं ब्रूहि सूपकारं महानसे ।। २०१<br>
राजा देवीद्वितीयोऽद्य भोक्ष्यते स्वादु भोजनम् ।<br>
अतस्त्वरितमाहारमुत्तमं साधयेरिति ।। २०२<br>
तथेति निर्गतं तं च फलभूतिं बहिस्तदा ।<br>
एत्य चन्द्रप्रभो नाम राज्ञः पुत्रोऽब्रवीदिदम् ।। २०३<br>
अनेन शीघ्रं हेम्ना मे कारयाद्यैव कुण्डले ।<br>
यादृशे भवता पूर्वमार्य तातस्य कारिते ।। २०४<br>
इत्युक्तो राजपुत्रेण फलभूतिस्तदैव सः ।<br>
कृतानुरोधः प्रहितो ययौ कुण्डलयोः कृते ।। २०५<br>
राजपुत्रोऽप्यगात्स्वैरं कथितं फलभूतिना ।<br>
राजादेशं गृहीत्वा तमेकाक्येव महानसम् ।। २०६<br>
तत्रोक्तराजादेशं तं स्थितसंवित्स सूपकृत् ।<br>
राजपुत्रं छुरिकया सद्यः साहसिकोऽवधीत् ।। २०७<br>
तन्मांसैः साधितं तेन भोजनं च कृतार्चनौ ।<br>
अभुञ्जातामजानन्तौ तत्त्वं राज्ञी नृपस्तथा ।। २०८<br>
नीत्वा च सानुतापस्तां रात्रिं राजा ददर्श सः ।<br>
प्रातः कुण्डलहस्तं तं फलभूतिमुपागतम् ।। २०९<br>
विभ्रान्तः कुण्डलोद्देशात्तं च पप्रच्छ तत्क्षणम् ।<br>
तेनाख्यातस्ववृत्तान्तः पपात च भुवस्तले ।। २१०<br>
हा पुत्रेति च चक्रन्द निन्दन्भार्यां सहात्मना ।<br>
पृष्टश्च सचिवैः सर्वं यथातत्त्वमवर्णयत् ।। २११<br>
उवाच चैतदुक्तं तत्प्रत्यहं फलभूतिना ।<br>
भद्रकृत्प्राप्नुयाद्भद्रमभद्रं चाप्यभद्रकृत् ।। २१२<br>
कन्दुको भित्तिनिःक्षिप्त इव प्रतिफलन्मुहुः ।<br>
आपतत्यात्मनि प्रायो दोषोऽन्यस्य चिकीर्षितः ।। २१३<br>
पापाचारैर्यदस्माभिर्ब्रह्महत्यां चिकीर्षुभिः ।<br>
स्वपुत्रघातनं कृत्वा प्राप्तं तन्मांसभक्षणम् ।। २१४<br>
इत्युक्त्वा बोधयित्वा च मन्त्रिणः स्वानधोमुखान् ।<br>
तमेव फलभूतिं च निजे राज्येऽभिषिच्य सः ।। २१५<br>
राजा प्रदत्तदानः सन्नपुत्रः पापशुद्धये ।<br>
सभार्यः प्रविवेशाग्निं दग्धोऽप्यनुशयाग्निना ।। २१६<br>
फलभूतिश्च तद्राज्यं प्राप्य पृथ्वीं शशास सः ।<br>
एवं भद्रमभद्रं वा कृतमात्मनि कल्प्यते ।। २१७<br>
इति वत्सेश्वरस्याग्रे कथयित्वा कथामिमाम् ।<br>
यौगन्धरायणो भूयो भूपतिं तमभाषत ।। २१८<br>
तस्मात्तत्र स राजेन्द्र जित्वाप्याचरतः शुभम् ।<br>
ब्रह्मदत्तो विकुर्वीत यदि हन्यास्त्वमेव तम् ।। २१९<br>
इत्युक्तो मन्त्रिमुख्येन तद्वाक्यमभिनन्द्य सः ।<br>
उत्थाय दिनकर्तव्यं वत्सेशो निरवर्तयत् ।। २२०<br>
अन्येद्युश्च स संपन्नसर्वदिग्विजयः कृती ।<br>
लावाणकादुदचलत्कौशाम्बीं स्वपुरीं प्रति ।। २२१<br>
क्रमेण नगरीं प्राप क्षितीशः सपरिच्छदः ।<br>
उत्पताकाभुजलतां नृत्यन्तीमुत्सवादिव ।। २२२<br>
विवेश चैनां पौरस्त्रीनयनोत्पलकानने ।<br>
वितन्वानः प्रतिपदं प्रवातारम्भविभ्रमम् ।। २२३<br>
चारणोद्गीयमानश्च स्तूयमानश्च बन्दिभिः ।<br>
नृपैः प्रणम्यमानश्च राजा मन्दिरमाययौ ।। २२४<br>
ततो विनम्रेष्वधिरोप्य शासनं स वत्सराजोऽखिलदेशराजसु ।<br>
पूर्वं निधानाधिगतं कुलोचितं प्रसह्य सिंहासनमारुरोह तत् ।। २२५<br>
तत्कालमङ्गलसमाहततारधीरतूर्यारवप्रतिरवैश्च नभः पुपूरे ।<br>
तन्मन्त्रिमुख्यपरितोषितलोकपालदत्तैरिव प्रतिदिशं समसाधुवादैः ।। २२६<br>
विविधमथ वितीर्य वीतलोभो वसु वसुधाविजयार्जितं द्विजेभ्यः ।<br>
अकृत कृतमहोत्सवः कृतार्थं क्षितिपतिमण्डलमात्ममन्त्रिणश्च ।। २२७<br>
क्षेत्रेषु वर्षति तदानुगुणं नरेन्द्रे तस्मिन्ध्वनद्धनमृदङ्गनिनादितायाम् ।<br>
संभाव्य भाविबहुधान्यफलं जनोऽपि तस्यां पुरि प्रतिगृहं विहितोत्सवोऽभूत् ।। २२८<br>
एवं विजित्य जगतीं स कृती रुमण्वद्यौगन्धरायणनिवेशितराज्यभारः ।<br>
तस्थौ यथेच्छमथ वासवदत्तयात्र पद्मावतीसहितया सह वत्सराजः ।। २२९<br>
कीर्तिश्रियोरिव तयोरुभयोश्च देव्योर्मध्यस्थितः स वरचारणगीयमानः ।<br>
चन्द्रोदयं निजयशोधवलं सिषेवे शत्रुप्रतापमिव सीधु पपौ च शश्वत् ।। २३०<br>
इति महाकविश्रीसोमदेवभट्टविरचिते कथासरित्सागरे लावाणकलम्बके षष्टस्तरङ्गः ।<br>
समाप्तश्चायं लावाणकलम्बकस्तृतीयः ।</p>

  </div>
</article>


        

        



    <aside class="card border noPrint" id="section-tree-item-laxyam_padyam_somadevaH_kathA-sarit-sAgaraH_mUlam_03_006_md">
        <div class="card-title bg-light-gray border d-flex justify-content-between">
            <a href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/03/006/">००६ </a>
            <a data-toggle="collapse" href="#section-tree-item-body-laxyam_padyam_somadevaH_kathA-sarit-sAgaraH_mUlam_03_006_md" role="button" aria-expanded="false" aria-controls="section-tree-item-body-laxyam_padyam_somadevaH_kathA-sarit-sAgaraH_mUlam_03_006_md" >…<i class="fas fa-caret-down" class="collapsed"></i> </a>
        </div>
        <nav id="section-tree-item-body-laxyam_padyam_somadevaH_kathA-sarit-sAgaraH_mUlam_03_006_md" class="card-body p-0 collapse">
            
            <li>draft: false</li>
            
            <li>iscjklanguage: false</li>
            
            <li>title: ००६</li>
            
        </nav>
    </aside>


      </main>
    </div>
    <footer class="bg-yellow  p-1 noPrint" role="contentinfo">
  

  <div id="div_foot_nav_bar" class="row">
    <a href="https://vishvAsa.github.io/kAvyam/search"  class="btn btn-light btn-sm">🥽🔦</a>
    <div class="row col  d-flex justify-content-center">
      <div><a id="previousPageFoot" href="" class="btn btn-secondary">###<i class="fas fa-caret-left"></i></a></div>
      <div ><a id="nextPageFoot" href="" class="btn btn-secondary"><i class="fas fa-caret-right"></i> ### </a></div>
    </div>
      <ul id="footer-bar-right-custom" class="list-group list-group-horizontal">
      </ul>
  </div>
  <div id="div_footer_bar" class="container-fluid d-flex justify-content-between">
    <a class="btn btn-secondary" href="https://github.com/vishvAsa/kAvyam/issues/new" >
      ✉️Contact
    </a>
    <a class="btn btn-secondary" href="http://creativecommons.org/licenses/by/4.0/"><img alt="Creative Commons License" style="border-width:0" src="https://i.creativecommons.org/l/by/4.0/80x15.png" /></a>
    <div class="btn small border">
      
      <a href="https://github.com/vishvAsa/kAvyam/actions/workflows/build.yml"><img src="https://github.com/vishvAsa/kAvyam/actions/workflows/build.yml/badge.svg"> Built </a> on 2026 Feb 9 02:08:13 UTC. (<a href="http://google.com/search?q=02%3a08%3a13%20UTC to IST">IST</a>)
    </div>
  </div>
</footer>



<script async src="https://www.googletagmanager.com/gtag/js?id=G-33H08JSLQR"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-33H08JSLQR');
</script>

  </body>
  <script type='text/javascript'>
    
    
    
    module_uiLib.onDocumentReadyTasks();
  </script>
  
</html>
