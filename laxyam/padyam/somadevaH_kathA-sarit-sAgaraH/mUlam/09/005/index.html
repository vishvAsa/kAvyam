<!DOCTYPE html>
<html lang="en-us">
  <head>
    <meta charset="utf-8">
    <meta http-equiv="X-UA-Compatible" content="IE=edge,chrome=1">
    
    <title>काव्ये विश्वासटिप्पन्यः  | ००५</title>
    <meta name="HandheldFriendly" content="True">
    <meta name="MobileOptimized" content="320">

    <meta name="viewport" content="width=device-width,minimum-scale=1">
    <meta name="generator" content="Hugo 0.143.0">
    
    
      <META NAME="ROBOTS" CONTENT="INDEX, FOLLOW">
    

    <link href="/kAvyam/laxyam/padyam/somadevaH_kathA-sarit-sAgaraH/mUlam/09/005/" rel="alternate" type="application/rss+xml" title="काव्ये विश्वासटिप्पन्यः" />
    <link href="/kAvyam/laxyam/padyam/somadevaH_kathA-sarit-sAgaraH/mUlam/09/005/" rel="feed" type="application/rss+xml" title="काव्ये विश्वासटिप्पन्यः" />

    <meta property="og:url" content="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/09/005/">
  <meta property="og:site_name" content="काव्ये विश्वासटिप्पन्यः">
  <meta property="og:title" content="००५">
  <meta property="og:description" content="ततोऽन्येद्युरलंकारवतीवासगृहे स्थितम् ।
नरवाहनदत्तं तं संनिधौ सर्वमन्त्रिणाम् ।। १
एत्य विज्ञापयामास मरुभूतिकसेवकः ।
सोदर्यः सौविदल्लस्य तदन्तःपुररक्षिणः ।। २
मरुभूतेर्मया देव सेवा वर्षद्वयं कृता ।
भोजनाच्छादनं दत्तं सभार्यस्यामुना मम ।। ३
आभाषितास्तु तत्पृष्ठे दीनाराः प्रतिवत्सरम् ।
पञ्चाशद्ये ममानेन तानेष न ददाति मे ।। ४
मृग्यमाणेन चैतेन चरणेनाहमाहतः ।
तेनोपविष्टः प्रायेऽहं सिंहद्वारेऽस्य तावके ।। ५
विचारयति चेन्नात्र देवो मे तत्करोम्यहम् ।
अग्निप्रवेशमधिकं किं वच्म्येष हि मे प्रभुः ।। ६
इत्युक्त्वा विरते तस्मिन्मरुभूतिरभाषत ।
देया मयास्मै दीनाराः सांप्रतं तु न सन्ति मे ।। ७
इत्युक्तवन्तं सर्वेषु प्रहसत्सु स्वमन्त्रिणम् ।
नरवाहनदत्तस्तं मरुभूतिमभाषत ।। ८
किमेवं मूर्खभावस्ते नाधिकेयं मतिस्तव ।
उत्तिष्ठ दीनारशतं देह्यस्मा अविलम्बितम् ।। ९
एतत्प्रभोर्वचः श्रुत्वा मरुभूतिर्विलज्जितः ।
तदैवानीय तत्तस्मै स दीनारशतं ददौ ।। १०
ततोऽत्र गोमुखोऽवादीन्न वाच्यो मरुभूतिकः ।
विचित्रचित्तवृत्तिर्यत्सर्गो देव प्रजापतेः ।। ११
युष्माभिरेषा किं चात्र चिरदातुर्महीपतेः ।
तत्सेवकस्य च कथा प्रसङ्गाख्यस्य न श्रुता ।। १२
चिरदातेत्यभूत्पूर्वं राजा चिरपुरेश्वरः ।
सुजनस्यापि तस्यासीत्परिवारोऽतिदुर्जनः ।। १३
देशान्तरागतस्तस्य प्रसङ्गो नाम भूपतेः ।
मित्त्राभ्यां सहितो द्वाभ्यां बभूव किल सेवकः ।। १४
सेवां च कुर्वतस्तस्य व्यतीतं वर्षपञ्चकम् ।
न स राजा ददौ किंचिन्निमित्तेऽप्युत्सवादिके ।। १२
स च तस्य न संप्राप विज्ञप्त्यवसरं प्रभोः ।
परिवारस्य दौरात्म्यात्सख्योः प्रेरयतोः सदा ।। १६
एकदा तस्य राज्ञश्च बालः पुत्रो व्यपद्यत ।
दुःखितं चैत्य सर्वेऽपि भृत्यास्तं पर्यवारयन् ।। १७
तन्मध्ये च प्रसङ्गाख्यः शोकादेव स सेवकः ।
सखिभ्यां वार्यमाणोऽपि राजानं तं व्यजिज्ञपत् ।। १८
बहुकालं वयं देव सेवका न च नस्त्वया ।
दत्तं किंचित्तथापीह स्थिताः स्मस्त्वत्सुताशया ।। १९
त्वया यदि न दत्तं तत्त्वत्पुत्रोऽस्मासु दास्यति ।
सोऽपि दैवेन नीतश्चेत्तन्नः किमिह सांप्रतम् ।। २०
व्रजाम इति जल्पित्वा पतित्वा सोऽस्य पादयोः ।
राज्ञः प्रसङ्गो निरगात्सखिद्वययुतस्ततः ।। २१
अहो पुत्रेऽपि बद्धास्थाः सेवका मे दृढा इमे ।
तदेते मम न त्याज्या इति संचिन्त्य तत्क्षणम् ।। २२
स राजा तान्प्रसङ्गादीनानाय्यैव तथा धनैः ।
अपूरयद्यथा भूयो नैतान्दारिद्र्यमस्पृशत् ।। २३
एवं विचित्रा दृश्यन्ते स्वभावा देव देहिनाम् ।
यत्काले स नृपो नादादकाले तु ददौ तथा ।। २४
इत्याख्याय कथाख्यानपटुर्भूयः स गोमुखः ।
वत्सेश्वरसुतादेशादिमामकथयत्कथाम् ।। २५
आसीद्गङ्गातटे पूर्वं पूतपौरं तदम्बुभिः ।
सौराज्यरम्यं कनकपुराख्यं नगरोत्तमम् ।। २६
यत्र बन्धः कविगिरां छेदः पत्त्रेष्वदृश्यत ।
भङ्गोऽलकेषु नारीणां सस्यसंग्रहणे खलः ।। २७
तत्र वासुकिनागेन्द्रतनयात्प्रियदर्शनात् ।
जातो यशोधराख्यायां राजपुत्र्यां महायशाः ।। २८
आसीत्कनकवर्षाख्यो नगरे नृपतिः पुरा ।
कृत्स्नभूभारवोढापि योऽशेषगुणभूषितः ।। २९
लुब्धो यशसि न त्वर्थे भीतः पापान्न शत्रुतः ।
मूर्खः परापवादेषु न च शास्त्रेषु योऽभवत् ।। ३०
अल्पत्वं यस्य कोपेऽभून्न प्रसादे महात्मनः ।
चापे च बद्धमुष्टित्वं न दाने धीरचेतसः ।। ३१
येनात्यद्भुतरूपेण रक्षता चाखिलं जगत् ।
मारव्यथाकुलश्चक्रे दृष्टेनैवाबलाजनः ।। ३२
स कदाचिच्छरत्काले सोष्मण्युन्मदवारणे ।
राजहंसपरीवारे सोत्सवानन्दितप्रजे ।। ३३
आलतुल्यगुणे रन्तुं चित्रप्रासादमाविशत् ।
आकृष्टकमलामोदवहन्मारुतशीतलम् ।। ३४
तत्र निर्वर्णयन्यावत्तच्चित्रं स प्रशंसति ।
तावत्प्रविश्य भूपं तं प्रतीहारो व्यजिज्ञपत् ।। ३५
इहागतो विदर्भेभ्योऽपूर्वश्चित्रकरः प्रभो ।
अनन्यसममात्मानं चित्रकर्मण्युदाहरन् ।। ३६
रोलदेवाभिधानेन सिंहद्वारेऽत्र तेन च ।
एतद्देवाभिलिख्याद्य चीरिकोल्लम्बिता किल ।। ३७
तच्छ्रुत्वैवादराद्भूपेनादिष्टानयनं स तम् ।
आनिनाय प्रतीहारो गत्वा चित्रकरं क्षणात् ।। ३८
स प्रविश्य ददर्शात्र चित्रालोकनलीलया ।
स्थितं कनकवर्षं तं नृपं चित्रकरो रहः ।। ३९
वरनारीकुचोत्सङ्गसमर्पिततनूभरम् ।
सहेलोदञ्चितकरोपात्तताम्बूलवीटिकम् ।। ४०
प्रणम्य चोपविष्टस्तं राजानं विहितादरम् ।
शनैर्विज्ञापयामास रोलदेवः स चित्रकृत् ।। ४१
चीरिकोल्लम्बिता देव त्वत्पादाब्जदिदृक्षया ।
मया न विज्ञानमदात्तत्क्षन्तव्यमिदं मम ॥ ४२
आदिश्यतां च चित्रे किमालिखामीह रूपकम् ।
भवत्वेतत्कलाशिक्षायत्नो मे सफल: प्रभो । ४३
इति चित्रकरेणोक्ते स राजा निजगाद तम् ।
उपाध्याय यथाकामं किंचिदालिख्यतां त्वया ।४४
ह्लादयामो वयं चक्षुर्भ्रान्तिस्त्वत्कौशले तु का ।
इत्युते तेन राज्ञात्र तत्पार्श्वस्था बभाषिरे।। ४५
राजैवालिख्यतामन्यैर्विरूपैः किं प्रयोजनम् ।
तच्छ्रुत्वा चित्रकृत्तुष्टः स तं राजानमालिखत् ॥ ४६
तुङ्गेन नासावंशेन दीर्घरक्तेन चक्षुषा ।
विपुलेन ललाटेन कुन्तलैः कुञ्चितासितैः ॥ ४७
विस्तीर्णेनोरसा रूढबाणादिव्रणशोभिना ।
भुजयुग्मेन दिग्दन्तिकराकारेण हारिणा। ४८
मध्येन मुष्टिमेयेन केसरीन्द्रकिशोरकैः ।
उपायनीकृतेनेव पराक्रमपराजितैः ।। ४९
यौवनद्विरदालाननिभेनोरुयुगेण च ।
अशोकपल्लवनिभेनाङ्घ्रियुग्मेन चारुणा । ५०
दृष्ट्वैव स्वानुरूपेण रूपेणालिखितं नृपम् ।
साधुवादं ददुः सर्वे तस्य चित्रकृतस्तदा । ५१
जगदुस्तं च नेच्छामो द्रष्टुमेकाकिनं प्रभुम्।
चित्रभित्तौ तदेतस्यामेतास्वालिखितास्विह। ५२
राज्ञीषु मध्यादेकां त्वं सुविचार्यानुरूपिकाम् ।
लिखोपाध्याय पार्श्वेऽस्य पूर्णो नेत्रोत्सवोऽस्तु नः ॥ ५३
तच्छ्रुत्वा स विलोक्यात्र चित्रं चित्रकरोऽब्रवीत् ।
भूयसीष्वपि नैतासु तुल्या राज्ञोऽस्ति काचन ॥ ५४
जाने च पृथ्व्यामेवास्य तुल्यरूपास्ति नाङ्गना ।
अस्त्येका राजपुत्री तु शृणुताख्यामि तां च वः ॥ ५५
विदर्भेष्वस्ति नगरं श्रीमत्कुण्डिनसंज्ञकम् ।
देवशक्तिरिति ख्यातस्तत्रास्ति च महीपतिः ॥ ५६
तस्यानन्तवतीत्यस्ति राज्ञी प्राणाधिकप्रिया ।
तस्यां तस्य सुतोत्पन्ना नाम्ना मदनसुन्दरी ॥ ५७
यस्या वर्णयितुं रूपमेकया जिह्वयानया ।
मादृशः कः प्रगल्भेत किं त्वेतावद्वदाम्यहम् । ५८
तां निर्माय विधिर्मन्ये संजातेच्छोऽपि तद्रसात् ।
निर्मातुमन्यां तद्रूपां युगैरपि न वेत्स्यति ॥ ५९
सैकास्य राज्ञः सदृशी पृथिव्यां राजकन्यका ।
रूपलावण्यविनयैर्वयसा च कुलेन च ॥ ६०
अहं तया हि तत्रस्थः कदाचित्प्रेष्य चेटिकाम् ।
आहूतोऽन्तःपुरं तस्या राजपुत्र्या गतोऽभवम् ॥ ६१
तत्रापश्यमहं तां च चन्दनार्द्रविलेपनाम् ।
मृणालहारां बिसिनीपत्रशय्याविवर्तिनीम् ॥ ६२
कदलीपत्रपवनैर्वीज्यमानां सखीजनैः ।
पाण्डुक्षामामभिव्यक्तस्मरसंज्वरलक्षणाम् ॥ ६३
हे सख्यश्चन्दनालेपकदलीदलमारुतैः ।
कृतमेभिः किमेतेन विफलेन श्रमेण वः । ६४
एते हि मन्दपुण्यां मां दहन्ति शिशिरा अपि ।
एवं निवारयन्तीं च सखीराश्वासनाकुलाः ॥ ६५
विलोक्य तदवस्थां तां तद्वितर्कसमाकुलः ।
कृतप्रणामस्तस्याश्च पुरतोऽहमुपाविशम् ॥ ६६
उपाध्यायेदृगालिख्य चित्रे मे देहि रूपकम् ।
इत्युक्त्वा वेपमानेन पाणिना धृतवर्तिना ॥ ६७
शनैरालिख्य सा भूमौ दर्शयन्ती नृपात्मजा ।
अलेखयन्मया कंचिद्युवानं रूपवतरम् ॥ ६८
आलिख्य सुन्दरं तं च देव चिन्तितवानहम् ।
काम एवानया साक्षादयमालेखितो मया । ६९
किं तु पुष्पमयश्चापो हस्ते यन्नास्य लेखितः ।
तेन जाने न कामोऽयं तद्रूपः कोऽप्यसौ युवा ॥ ७०
अयं च नूनमनया दृष्टः क्वापि श्रुतोऽपि वा ।
एतन्निबन्धनं चेदमस्याः स्मरविजृम्भितम् ॥ ७१
तदितो मेऽपयातव्यमुग्रदण्डो ह्ययं नृपः ।
एतत्पिता देवशक्तिर्बुद्ध्वेदं न क्षमेत मे ॥ ७२
इत्यालोच्येव नत्वा तामहं मदनसुन्दरीम् ।
राजकन्यां निरगमं तया संमानितस्तत: । ७३
श्रुतं चात्र महाराज मया परिजनान्मिथः ।
स्वैरं कथयतो यत्सा सानुरागा श्रुते त्वयि । ७४
ततचित्रपटे गुप्तं लिखितां तां नृपात्मजाम्।
आदायाहं भवत्पादमूलं त्वरितमागतः ।७५
दृष्ट्वा च देवस्याकारं निवृत्तः संशयो मम ।
देव एव तया चित्रे मद्धस्तेनाभिलेखितः ॥ ७६
सा चासकृन्न सदृशी शक्या लिखितुमित्यहम् ।
चित्रे देवस्य पार्श्वे तां न लिखामि समामपि ॥ ७७
इत्युक्तवन्तं तं रोलदेवं राजा जगाद् सः ।
तर्हि त्वया सा तच्चित्रपटस्था दर्श्यतामिति ॥ ७८
ततो वल्गुलिकातस्तं कृष्ट्वा पटमदर्शयत् ।
स चित्रकृत्तां चित्रस्थां राज्ञे मदनसुन्दरीम्। ७९
राजा कनकवर्षोंऽपि तां स चित्रगतामपि ।
विचित्ररूपामालोक्य सद्य: स्मरवशं ययौ । ८०.
पूरयित्वा च बहुना हेम्ना चित्रकरं स तम् ।
आत्तप्रियाचित्रपटो विवेशाभ्यन्तरं नृपः ।। ८१
तत्र तद्रूपलावण्यदर्शनात्तृप्तलोचनः ।
त्यक्तसर्वक्रियस्तस्थौ तदेकमयमानसः ।। ८२
बबाधे धैर्यहारी तं निघ्नल्ँलब्धान्तरः शरैः ।
रूपस्पर्धासमुद्भूतमात्सर्य इव मन्मथः ।। ८३
या दत्ता रूपलुब्धानां स्मरार्तिस्तेन योषिताम् ।
फलितेव च सैवास्य शतशाखं महीक्षितः ।। ८४
ततो दिनैश्च विरहक्षामपाण्डुः शशंस सः ।
आप्तेभ्यः सचिवेभ्यस्तत्पृच्छद्भ्यः स्वं मनोगतम् ।। ८५
मन्त्रयित्वा च तैः साकं कन्यां मदनसुन्दरीम् ।
याचितुं प्राहिणोद्दूतं स राज्ञे देवशक्तये ।। ८६
संगमस्वामिनामानं कालज्ञं कार्यवेदिनम् ।
विप्रमाप्तं कुलीनं च मधुरोदात्तभाषिणम् ।। ८७
स गत्वा सुमहार्हेण विप्रः परिकरेण तान् ।
विदर्भान्संगमस्वामी प्राविशत्कुण्डिनं पुरम् ।। ८८
यथावत्तत्र राजानं देवशक्तिं ददर्श तम् ।
स स्वामिनोऽर्थे तस्माच्च प्रार्थयामास तत्सुताम् ।। ८९
देया तावन्मयान्यस्मै दुहितैषा स चोचितः ।
भूपः कनकवर्षोऽस्मादृशोऽप्येतां च याचते ।। ९०
तदेतस्मै ददाम्येनामिति संमन्त्र्य सोऽपि च ।
श्रद्दधे देवशक्तिस्तत्संगमस्वामिनो वचः ।। ९१
दर्शयामास तस्मै च तस्या रूपमिवाद्भुतम् ।
नृत्तं मदनसुन्दर्याः सुतायाः स महीपतिः ।। ९२
ततस्तद्दर्शनप्रीतं संगमस्वामिनं स तम् ।
प्रतिपन्नसुतादानः संमान्य प्राहिणोन्नृपः ।। ९३
निश्चित्य लग्नमुद्वाहहेतोरागम्यतामिह ।
संदिश्येति समं तेन प्रतिदूतं ससर्ज च ।। ९४
आगत्य संगमस्वामी प्रतिदूतयुतोऽथ सः ।
राज्ञे कनकवर्षाय सिद्धं कार्यं न्यवेदयत् ।। ९५
ततो लग्नं विनिश्चित्य प्रतिदूतं प्रपूज्य तम् ।
असकृत्तां च विज्ञाय रक्तां मदनसुन्दरीम् ।। ९६
तद्विवाहाय दुर्वारवीर्यो निःशङ्कमानसः ।
राजा कनकवर्षोऽसौ प्रायात्तत्कुण्डिनं पुरम् ।। ९७
अशोकलतयारूढः प्रत्यन्तारण्यवासिनः ।
प्राणिप्राणहरान्निघ्नन्सिंहादीञ्शबरानिव ।। ९८
विदर्भान्प्राप्य नगरं कुण्डिनं तद्विवेश सः ।
निर्गतेनाग्रतो राज्ञा सहितो देवशक्तिना ।। ९९
तत्र पौरपुरंध्रीणां विलब्धनयनोत्सवः ।
सज्जितोद्वाहसंभारं प्राविशद्राजमन्दिरम् ।। १००
विश्राम्यति स्म तत्रैतत्स दिनं सपरिच्छदः ।
देवशक्तिनृपोदारकृताचारानुरञ्जितः ।। १०१
अन्येद्युर्देवशक्तिस्तां तस्मै मदनसुन्दरीम् ।
सुतां राज्यैकशेषेण सर्वस्वेन समं ददौ ।। १०२
स्थित्वा च तत्र सप्ताहं स राजा नगरं निजम् ।
आगात्कनकवर्षोऽथ नववध्वा समं तया ।। १०३
प्राप्ते कान्तायुते तस्मिञ्जगदानन्ददायिनि ।
सकौमुदीके शशिनीवासीत्तत्सोत्सवं पुरम् ।। १०४
साथ प्राणाधिका तस्य राज्ञो मदनसुन्दरी ।
आसीद्बह्ववरोधस्याप्यच्युतस्येव रुक्मिणी ।। १०५
अन्योन्यवदनासक्तलोचनैः स्मरसायकैः ।
कीलिताविव तौ चास्तां दंपती चारुपक्ष्मभिः ।। १०६
एकदा चाजगामात्र विकसत्केसरावलिः ।
दलयन्मानिनीमानमातङ्गं मधुकेसरी ।। १०७
लग्नालिमालामौर्वीकाः पुष्पेषोः कुसुमाकरः ।
सज्जीचकार चोत्फुल्लचूतवल्लीधनुर्लताः ।। १०८
ववौ चोपवनानीव चेतांस्यध्वगयोषिताम् ।
समुद्दीपितकामानि कम्पयन्मलयानिलः ।। १०९
पूरा नदीनां पुष्पाणि तरूणां शशिनः कलाः ।
क्षीणानि पुनरायान्ति यौवनानि न देहिनाम् ।। ११०
भो मुक्तमानकलहा रमध्वं दयितान्विताः ।
इतीव मधुरालापाः कोकिला जगदुर्जनान् ।। १११
तत्काले च मधूद्यानं विहर्तुं प्रविवेश सः ।
राजा कनकवर्षोऽत्र सर्वैरन्तःपुरैः सह ।। ११२
मुष्णञ्श्रियमशोकानां रक्तैः परिजनाम्बरैः ।
गीतैर्वराङ्गनानां च कोकिलभ्रमरध्वनिम् ।। ११३
देव्या मदनसुन्दर्या समं तत्र स भूपतिः ।
चिक्रीड सावरोधोऽपि कुसुमावचयादिभिः ।। ११४
विहृत्य चात्र सुचिरं स्नातुं गोदावरीं नृपः ।
अवतीर्य जलक्रीडां सान्तःपुरजनो व्यधात् ।। ११५
मुखैः पद्मानि नयनैरुत्पलानि पयोधरैः ।
रथाङ्गनाम्नां युग्मानि नितम्बैः पुलिनस्थलीः ।। ११६
विजित्य तस्याः सरितः क्षोभयामासुराशयम् ।
तरङ्गदर्शितामर्षभ्रूभङ्गायास्तदङ्गनाः ।। ११७
अम्भोविहारविचलद्वस्त्रव्यक्ताङ्गभङ्गिषु ।
रेमे कनकवर्षस्य तासु तस्य तदा मनः ।। ११८
एकां चाताडयद्राज्ञीं हेमकुम्भद्वयोपमे ।
कुचयुग्मे च विस्रस्तवसने करवारिणा ।। ११९
तद्दृष्ट्वा सा चुकोपास्यै सेर्ष्या मदनसुन्दरी ।
कियत्क्षोभ्या नदीत्येव सोद्वेगेव जगाद च ।। १२०
उत्तीर्य चाम्भसः प्रायादात्तवस्त्रान्तरा रुषा ।
प्रियापराधं शंसन्ती तं सखीभ्यः स्वमन्दिरम् ।। १२१
ततो ज्ञाताशयस्तस्या जलक्रीडां विमुच्य सः ।
राजा कनकवर्षोऽपि तद्वासगृहमाययौ ।। १२२
वार्यमाणो रुषा तत्र पञ्जरस्थैः शुकैरपि ।
प्रविश्य स ददर्शान्तर्देवीं तां मन्युपीडिताम् ।। १२३
वामहस्ततलन्यस्तविषण्णवदनाम्बुजाम् ।
स्वच्छमुक्ताफलनिभैः पतद्भिर्बाष्पबिन्दुभिः ।। १२४
‘जइ विरहो ण सहिज्जइ माणो [ सुहा वि] परिवज्जणीओ ते ।
विरहो हिअअ सहिज्जइ माणो [ एव्व] परिवढ्ढणीओ ते ।। १२५
इअ जाणिऊण णिउणं चिट्ठसु ओलम्बिऊण इक्कदरम् ।
उहअतडदिण्णपाओ मत्झणिविडिओ धुवं विणिस्सिहसि ।।’ १२६
इतीमं द्विपदीखण्डं पठन्तीं साश्रुगद्गदम् ।
निर्यद्दन्तांशुहारिण्या गिरापभ्रंशमुग्धया ।। १२७
विलोक्य च तथाभूतां तां कोपेऽपि मनोरमाम् ।
उपाययौ सलज्जश्च सभयश्च स भूपतिः ।। १२८
पराङ्मुखीमथाश्लिष्य वचोभिः प्रीतिपेशलैः ।
प्रवृत्तोऽभूत्सविनयैस्तां प्रसादयितुं च सः ।। १२९
वक्रोक्तिसूचितावद्ये परिवारे पपात च ।
तस्याश्चरणयोर्निन्दन्नात्मानमपराधिनम् ।। १३०
ततस्तन्मन्युनेवाश्रुवारिणा गलितेन सा ।
सिञ्चन्ती कण्ठलग्नास्य प्रससाद महीपतेः ।। १३१
अथैष हृष्टो नीत्वा तद्दिनं कुपिततुष्टया ।
राजा तया सहासेव्य रतं निद्रामगान्निशि ।। १३२
सुप्तो ददर्श चाकस्मात्स्वप्ने विकृतया स्त्रिया ।
हृतामेकावलीं कण्ठाच्चूडारत्नं च मूर्धतः ।। १३३
ततोऽप्यपश्यद्वेतालं नानाप्राण्यङ्गविग्रहम् ।
बाहुयुद्धे प्रवृत्तं च तं स भूमावपातयत् ।। १३४
पृष्ठोपविष्टश्चोड्डीय पक्षिणेव विहायसा ।
नीत्वा तेन नृपोऽम्भोधौ वेतालेन स चिक्षिपे ।। १३५
ततः कथंचिदुत्तीर्णः परमेकावलीं गले ।
चूडामणिं च तं मूर्ध्नि पूर्ववत्स्थितमैक्षत ।। १३६
एतद्दृष्ट्वा प्रबुद्धः स प्रातः परिचयागतम् ।
अस्य क्षपणकं राजा फलं स्वप्नस्य पृष्टवान् ।। १३७
……………….. ।
न वाच्यमप्रियं किं तु कथं पृष्टो न वच्मि ये ।। १३८
या त्वयैकावली दृष्टा हृता चूडामणिस्तथा ।
सैष देव्या वियोगस्ते पुत्रेण च भविष्यति ।। १३९
प्राप्ते चैकावलीरत्ने यवुत्तीर्णाब्धिना त्वया ।
दुःखान्ते सोऽपि भावी ते देवीपुत्रसमागमः ।। १४०
इति क्षपणकेनोक्ते विमृश्य स नृपोऽब्रवीत् ।
पुत्रो मेऽद्यापि नास्त्येव स तावज्जायतामिति ।। १४१
अथोपयातादश्रौषीत्स रामायणपाठकात् ।
पुत्रार्थं विहितक्लेशं राजा दशरथं नृपम् ।। १४२
तेनोद्भूतसुतप्राप्तिचिन्तः क्षपणके गते ।
राजा कनकवर्षस्तन्निनाय विमना दिनम् ।। १४३
रात्रावकस्माच्चैकाकी विनिद्रः शयनस्थितः ।
द्वारेऽनुद्घाटितेऽप्यन्तः प्रविष्टां स्त्रियमैक्षत ।। १४४
विनीता सौम्यरूपा च सा तं साश्चर्यमुत्थितम् ।
कृतप्रणामं दत्ताशीः क्षितीश्वरमभाषत ।। १४५
पुत्र मां विद्धि तनयां नागराजस्य वासुकेः ।
त्वत्पितुर्भगिनीं ज्येष्ठां नाम्ना रत्नप्रभामिमाम् ।। १४६
रक्षार्थं तेऽन्तिके शश्वददृष्टा च वसाम्यहम् ।
अद्य दृष्ट्वा सचिन्तं त्वामात्मा ते दर्शितो मया ।। १४७
न द्रष्टुमुत्सहे ग्लानिं तव तद्ब्रूहि कारणम् ।
इत्युक्तः स तया राजा पितृष्वस्रा जगाद ताम् ।। १४८
धन्योऽहमम्ब यस्यैवं त्वं प्रसादं करोषि मे ।
अनिर्वृतिं च मे विद्धि पुत्रासंभवहेतुकाम् ।। १४९
अपि राजर्षयो यत्र पुरा दशरथादयः ।
स्वर्गार्थमैच्छंस्तत्राम्ब कथं नेच्छन्तु मादृशाः ।। १५०
एतत्कनकवर्षस्य नृपतेस्तस्य सा वचः ।
श्रुत्वा रत्नप्रभा नागी भ्रातुः पुत्रमुवाच तम् ।। १५१
तर्हि पुत्र वदाम्येकं यमुपायं कुरुष्व तम् ।
गत्वा स्वामिकुमारं त्वमेतदर्थं प्रसादय ।। १५२
कुमारधारां विघ्नाय पतन्तीं मूर्ध्नि दुःसहाम् ।
शरीरान्तःप्रविष्टायाः प्रभावान्मे सहिष्यसे ।। १५३
विघ्नजातं विजित्यान्यदपि प्राप्स्यसि वाञ्छितम् ।
इत्युक्त्वान्तर्दधे नागी राजा हृष्टोऽक्षिपत्क्षपाम् ।। १५४
प्रातर्मन्त्रिषु विन्यस्य राज्यं पुत्राभिकाङ्क्षया ।
ययौ स्वामिकुमारस्य पादमूलं स भूपतिः ।। १५५
तत्र तीव्रं तपश्चक्रे तमाराधयितुं प्रभुम् ।
तयार्पितबलो नाग्या शरीरान्तःप्रविष्टया ।। १५६
तनोऽशनिनिभा राज्ञः पतितुं तस्य मूर्धनि ।
कुमारवारिधारा सा प्रवृत्ताभूदनारतम् ।। १५७
स च सेहे शरीरान्तर्गतनागीबलेन ताम् ।
ततस्तस्याधिविघ्नार्थं हेरम्बं प्रैरयद्गुहः ।। १५८
हेरम्बश्चासृजत्तत्र धारामध्ये महाविषम् ।
तस्याजगरमत्युग्रं न स तेनाप्यकम्पत ।। १५९
ततो विनायकः साक्षाद्दन्ताघातानुरःस्थले ।
एत्य दातुं प्रववृते तस्याजय्यः सुरैरपि ।। १६०
मत्वा तं दुर्जयं देवं सोऽथ स्तुतिभिरर्चितुम् ।
राजा कनकवर्षस्तद्विषह्यैवोपचक्रमे ।। १६१
नमः सर्वार्थसंसिद्धिनिधिकुम्भोपमात्मने ।
लम्बोदराय विघ्नेश व्यालालंकरणाय ते ।। १६२
लीलोत्क्षिप्तकराघातविधुतासनपङ्कजम् ।
ब्रह्माणमपि सोत्कम्पं कुर्वञ्जय गजानन ।। १६३
सुरासुरमुनीन्द्राणामपि सन्ति न सिद्धयः ।
अतुष्टे त्वयि लोकैकशरण्ये शंकरप्रिय ।। १६४
घटोदरः शूर्पकर्णो गणाध्यक्षो मदोत्कटः ।
पाशहस्तोऽम्बरीषश्च जम्बकस्त्रिशिखायुधः ।। १६५
एवमाद्यैः स्तुवन्ति स्म पापघ्नैरष्टषष्टिभिः ।
तत्संख्यस्थाननियतैर्नामभिस्त्वां सुरोत्तमाः ।। १६६
स्मरतः स्तुवतश्च त्वां विनश्यति भयं प्रभो ।
रणराजकुलद्यूतचौराग्निश्वापदादिजम् ।। १६७
इति स्तुतिपदैरेतैरन्यैर्बहुविधैश्च सः ।
नृपः कनकवर्षस्तं विघ्नेश्वरमपूजयत् ।। १६८
तुष्टोऽस्मि न करिष्यामि विघ्नं ते पुत्रमाप्नुहि ।
इत्युक्त्वान्तर्दधे तत्र राज्ञस्तस्य स विघ्नजित् ।। १६९
ततः स्वामिकुमारस्तं तद्धाराधारिणं नृपम् ।
उवाच धीर तुष्टोऽस्मि तव याचस्व तद्वरम् ।। १७०
तच्छ्रुत्वा स प्रहृष्टस्तं देवं राजा व्यजिज्ञपत् ।
त्वत्प्रसादेन मे नाथ सूनुरुत्पद्यतामिति ।। १७१
एवमस्तु सुतो भावी भवतो मद्गणांशजः ।
नाम्ना हिरण्यवर्षश्च भविष्यति स भूपते ।। १७२
इत्युक्त्वा गर्भगेहान्तः प्रवेशाय तमाह्वयत् ।
सविशेषप्रसादेप्सुर्नृपतिं बर्हिवाहनः ।। १७३
तेनादृश्यास्य निरगान्नागी देहान्नृपस्य सा ।
विशन्ति शापभीता हि न कुमारगृहं स्त्रियः ।। १७४
ततः कनकवर्षोऽसौ स्वेन मानुषतेजसा ।
विवेश गर्भभवनं तस्य देवस्य पावकेः ।। १७५
स तं नाग्यनधिष्ठानात्पूर्वतेजोविनाकृतम् ।
दृष्ट्वा नृपं किमेतत्स्यादिति देवोऽप्यचिन्तयत् ।। १७६
ज्ञात्वा नागीबलव्याजनिर्व्यूढविषमव्रतम् ।
प्रणिधानाच्च तं क्रुद्धः शशाप स नृपं गुहः ।। १७७
व्याजस्त्वया कृतो यस्मादतो जातेन सूनुना ।
महादेव्या च दुर्दान्त वियोगस्ते भविष्यति ।। १७८
निर्घातदारुणं श्रुत्वा शापमेतं स भूपतिः ।
सूक्तैस्तुष्टाव तं देवं मोहं मुक्त्वा महाकविः ।। १७९
स सुभाषिततुष्टोऽथ षण्मुखस्तमभाषत ।
राजंस्तुष्टोऽस्मि सूक्तैस्ते शापान्तं तत्र वच्मि तत् ।। १८०
भविष्यत्यब्दमेकं ते पत्नीपुत्रवियुक्तता ।
मुक्तोऽपमृत्युत्रितयात्तौ च प्राप्स्यस्यतः परम् ।। १८१
इत्युक्त्वा विरतालापे षण्मुखे स प्रणम्य तम् ।
तत्प्रसादसुधातृप्तो राजा स्वपुरमाययौ ।। १८२
तत्र तस्यामृतस्यन्दो ज्योत्स्नायामिव शीतगोः ।
देव्यां मदनसुन्दर्यां क्रमात्सूनुरजायत ।। १८३
दृष्ट्वा सुतमुखं सोऽथ राजा राज्ञी च सा मुहुः ।
अत्यानन्दसमायुक्ते नावर्तेतां तदात्मनि ।। १८४
तत्कालं चोत्सवं चक्रे वसु वर्षन्स भूपतिः ।
निजां कनकवर्षाख्यां नयन्भुवि यथार्थताम् ।। १८५
पञ्चरात्रे गते षष्ठ्यां रजनौ जातवेश्मनि ।
कृते रक्षाविधौ तत्र मेघोऽशङ्कितमागतः ।। १८६
तेन वृद्धिमवाप्तेन तत्रावव्रे नभः क्रमात् ।
शत्रुणोपेक्षितेनेव राज्यं राज्ञः प्रमादिनः ।। १८७
मदस्येव क्षिपन्धारा वर्षस्योन्मूलितद्रुमः ।
ततो धावितुमारेभे वातमत्तमतङ्गजः ।। १८८
तत्क्षणं सार्गलमपि द्वारमुद्घाट्य भीषणा ।
स्त्री कापि क्षुरिकाहस्ता जातवेश्म विवेश तत् ।। १८९
सा तं मदनसुन्दर्याः स्तनासक्तमुखं सुतम् ।
हृत्वा देव्याः प्रदुद्राव संमोह्यैव परिच्छदम् ।। १९०
हा हा हृतो मे राक्षस्या सुत इत्यथ विह्वला ।
क्रन्दन्ती चान्वधावत्तां राज्ञी सा स्त्रीं तमस्यपि।।१९१
सा च गत्वा पपात स्त्री सरस्यन्तः सबालका।
राज्ञी चान्वपतत्सापि तत्रैवापत्यतृष्णया ।। १९२
क्षणान्मेघो निववृते जगामान्तं च यामिनी ।
जातवेश्मनि चाक्रन्दः परिवारस्य शुश्रुवे ।। १९३
राजा कनकवर्षोऽथ तच्छ्रुत्वा जातवासकम् ।
एत्य पुत्रप्रियाशून्यं दृष्ट्वा मोहं जगाम सः ।। १९४
समाश्वस्य च हा देवि हा पुत्रक शिशो इति ।
विलपन्नथ सस्मार शापं तं वत्सरावधिम् ।। १९५
भगवञ्शापसंपृक्तो मन्दपुण्यस्य मे वरः ।
कथं स्कन्द त्वया दत्तः सविषामृतसंनिभः ।। १९६
हाहा युगसहस्राभं कथं नेष्यामि वत्सरम् ।
देव्या मदनसुन्दर्या जीविताधिकया विना ।। १९७
इत्याक्रन्दंश्च स ज्ञातवृत्तान्तैर्मन्त्रिभिर्नृपः ।
बोध्यमानोऽपि न प्राप देव्या सह गतां धृतिम् ।। १९८
क्रमाच्च मदनावेगविवशो निर्गतः पुरात् ।
विवेश विन्ध्यकान्तारमुन्मनीभूय स भ्रमन् ।। १९९
तत्र बालमृगीनेत्रैः प्रियाया लोचनश्रियम् ।
कबरीभारसौन्दर्यं चमरीवालसंचयैः ।। २००
दृष्टैः करिकरेणूनां गतैर्मन्थरतां गतेः ।
स्मरतस्तस्य जज्वाल सुतरां मदनानलः ।। २०१
भ्राम्यंस्तृष्णातपक्लान्तो विन्ध्यपादमवाप्य सः ।
पीतनिर्झरपानीयस्तरुमूल उपाविशत् ।। २०२
तावद्गुहामुखाद्विन्ध्यस्याट्टहास इवोन्नदन् ।
सिंहः सटालो निर्गत्य हन्तुमभ्युत्पपात तम् ।। २०३
तत्क्षणं गगनायातः कोऽपि विद्याधरो जवात् ।
निपत्यासिप्रहारेण सिंहं तमकरोद्द्विधा ।। २०४
समीपमेत्य चापृच्छद्राजानं तं स खेचरः ।
राजन्कनकवर्षैवं प्राप्तोऽस्येतां कथं भुवम् ।। २०५
तच्छ्रुत्वा संस्मृतिं लब्धा स राजा प्रत्युवाच तम् ।
विरहानलविक्षिप्तं कुतस्त्वं वेत्सि मामिति ।। २०६
ततो विद्याधरोऽवादीदहं प्रव्राजको भवन् ।
मानुषो बन्धुमित्त्राख्यस्त्वत्पुरे न्यवसं पुरा ।। २०७
सेवया प्रार्थितेनात्र त्वया साहायके कृते ।
विद्याधरत्वं प्राप्तोऽस्मि वीरवेतालसाधनात् ।। २०८
तेन त्वां प्रत्यभिज्ञाय कर्तुं ते प्रत्युपक्रियाम् ।
त्वज्जिघांसुरयं दृष्ट्वा सिंहो व्यापादितो मया ।। २०९
नाम्ना बन्धुप्रभश्चाद्य संवृत्तोऽस्मीति वादिनम् ।
राजा कनकवर्षस्तं जातप्रीतिरभाषत ।। २१०
हन्त स्मरामि सा चेह मैत्री निर्वाहिता त्वया ।
तद्ब्रूहि मे कदा भावी भार्यापुत्रसमागमः ।। २११
इति तस्य वचः श्रुत्वा बुद्ध्वा विद्याप्रभावतः ।
विद्याधरोऽब्रवीद्बन्धुप्रभस्तं स महीभृतम् ।। २१२
दृष्टया विन्ध्यवासिन्या पत्नीपुत्रौ त्वमाप्स्यसि ।
तत्तत्र गच्छ सिद्ध्यै त्वं स्वलोकं च व्रजाम्यहम् ।। २१३
इत्युक्त्वा खं गते तस्मिन्राजा लब्धधृतिः शनैः ।
प्रायात्कनकवर्षोऽसौ द्रष्टुं तां विन्ध्यवासिनीम् ।। २१४
गच्छन्तमभ्यधावत्तं नृपं वन्यो महान्पथि ।
आधूतमस्तको मत्तः प्रसारितकरः करी ।। २१५
तं दृष्ट्वा श्वभ्रमार्गेण स राजापासरत्तथा ।
यथानुधावन्स गजो विपेदे श्वभ्रपाततः ।। २१६
ततः सोऽध्वश्रमायासक्लान्तो राजा व्रजन्क्रमात् ।
उद्दण्डपुण्डरीकाढ्यं प्रापदेकं महत्सरः ।। २१७
तत्र खात्वा च पीत्वा च जलं जग्धमृणालकः ।
विश्रान्तः पादपतले क्षणं जह्रे स निद्रया ।। २१८
तावच्च तेन मृगयानिवृत्ताः शबराः पथा ।
आगता ददृशुः सुप्तं तं राजानं सुलक्षणम् ।। २१९
ते च देव्युपहारार्थं बद्ध्वा निन्युस्तदैव तम् ।
स्वस्य मुक्ताफलाख्यस्य पार्श्वं शबरभूभृतः ।। २२०
सोऽप्येनं शबराधीशः प्रशस्तं वीक्ष्य नीतवान् ।
केतनं विन्ध्यवासिन्याः पशूकर्तुं नराधिपम् ।। २२१
दृष्ट्वैव च स देवीं तां प्रणमंस्तदनुग्रहात् ।
राजा स्कन्दप्रसादाच्च बभूव स्रस्तबन्धनः ।। २२२
तदालोक्याद्भुतं मत्वा तस्य तं देव्यनुग्रहम् ।
मुमोच तं स राजानं शबराधिपतिर्वधात् ।। २२३
एवं कनकवर्षस्य तृतीयादपमृत्युतः ।
अतिक्रान्तस्य तस्याभूत्पूर्णं तच्छापवत्सरम् ।। २२४
तावच्च तस्य सा नागी राज्ञो मदनसुन्दरीम् ।
देवीं सपुत्रामादाय तत्रैवागात्पितृष्वसा ।। २२५
जगाद तं च भो राजञ्ज्ञातकौमारशापया ।
एतौ ते रक्षितौ युक्त्वा नीत्वा स्वभवनं मया ।। २२६
तस्मात्कनकवर्ष स्वौ गृहाणैतौ प्रियासुतौ ।
भुङ्क्ष्वेदं पृथिवीराज्यं क्षीणशापोऽधुना ह्यसि ।। २२७
इत्युक्त्वा प्रणतं सा तं नृपं नागी तिरोदधे ।
नृपोऽपि स्वप्नमिव तन्मेने भार्यासुतागमम् ।। २२८
ततोऽस्य राज्ञो राज्ञ्याश्च चिरादाश्लिष्टयोर्मिथः ।
अगलद्विरहक्लेशो हर्षबाष्पाम्बुभिः सह ।। २२९
ततः कनकवर्षं तं बुद्ध्वा पृथ्वीपतिं प्रभुम् ।
मुक्ताफलोऽपतत्तस्य शबरेन्द्रः स पादयोः ।। २३०
क्षमयित्वा च पल्लीं स्वां प्रवेश्य च निजोचितैः ।
तैस्तैः ससुतदारं तमुपचारैरुपाचरत् ।। २३१
सोऽथ तत्र स्थितो राजा दूतैरानाययन्नृपम् ।
श्वशुरं देवशक्तिं तं स्वसैन्यं च निजात्पुरात् ।। २३२
अथास्थितकरेणुका मदनसुन्दरी तां प्रियां सुतं च शरजन्मनोदितहिरण्यवर्षाभिधम् ।
विधाय पुरतस्ततः श्वशुरवेश्मवासादितश्चचाल स तदन्वितः कनकवर्षपृथ्वीपतिः ।। २३३
अवाप च स वासरैः कतिपयैर्गृहं श्वाशुरं विदर्भविषयाश्रितं तदथ कुण्डिनाख्यं पुरम् ।
समृद्धिमति तत्र च श्वशुरसत्कृतः कानिचिद्दिनान्यभजत स्थितिं तनयदारसेनायुतः ।। २३४
प्रस्थाय ततश्च शनैः कनकपुरं प्राप्तवान्निजं नगरम् ।
पौरवधूजननयनैश्चिरोत्सुकैः पीयमान इव ।। २३५
अविशच्च राजधानीं सुतसहितो मदनसुन्दरीयुक्तः ।
उत्सव इव विग्रहवान्प्रमोदशोभान्वितः स नृपः ।। २३६
अभिषिच्य बद्धपट्टां तत्र च तां मदनसुन्दरीमकरोत् ।
सर्वान्तःपुरमुख्यामभ्युदये मानितप्रकृतिः ।। २३७
देव्या तया सह सुतेन च तेन बद्धनित्योत्सवः पुनरदृष्टवियोगदुःखः ।
निष्कण्टकं कनकवर्षनरेश्वरोऽथ भूमण्डलं सचतुरन्तमिदं शशास ।। २३८
इति गोमुखतः स्वमन्त्रिमुख्याद्रुचिरां तत्र कथामिमां निशम्य ।
नरवाहनदत्तराजपुत्रः सदलंकारवतीयुतस्तुतोष ।। २३९
इति महाकविश्रीसोमदेवभट्टविरचिते कथासरित्सागरेऽलंकारवतीलम्बके पञ्चमस्तरङ्गः ।">
  <meta property="og:locale" content="en_us">
  <meta property="og:type" content="article">
    <meta property="article:section" content="laxyam">

  <meta itemprop="name" content="००५">
  <meta itemprop="description" content="ततोऽन्येद्युरलंकारवतीवासगृहे स्थितम् ।
नरवाहनदत्तं तं संनिधौ सर्वमन्त्रिणाम् ।। १
एत्य विज्ञापयामास मरुभूतिकसेवकः ।
सोदर्यः सौविदल्लस्य तदन्तःपुररक्षिणः ।। २
मरुभूतेर्मया देव सेवा वर्षद्वयं कृता ।
भोजनाच्छादनं दत्तं सभार्यस्यामुना मम ।। ३
आभाषितास्तु तत्पृष्ठे दीनाराः प्रतिवत्सरम् ।
पञ्चाशद्ये ममानेन तानेष न ददाति मे ।। ४
मृग्यमाणेन चैतेन चरणेनाहमाहतः ।
तेनोपविष्टः प्रायेऽहं सिंहद्वारेऽस्य तावके ।। ५
विचारयति चेन्नात्र देवो मे तत्करोम्यहम् ।
अग्निप्रवेशमधिकं किं वच्म्येष हि मे प्रभुः ।। ६
इत्युक्त्वा विरते तस्मिन्मरुभूतिरभाषत ।
देया मयास्मै दीनाराः सांप्रतं तु न सन्ति मे ।। ७
इत्युक्तवन्तं सर्वेषु प्रहसत्सु स्वमन्त्रिणम् ।
नरवाहनदत्तस्तं मरुभूतिमभाषत ।। ८
किमेवं मूर्खभावस्ते नाधिकेयं मतिस्तव ।
उत्तिष्ठ दीनारशतं देह्यस्मा अविलम्बितम् ।। ९
एतत्प्रभोर्वचः श्रुत्वा मरुभूतिर्विलज्जितः ।
तदैवानीय तत्तस्मै स दीनारशतं ददौ ।। १०
ततोऽत्र गोमुखोऽवादीन्न वाच्यो मरुभूतिकः ।
विचित्रचित्तवृत्तिर्यत्सर्गो देव प्रजापतेः ।। ११
युष्माभिरेषा किं चात्र चिरदातुर्महीपतेः ।
तत्सेवकस्य च कथा प्रसङ्गाख्यस्य न श्रुता ।। १२
चिरदातेत्यभूत्पूर्वं राजा चिरपुरेश्वरः ।
सुजनस्यापि तस्यासीत्परिवारोऽतिदुर्जनः ।। १३
देशान्तरागतस्तस्य प्रसङ्गो नाम भूपतेः ।
मित्त्राभ्यां सहितो द्वाभ्यां बभूव किल सेवकः ।। १४
सेवां च कुर्वतस्तस्य व्यतीतं वर्षपञ्चकम् ।
न स राजा ददौ किंचिन्निमित्तेऽप्युत्सवादिके ।। १२
स च तस्य न संप्राप विज्ञप्त्यवसरं प्रभोः ।
परिवारस्य दौरात्म्यात्सख्योः प्रेरयतोः सदा ।। १६
एकदा तस्य राज्ञश्च बालः पुत्रो व्यपद्यत ।
दुःखितं चैत्य सर्वेऽपि भृत्यास्तं पर्यवारयन् ।। १७
तन्मध्ये च प्रसङ्गाख्यः शोकादेव स सेवकः ।
सखिभ्यां वार्यमाणोऽपि राजानं तं व्यजिज्ञपत् ।। १८
बहुकालं वयं देव सेवका न च नस्त्वया ।
दत्तं किंचित्तथापीह स्थिताः स्मस्त्वत्सुताशया ।। १९
त्वया यदि न दत्तं तत्त्वत्पुत्रोऽस्मासु दास्यति ।
सोऽपि दैवेन नीतश्चेत्तन्नः किमिह सांप्रतम् ।। २०
व्रजाम इति जल्पित्वा पतित्वा सोऽस्य पादयोः ।
राज्ञः प्रसङ्गो निरगात्सखिद्वययुतस्ततः ।। २१
अहो पुत्रेऽपि बद्धास्थाः सेवका मे दृढा इमे ।
तदेते मम न त्याज्या इति संचिन्त्य तत्क्षणम् ।। २२
स राजा तान्प्रसङ्गादीनानाय्यैव तथा धनैः ।
अपूरयद्यथा भूयो नैतान्दारिद्र्यमस्पृशत् ।। २३
एवं विचित्रा दृश्यन्ते स्वभावा देव देहिनाम् ।
यत्काले स नृपो नादादकाले तु ददौ तथा ।। २४
इत्याख्याय कथाख्यानपटुर्भूयः स गोमुखः ।
वत्सेश्वरसुतादेशादिमामकथयत्कथाम् ।। २५
आसीद्गङ्गातटे पूर्वं पूतपौरं तदम्बुभिः ।
सौराज्यरम्यं कनकपुराख्यं नगरोत्तमम् ।। २६
यत्र बन्धः कविगिरां छेदः पत्त्रेष्वदृश्यत ।
भङ्गोऽलकेषु नारीणां सस्यसंग्रहणे खलः ।। २७
तत्र वासुकिनागेन्द्रतनयात्प्रियदर्शनात् ।
जातो यशोधराख्यायां राजपुत्र्यां महायशाः ।। २८
आसीत्कनकवर्षाख्यो नगरे नृपतिः पुरा ।
कृत्स्नभूभारवोढापि योऽशेषगुणभूषितः ।। २९
लुब्धो यशसि न त्वर्थे भीतः पापान्न शत्रुतः ।
मूर्खः परापवादेषु न च शास्त्रेषु योऽभवत् ।। ३०
अल्पत्वं यस्य कोपेऽभून्न प्रसादे महात्मनः ।
चापे च बद्धमुष्टित्वं न दाने धीरचेतसः ।। ३१
येनात्यद्भुतरूपेण रक्षता चाखिलं जगत् ।
मारव्यथाकुलश्चक्रे दृष्टेनैवाबलाजनः ।। ३२
स कदाचिच्छरत्काले सोष्मण्युन्मदवारणे ।
राजहंसपरीवारे सोत्सवानन्दितप्रजे ।। ३३
आलतुल्यगुणे रन्तुं चित्रप्रासादमाविशत् ।
आकृष्टकमलामोदवहन्मारुतशीतलम् ।। ३४
तत्र निर्वर्णयन्यावत्तच्चित्रं स प्रशंसति ।
तावत्प्रविश्य भूपं तं प्रतीहारो व्यजिज्ञपत् ।। ३५
इहागतो विदर्भेभ्योऽपूर्वश्चित्रकरः प्रभो ।
अनन्यसममात्मानं चित्रकर्मण्युदाहरन् ।। ३६
रोलदेवाभिधानेन सिंहद्वारेऽत्र तेन च ।
एतद्देवाभिलिख्याद्य चीरिकोल्लम्बिता किल ।। ३७
तच्छ्रुत्वैवादराद्भूपेनादिष्टानयनं स तम् ।
आनिनाय प्रतीहारो गत्वा चित्रकरं क्षणात् ।। ३८
स प्रविश्य ददर्शात्र चित्रालोकनलीलया ।
स्थितं कनकवर्षं तं नृपं चित्रकरो रहः ।। ३९
वरनारीकुचोत्सङ्गसमर्पिततनूभरम् ।
सहेलोदञ्चितकरोपात्तताम्बूलवीटिकम् ।। ४०
प्रणम्य चोपविष्टस्तं राजानं विहितादरम् ।
शनैर्विज्ञापयामास रोलदेवः स चित्रकृत् ।। ४१
चीरिकोल्लम्बिता देव त्वत्पादाब्जदिदृक्षया ।
मया न विज्ञानमदात्तत्क्षन्तव्यमिदं मम ॥ ४२
आदिश्यतां च चित्रे किमालिखामीह रूपकम् ।
भवत्वेतत्कलाशिक्षायत्नो मे सफल: प्रभो । ४३
इति चित्रकरेणोक्ते स राजा निजगाद तम् ।
उपाध्याय यथाकामं किंचिदालिख्यतां त्वया ।४४
ह्लादयामो वयं चक्षुर्भ्रान्तिस्त्वत्कौशले तु का ।
इत्युते तेन राज्ञात्र तत्पार्श्वस्था बभाषिरे।। ४५
राजैवालिख्यतामन्यैर्विरूपैः किं प्रयोजनम् ।
तच्छ्रुत्वा चित्रकृत्तुष्टः स तं राजानमालिखत् ॥ ४६
तुङ्गेन नासावंशेन दीर्घरक्तेन चक्षुषा ।
विपुलेन ललाटेन कुन्तलैः कुञ्चितासितैः ॥ ४७
विस्तीर्णेनोरसा रूढबाणादिव्रणशोभिना ।
भुजयुग्मेन दिग्दन्तिकराकारेण हारिणा। ४८
मध्येन मुष्टिमेयेन केसरीन्द्रकिशोरकैः ।
उपायनीकृतेनेव पराक्रमपराजितैः ।। ४९
यौवनद्विरदालाननिभेनोरुयुगेण च ।
अशोकपल्लवनिभेनाङ्घ्रियुग्मेन चारुणा । ५०
दृष्ट्वैव स्वानुरूपेण रूपेणालिखितं नृपम् ।
साधुवादं ददुः सर्वे तस्य चित्रकृतस्तदा । ५१
जगदुस्तं च नेच्छामो द्रष्टुमेकाकिनं प्रभुम्।
चित्रभित्तौ तदेतस्यामेतास्वालिखितास्विह। ५२
राज्ञीषु मध्यादेकां त्वं सुविचार्यानुरूपिकाम् ।
लिखोपाध्याय पार्श्वेऽस्य पूर्णो नेत्रोत्सवोऽस्तु नः ॥ ५३
तच्छ्रुत्वा स विलोक्यात्र चित्रं चित्रकरोऽब्रवीत् ।
भूयसीष्वपि नैतासु तुल्या राज्ञोऽस्ति काचन ॥ ५४
जाने च पृथ्व्यामेवास्य तुल्यरूपास्ति नाङ्गना ।
अस्त्येका राजपुत्री तु शृणुताख्यामि तां च वः ॥ ५५
विदर्भेष्वस्ति नगरं श्रीमत्कुण्डिनसंज्ञकम् ।
देवशक्तिरिति ख्यातस्तत्रास्ति च महीपतिः ॥ ५६
तस्यानन्तवतीत्यस्ति राज्ञी प्राणाधिकप्रिया ।
तस्यां तस्य सुतोत्पन्ना नाम्ना मदनसुन्दरी ॥ ५७
यस्या वर्णयितुं रूपमेकया जिह्वयानया ।
मादृशः कः प्रगल्भेत किं त्वेतावद्वदाम्यहम् । ५८
तां निर्माय विधिर्मन्ये संजातेच्छोऽपि तद्रसात् ।
निर्मातुमन्यां तद्रूपां युगैरपि न वेत्स्यति ॥ ५९
सैकास्य राज्ञः सदृशी पृथिव्यां राजकन्यका ।
रूपलावण्यविनयैर्वयसा च कुलेन च ॥ ६०
अहं तया हि तत्रस्थः कदाचित्प्रेष्य चेटिकाम् ।
आहूतोऽन्तःपुरं तस्या राजपुत्र्या गतोऽभवम् ॥ ६१
तत्रापश्यमहं तां च चन्दनार्द्रविलेपनाम् ।
मृणालहारां बिसिनीपत्रशय्याविवर्तिनीम् ॥ ६२
कदलीपत्रपवनैर्वीज्यमानां सखीजनैः ।
पाण्डुक्षामामभिव्यक्तस्मरसंज्वरलक्षणाम् ॥ ६३
हे सख्यश्चन्दनालेपकदलीदलमारुतैः ।
कृतमेभिः किमेतेन विफलेन श्रमेण वः । ६४
एते हि मन्दपुण्यां मां दहन्ति शिशिरा अपि ।
एवं निवारयन्तीं च सखीराश्वासनाकुलाः ॥ ६५
विलोक्य तदवस्थां तां तद्वितर्कसमाकुलः ।
कृतप्रणामस्तस्याश्च पुरतोऽहमुपाविशम् ॥ ६६
उपाध्यायेदृगालिख्य चित्रे मे देहि रूपकम् ।
इत्युक्त्वा वेपमानेन पाणिना धृतवर्तिना ॥ ६७
शनैरालिख्य सा भूमौ दर्शयन्ती नृपात्मजा ।
अलेखयन्मया कंचिद्युवानं रूपवतरम् ॥ ६८
आलिख्य सुन्दरं तं च देव चिन्तितवानहम् ।
काम एवानया साक्षादयमालेखितो मया । ६९
किं तु पुष्पमयश्चापो हस्ते यन्नास्य लेखितः ।
तेन जाने न कामोऽयं तद्रूपः कोऽप्यसौ युवा ॥ ७०
अयं च नूनमनया दृष्टः क्वापि श्रुतोऽपि वा ।
एतन्निबन्धनं चेदमस्याः स्मरविजृम्भितम् ॥ ७१
तदितो मेऽपयातव्यमुग्रदण्डो ह्ययं नृपः ।
एतत्पिता देवशक्तिर्बुद्ध्वेदं न क्षमेत मे ॥ ७२
इत्यालोच्येव नत्वा तामहं मदनसुन्दरीम् ।
राजकन्यां निरगमं तया संमानितस्तत: । ७३
श्रुतं चात्र महाराज मया परिजनान्मिथः ।
स्वैरं कथयतो यत्सा सानुरागा श्रुते त्वयि । ७४
ततचित्रपटे गुप्तं लिखितां तां नृपात्मजाम्।
आदायाहं भवत्पादमूलं त्वरितमागतः ।७५
दृष्ट्वा च देवस्याकारं निवृत्तः संशयो मम ।
देव एव तया चित्रे मद्धस्तेनाभिलेखितः ॥ ७६
सा चासकृन्न सदृशी शक्या लिखितुमित्यहम् ।
चित्रे देवस्य पार्श्वे तां न लिखामि समामपि ॥ ७७
इत्युक्तवन्तं तं रोलदेवं राजा जगाद् सः ।
तर्हि त्वया सा तच्चित्रपटस्था दर्श्यतामिति ॥ ७८
ततो वल्गुलिकातस्तं कृष्ट्वा पटमदर्शयत् ।
स चित्रकृत्तां चित्रस्थां राज्ञे मदनसुन्दरीम्। ७९
राजा कनकवर्षोंऽपि तां स चित्रगतामपि ।
विचित्ररूपामालोक्य सद्य: स्मरवशं ययौ । ८०.
पूरयित्वा च बहुना हेम्ना चित्रकरं स तम् ।
आत्तप्रियाचित्रपटो विवेशाभ्यन्तरं नृपः ।। ८१
तत्र तद्रूपलावण्यदर्शनात्तृप्तलोचनः ।
त्यक्तसर्वक्रियस्तस्थौ तदेकमयमानसः ।। ८२
बबाधे धैर्यहारी तं निघ्नल्ँलब्धान्तरः शरैः ।
रूपस्पर्धासमुद्भूतमात्सर्य इव मन्मथः ।। ८३
या दत्ता रूपलुब्धानां स्मरार्तिस्तेन योषिताम् ।
फलितेव च सैवास्य शतशाखं महीक्षितः ।। ८४
ततो दिनैश्च विरहक्षामपाण्डुः शशंस सः ।
आप्तेभ्यः सचिवेभ्यस्तत्पृच्छद्भ्यः स्वं मनोगतम् ।। ८५
मन्त्रयित्वा च तैः साकं कन्यां मदनसुन्दरीम् ।
याचितुं प्राहिणोद्दूतं स राज्ञे देवशक्तये ।। ८६
संगमस्वामिनामानं कालज्ञं कार्यवेदिनम् ।
विप्रमाप्तं कुलीनं च मधुरोदात्तभाषिणम् ।। ८७
स गत्वा सुमहार्हेण विप्रः परिकरेण तान् ।
विदर्भान्संगमस्वामी प्राविशत्कुण्डिनं पुरम् ।। ८८
यथावत्तत्र राजानं देवशक्तिं ददर्श तम् ।
स स्वामिनोऽर्थे तस्माच्च प्रार्थयामास तत्सुताम् ।। ८९
देया तावन्मयान्यस्मै दुहितैषा स चोचितः ।
भूपः कनकवर्षोऽस्मादृशोऽप्येतां च याचते ।। ९०
तदेतस्मै ददाम्येनामिति संमन्त्र्य सोऽपि च ।
श्रद्दधे देवशक्तिस्तत्संगमस्वामिनो वचः ।। ९१
दर्शयामास तस्मै च तस्या रूपमिवाद्भुतम् ।
नृत्तं मदनसुन्दर्याः सुतायाः स महीपतिः ।। ९२
ततस्तद्दर्शनप्रीतं संगमस्वामिनं स तम् ।
प्रतिपन्नसुतादानः संमान्य प्राहिणोन्नृपः ।। ९३
निश्चित्य लग्नमुद्वाहहेतोरागम्यतामिह ।
संदिश्येति समं तेन प्रतिदूतं ससर्ज च ।। ९४
आगत्य संगमस्वामी प्रतिदूतयुतोऽथ सः ।
राज्ञे कनकवर्षाय सिद्धं कार्यं न्यवेदयत् ।। ९५
ततो लग्नं विनिश्चित्य प्रतिदूतं प्रपूज्य तम् ।
असकृत्तां च विज्ञाय रक्तां मदनसुन्दरीम् ।। ९६
तद्विवाहाय दुर्वारवीर्यो निःशङ्कमानसः ।
राजा कनकवर्षोऽसौ प्रायात्तत्कुण्डिनं पुरम् ।। ९७
अशोकलतयारूढः प्रत्यन्तारण्यवासिनः ।
प्राणिप्राणहरान्निघ्नन्सिंहादीञ्शबरानिव ।। ९८
विदर्भान्प्राप्य नगरं कुण्डिनं तद्विवेश सः ।
निर्गतेनाग्रतो राज्ञा सहितो देवशक्तिना ।। ९९
तत्र पौरपुरंध्रीणां विलब्धनयनोत्सवः ।
सज्जितोद्वाहसंभारं प्राविशद्राजमन्दिरम् ।। १००
विश्राम्यति स्म तत्रैतत्स दिनं सपरिच्छदः ।
देवशक्तिनृपोदारकृताचारानुरञ्जितः ।। १०१
अन्येद्युर्देवशक्तिस्तां तस्मै मदनसुन्दरीम् ।
सुतां राज्यैकशेषेण सर्वस्वेन समं ददौ ।। १०२
स्थित्वा च तत्र सप्ताहं स राजा नगरं निजम् ।
आगात्कनकवर्षोऽथ नववध्वा समं तया ।। १०३
प्राप्ते कान्तायुते तस्मिञ्जगदानन्ददायिनि ।
सकौमुदीके शशिनीवासीत्तत्सोत्सवं पुरम् ।। १०४
साथ प्राणाधिका तस्य राज्ञो मदनसुन्दरी ।
आसीद्बह्ववरोधस्याप्यच्युतस्येव रुक्मिणी ।। १०५
अन्योन्यवदनासक्तलोचनैः स्मरसायकैः ।
कीलिताविव तौ चास्तां दंपती चारुपक्ष्मभिः ।। १०६
एकदा चाजगामात्र विकसत्केसरावलिः ।
दलयन्मानिनीमानमातङ्गं मधुकेसरी ।। १०७
लग्नालिमालामौर्वीकाः पुष्पेषोः कुसुमाकरः ।
सज्जीचकार चोत्फुल्लचूतवल्लीधनुर्लताः ।। १०८
ववौ चोपवनानीव चेतांस्यध्वगयोषिताम् ।
समुद्दीपितकामानि कम्पयन्मलयानिलः ।। १०९
पूरा नदीनां पुष्पाणि तरूणां शशिनः कलाः ।
क्षीणानि पुनरायान्ति यौवनानि न देहिनाम् ।। ११०
भो मुक्तमानकलहा रमध्वं दयितान्विताः ।
इतीव मधुरालापाः कोकिला जगदुर्जनान् ।। १११
तत्काले च मधूद्यानं विहर्तुं प्रविवेश सः ।
राजा कनकवर्षोऽत्र सर्वैरन्तःपुरैः सह ।। ११२
मुष्णञ्श्रियमशोकानां रक्तैः परिजनाम्बरैः ।
गीतैर्वराङ्गनानां च कोकिलभ्रमरध्वनिम् ।। ११३
देव्या मदनसुन्दर्या समं तत्र स भूपतिः ।
चिक्रीड सावरोधोऽपि कुसुमावचयादिभिः ।। ११४
विहृत्य चात्र सुचिरं स्नातुं गोदावरीं नृपः ।
अवतीर्य जलक्रीडां सान्तःपुरजनो व्यधात् ।। ११५
मुखैः पद्मानि नयनैरुत्पलानि पयोधरैः ।
रथाङ्गनाम्नां युग्मानि नितम्बैः पुलिनस्थलीः ।। ११६
विजित्य तस्याः सरितः क्षोभयामासुराशयम् ।
तरङ्गदर्शितामर्षभ्रूभङ्गायास्तदङ्गनाः ।। ११७
अम्भोविहारविचलद्वस्त्रव्यक्ताङ्गभङ्गिषु ।
रेमे कनकवर्षस्य तासु तस्य तदा मनः ।। ११८
एकां चाताडयद्राज्ञीं हेमकुम्भद्वयोपमे ।
कुचयुग्मे च विस्रस्तवसने करवारिणा ।। ११९
तद्दृष्ट्वा सा चुकोपास्यै सेर्ष्या मदनसुन्दरी ।
कियत्क्षोभ्या नदीत्येव सोद्वेगेव जगाद च ।। १२०
उत्तीर्य चाम्भसः प्रायादात्तवस्त्रान्तरा रुषा ।
प्रियापराधं शंसन्ती तं सखीभ्यः स्वमन्दिरम् ।। १२१
ततो ज्ञाताशयस्तस्या जलक्रीडां विमुच्य सः ।
राजा कनकवर्षोऽपि तद्वासगृहमाययौ ।। १२२
वार्यमाणो रुषा तत्र पञ्जरस्थैः शुकैरपि ।
प्रविश्य स ददर्शान्तर्देवीं तां मन्युपीडिताम् ।। १२३
वामहस्ततलन्यस्तविषण्णवदनाम्बुजाम् ।
स्वच्छमुक्ताफलनिभैः पतद्भिर्बाष्पबिन्दुभिः ।। १२४
‘जइ विरहो ण सहिज्जइ माणो [ सुहा वि] परिवज्जणीओ ते ।
विरहो हिअअ सहिज्जइ माणो [ एव्व] परिवढ्ढणीओ ते ।। १२५
इअ जाणिऊण णिउणं चिट्ठसु ओलम्बिऊण इक्कदरम् ।
उहअतडदिण्णपाओ मत्झणिविडिओ धुवं विणिस्सिहसि ।।’ १२६
इतीमं द्विपदीखण्डं पठन्तीं साश्रुगद्गदम् ।
निर्यद्दन्तांशुहारिण्या गिरापभ्रंशमुग्धया ।। १२७
विलोक्य च तथाभूतां तां कोपेऽपि मनोरमाम् ।
उपाययौ सलज्जश्च सभयश्च स भूपतिः ।। १२८
पराङ्मुखीमथाश्लिष्य वचोभिः प्रीतिपेशलैः ।
प्रवृत्तोऽभूत्सविनयैस्तां प्रसादयितुं च सः ।। १२९
वक्रोक्तिसूचितावद्ये परिवारे पपात च ।
तस्याश्चरणयोर्निन्दन्नात्मानमपराधिनम् ।। १३०
ततस्तन्मन्युनेवाश्रुवारिणा गलितेन सा ।
सिञ्चन्ती कण्ठलग्नास्य प्रससाद महीपतेः ।। १३१
अथैष हृष्टो नीत्वा तद्दिनं कुपिततुष्टया ।
राजा तया सहासेव्य रतं निद्रामगान्निशि ।। १३२
सुप्तो ददर्श चाकस्मात्स्वप्ने विकृतया स्त्रिया ।
हृतामेकावलीं कण्ठाच्चूडारत्नं च मूर्धतः ।। १३३
ततोऽप्यपश्यद्वेतालं नानाप्राण्यङ्गविग्रहम् ।
बाहुयुद्धे प्रवृत्तं च तं स भूमावपातयत् ।। १३४
पृष्ठोपविष्टश्चोड्डीय पक्षिणेव विहायसा ।
नीत्वा तेन नृपोऽम्भोधौ वेतालेन स चिक्षिपे ।। १३५
ततः कथंचिदुत्तीर्णः परमेकावलीं गले ।
चूडामणिं च तं मूर्ध्नि पूर्ववत्स्थितमैक्षत ।। १३६
एतद्दृष्ट्वा प्रबुद्धः स प्रातः परिचयागतम् ।
अस्य क्षपणकं राजा फलं स्वप्नस्य पृष्टवान् ।। १३७
……………….. ।
न वाच्यमप्रियं किं तु कथं पृष्टो न वच्मि ये ।। १३८
या त्वयैकावली दृष्टा हृता चूडामणिस्तथा ।
सैष देव्या वियोगस्ते पुत्रेण च भविष्यति ।। १३९
प्राप्ते चैकावलीरत्ने यवुत्तीर्णाब्धिना त्वया ।
दुःखान्ते सोऽपि भावी ते देवीपुत्रसमागमः ।। १४०
इति क्षपणकेनोक्ते विमृश्य स नृपोऽब्रवीत् ।
पुत्रो मेऽद्यापि नास्त्येव स तावज्जायतामिति ।। १४१
अथोपयातादश्रौषीत्स रामायणपाठकात् ।
पुत्रार्थं विहितक्लेशं राजा दशरथं नृपम् ।। १४२
तेनोद्भूतसुतप्राप्तिचिन्तः क्षपणके गते ।
राजा कनकवर्षस्तन्निनाय विमना दिनम् ।। १४३
रात्रावकस्माच्चैकाकी विनिद्रः शयनस्थितः ।
द्वारेऽनुद्घाटितेऽप्यन्तः प्रविष्टां स्त्रियमैक्षत ।। १४४
विनीता सौम्यरूपा च सा तं साश्चर्यमुत्थितम् ।
कृतप्रणामं दत्ताशीः क्षितीश्वरमभाषत ।। १४५
पुत्र मां विद्धि तनयां नागराजस्य वासुकेः ।
त्वत्पितुर्भगिनीं ज्येष्ठां नाम्ना रत्नप्रभामिमाम् ।। १४६
रक्षार्थं तेऽन्तिके शश्वददृष्टा च वसाम्यहम् ।
अद्य दृष्ट्वा सचिन्तं त्वामात्मा ते दर्शितो मया ।। १४७
न द्रष्टुमुत्सहे ग्लानिं तव तद्ब्रूहि कारणम् ।
इत्युक्तः स तया राजा पितृष्वस्रा जगाद ताम् ।। १४८
धन्योऽहमम्ब यस्यैवं त्वं प्रसादं करोषि मे ।
अनिर्वृतिं च मे विद्धि पुत्रासंभवहेतुकाम् ।। १४९
अपि राजर्षयो यत्र पुरा दशरथादयः ।
स्वर्गार्थमैच्छंस्तत्राम्ब कथं नेच्छन्तु मादृशाः ।। १५०
एतत्कनकवर्षस्य नृपतेस्तस्य सा वचः ।
श्रुत्वा रत्नप्रभा नागी भ्रातुः पुत्रमुवाच तम् ।। १५१
तर्हि पुत्र वदाम्येकं यमुपायं कुरुष्व तम् ।
गत्वा स्वामिकुमारं त्वमेतदर्थं प्रसादय ।। १५२
कुमारधारां विघ्नाय पतन्तीं मूर्ध्नि दुःसहाम् ।
शरीरान्तःप्रविष्टायाः प्रभावान्मे सहिष्यसे ।। १५३
विघ्नजातं विजित्यान्यदपि प्राप्स्यसि वाञ्छितम् ।
इत्युक्त्वान्तर्दधे नागी राजा हृष्टोऽक्षिपत्क्षपाम् ।। १५४
प्रातर्मन्त्रिषु विन्यस्य राज्यं पुत्राभिकाङ्क्षया ।
ययौ स्वामिकुमारस्य पादमूलं स भूपतिः ।। १५५
तत्र तीव्रं तपश्चक्रे तमाराधयितुं प्रभुम् ।
तयार्पितबलो नाग्या शरीरान्तःप्रविष्टया ।। १५६
तनोऽशनिनिभा राज्ञः पतितुं तस्य मूर्धनि ।
कुमारवारिधारा सा प्रवृत्ताभूदनारतम् ।। १५७
स च सेहे शरीरान्तर्गतनागीबलेन ताम् ।
ततस्तस्याधिविघ्नार्थं हेरम्बं प्रैरयद्गुहः ।। १५८
हेरम्बश्चासृजत्तत्र धारामध्ये महाविषम् ।
तस्याजगरमत्युग्रं न स तेनाप्यकम्पत ।। १५९
ततो विनायकः साक्षाद्दन्ताघातानुरःस्थले ।
एत्य दातुं प्रववृते तस्याजय्यः सुरैरपि ।। १६०
मत्वा तं दुर्जयं देवं सोऽथ स्तुतिभिरर्चितुम् ।
राजा कनकवर्षस्तद्विषह्यैवोपचक्रमे ।। १६१
नमः सर्वार्थसंसिद्धिनिधिकुम्भोपमात्मने ।
लम्बोदराय विघ्नेश व्यालालंकरणाय ते ।। १६२
लीलोत्क्षिप्तकराघातविधुतासनपङ्कजम् ।
ब्रह्माणमपि सोत्कम्पं कुर्वञ्जय गजानन ।। १६३
सुरासुरमुनीन्द्राणामपि सन्ति न सिद्धयः ।
अतुष्टे त्वयि लोकैकशरण्ये शंकरप्रिय ।। १६४
घटोदरः शूर्पकर्णो गणाध्यक्षो मदोत्कटः ।
पाशहस्तोऽम्बरीषश्च जम्बकस्त्रिशिखायुधः ।। १६५
एवमाद्यैः स्तुवन्ति स्म पापघ्नैरष्टषष्टिभिः ।
तत्संख्यस्थाननियतैर्नामभिस्त्वां सुरोत्तमाः ।। १६६
स्मरतः स्तुवतश्च त्वां विनश्यति भयं प्रभो ।
रणराजकुलद्यूतचौराग्निश्वापदादिजम् ।। १६७
इति स्तुतिपदैरेतैरन्यैर्बहुविधैश्च सः ।
नृपः कनकवर्षस्तं विघ्नेश्वरमपूजयत् ।। १६८
तुष्टोऽस्मि न करिष्यामि विघ्नं ते पुत्रमाप्नुहि ।
इत्युक्त्वान्तर्दधे तत्र राज्ञस्तस्य स विघ्नजित् ।। १६९
ततः स्वामिकुमारस्तं तद्धाराधारिणं नृपम् ।
उवाच धीर तुष्टोऽस्मि तव याचस्व तद्वरम् ।। १७०
तच्छ्रुत्वा स प्रहृष्टस्तं देवं राजा व्यजिज्ञपत् ।
त्वत्प्रसादेन मे नाथ सूनुरुत्पद्यतामिति ।। १७१
एवमस्तु सुतो भावी भवतो मद्गणांशजः ।
नाम्ना हिरण्यवर्षश्च भविष्यति स भूपते ।। १७२
इत्युक्त्वा गर्भगेहान्तः प्रवेशाय तमाह्वयत् ।
सविशेषप्रसादेप्सुर्नृपतिं बर्हिवाहनः ।। १७३
तेनादृश्यास्य निरगान्नागी देहान्नृपस्य सा ।
विशन्ति शापभीता हि न कुमारगृहं स्त्रियः ।। १७४
ततः कनकवर्षोऽसौ स्वेन मानुषतेजसा ।
विवेश गर्भभवनं तस्य देवस्य पावकेः ।। १७५
स तं नाग्यनधिष्ठानात्पूर्वतेजोविनाकृतम् ।
दृष्ट्वा नृपं किमेतत्स्यादिति देवोऽप्यचिन्तयत् ।। १७६
ज्ञात्वा नागीबलव्याजनिर्व्यूढविषमव्रतम् ।
प्रणिधानाच्च तं क्रुद्धः शशाप स नृपं गुहः ।। १७७
व्याजस्त्वया कृतो यस्मादतो जातेन सूनुना ।
महादेव्या च दुर्दान्त वियोगस्ते भविष्यति ।। १७८
निर्घातदारुणं श्रुत्वा शापमेतं स भूपतिः ।
सूक्तैस्तुष्टाव तं देवं मोहं मुक्त्वा महाकविः ।। १७९
स सुभाषिततुष्टोऽथ षण्मुखस्तमभाषत ।
राजंस्तुष्टोऽस्मि सूक्तैस्ते शापान्तं तत्र वच्मि तत् ।। १८०
भविष्यत्यब्दमेकं ते पत्नीपुत्रवियुक्तता ।
मुक्तोऽपमृत्युत्रितयात्तौ च प्राप्स्यस्यतः परम् ।। १८१
इत्युक्त्वा विरतालापे षण्मुखे स प्रणम्य तम् ।
तत्प्रसादसुधातृप्तो राजा स्वपुरमाययौ ।। १८२
तत्र तस्यामृतस्यन्दो ज्योत्स्नायामिव शीतगोः ।
देव्यां मदनसुन्दर्यां क्रमात्सूनुरजायत ।। १८३
दृष्ट्वा सुतमुखं सोऽथ राजा राज्ञी च सा मुहुः ।
अत्यानन्दसमायुक्ते नावर्तेतां तदात्मनि ।। १८४
तत्कालं चोत्सवं चक्रे वसु वर्षन्स भूपतिः ।
निजां कनकवर्षाख्यां नयन्भुवि यथार्थताम् ।। १८५
पञ्चरात्रे गते षष्ठ्यां रजनौ जातवेश्मनि ।
कृते रक्षाविधौ तत्र मेघोऽशङ्कितमागतः ।। १८६
तेन वृद्धिमवाप्तेन तत्रावव्रे नभः क्रमात् ।
शत्रुणोपेक्षितेनेव राज्यं राज्ञः प्रमादिनः ।। १८७
मदस्येव क्षिपन्धारा वर्षस्योन्मूलितद्रुमः ।
ततो धावितुमारेभे वातमत्तमतङ्गजः ।। १८८
तत्क्षणं सार्गलमपि द्वारमुद्घाट्य भीषणा ।
स्त्री कापि क्षुरिकाहस्ता जातवेश्म विवेश तत् ।। १८९
सा तं मदनसुन्दर्याः स्तनासक्तमुखं सुतम् ।
हृत्वा देव्याः प्रदुद्राव संमोह्यैव परिच्छदम् ।। १९०
हा हा हृतो मे राक्षस्या सुत इत्यथ विह्वला ।
क्रन्दन्ती चान्वधावत्तां राज्ञी सा स्त्रीं तमस्यपि।।१९१
सा च गत्वा पपात स्त्री सरस्यन्तः सबालका।
राज्ञी चान्वपतत्सापि तत्रैवापत्यतृष्णया ।। १९२
क्षणान्मेघो निववृते जगामान्तं च यामिनी ।
जातवेश्मनि चाक्रन्दः परिवारस्य शुश्रुवे ।। १९३
राजा कनकवर्षोऽथ तच्छ्रुत्वा जातवासकम् ।
एत्य पुत्रप्रियाशून्यं दृष्ट्वा मोहं जगाम सः ।। १९४
समाश्वस्य च हा देवि हा पुत्रक शिशो इति ।
विलपन्नथ सस्मार शापं तं वत्सरावधिम् ।। १९५
भगवञ्शापसंपृक्तो मन्दपुण्यस्य मे वरः ।
कथं स्कन्द त्वया दत्तः सविषामृतसंनिभः ।। १९६
हाहा युगसहस्राभं कथं नेष्यामि वत्सरम् ।
देव्या मदनसुन्दर्या जीविताधिकया विना ।। १९७
इत्याक्रन्दंश्च स ज्ञातवृत्तान्तैर्मन्त्रिभिर्नृपः ।
बोध्यमानोऽपि न प्राप देव्या सह गतां धृतिम् ।। १९८
क्रमाच्च मदनावेगविवशो निर्गतः पुरात् ।
विवेश विन्ध्यकान्तारमुन्मनीभूय स भ्रमन् ।। १९९
तत्र बालमृगीनेत्रैः प्रियाया लोचनश्रियम् ।
कबरीभारसौन्दर्यं चमरीवालसंचयैः ।। २००
दृष्टैः करिकरेणूनां गतैर्मन्थरतां गतेः ।
स्मरतस्तस्य जज्वाल सुतरां मदनानलः ।। २०१
भ्राम्यंस्तृष्णातपक्लान्तो विन्ध्यपादमवाप्य सः ।
पीतनिर्झरपानीयस्तरुमूल उपाविशत् ।। २०२
तावद्गुहामुखाद्विन्ध्यस्याट्टहास इवोन्नदन् ।
सिंहः सटालो निर्गत्य हन्तुमभ्युत्पपात तम् ।। २०३
तत्क्षणं गगनायातः कोऽपि विद्याधरो जवात् ।
निपत्यासिप्रहारेण सिंहं तमकरोद्द्विधा ।। २०४
समीपमेत्य चापृच्छद्राजानं तं स खेचरः ।
राजन्कनकवर्षैवं प्राप्तोऽस्येतां कथं भुवम् ।। २०५
तच्छ्रुत्वा संस्मृतिं लब्धा स राजा प्रत्युवाच तम् ।
विरहानलविक्षिप्तं कुतस्त्वं वेत्सि मामिति ।। २०६
ततो विद्याधरोऽवादीदहं प्रव्राजको भवन् ।
मानुषो बन्धुमित्त्राख्यस्त्वत्पुरे न्यवसं पुरा ।। २०७
सेवया प्रार्थितेनात्र त्वया साहायके कृते ।
विद्याधरत्वं प्राप्तोऽस्मि वीरवेतालसाधनात् ।। २०८
तेन त्वां प्रत्यभिज्ञाय कर्तुं ते प्रत्युपक्रियाम् ।
त्वज्जिघांसुरयं दृष्ट्वा सिंहो व्यापादितो मया ।। २०९
नाम्ना बन्धुप्रभश्चाद्य संवृत्तोऽस्मीति वादिनम् ।
राजा कनकवर्षस्तं जातप्रीतिरभाषत ।। २१०
हन्त स्मरामि सा चेह मैत्री निर्वाहिता त्वया ।
तद्ब्रूहि मे कदा भावी भार्यापुत्रसमागमः ।। २११
इति तस्य वचः श्रुत्वा बुद्ध्वा विद्याप्रभावतः ।
विद्याधरोऽब्रवीद्बन्धुप्रभस्तं स महीभृतम् ।। २१२
दृष्टया विन्ध्यवासिन्या पत्नीपुत्रौ त्वमाप्स्यसि ।
तत्तत्र गच्छ सिद्ध्यै त्वं स्वलोकं च व्रजाम्यहम् ।। २१३
इत्युक्त्वा खं गते तस्मिन्राजा लब्धधृतिः शनैः ।
प्रायात्कनकवर्षोऽसौ द्रष्टुं तां विन्ध्यवासिनीम् ।। २१४
गच्छन्तमभ्यधावत्तं नृपं वन्यो महान्पथि ।
आधूतमस्तको मत्तः प्रसारितकरः करी ।। २१५
तं दृष्ट्वा श्वभ्रमार्गेण स राजापासरत्तथा ।
यथानुधावन्स गजो विपेदे श्वभ्रपाततः ।। २१६
ततः सोऽध्वश्रमायासक्लान्तो राजा व्रजन्क्रमात् ।
उद्दण्डपुण्डरीकाढ्यं प्रापदेकं महत्सरः ।। २१७
तत्र खात्वा च पीत्वा च जलं जग्धमृणालकः ।
विश्रान्तः पादपतले क्षणं जह्रे स निद्रया ।। २१८
तावच्च तेन मृगयानिवृत्ताः शबराः पथा ।
आगता ददृशुः सुप्तं तं राजानं सुलक्षणम् ।। २१९
ते च देव्युपहारार्थं बद्ध्वा निन्युस्तदैव तम् ।
स्वस्य मुक्ताफलाख्यस्य पार्श्वं शबरभूभृतः ।। २२०
सोऽप्येनं शबराधीशः प्रशस्तं वीक्ष्य नीतवान् ।
केतनं विन्ध्यवासिन्याः पशूकर्तुं नराधिपम् ।। २२१
दृष्ट्वैव च स देवीं तां प्रणमंस्तदनुग्रहात् ।
राजा स्कन्दप्रसादाच्च बभूव स्रस्तबन्धनः ।। २२२
तदालोक्याद्भुतं मत्वा तस्य तं देव्यनुग्रहम् ।
मुमोच तं स राजानं शबराधिपतिर्वधात् ।। २२३
एवं कनकवर्षस्य तृतीयादपमृत्युतः ।
अतिक्रान्तस्य तस्याभूत्पूर्णं तच्छापवत्सरम् ।। २२४
तावच्च तस्य सा नागी राज्ञो मदनसुन्दरीम् ।
देवीं सपुत्रामादाय तत्रैवागात्पितृष्वसा ।। २२५
जगाद तं च भो राजञ्ज्ञातकौमारशापया ।
एतौ ते रक्षितौ युक्त्वा नीत्वा स्वभवनं मया ।। २२६
तस्मात्कनकवर्ष स्वौ गृहाणैतौ प्रियासुतौ ।
भुङ्क्ष्वेदं पृथिवीराज्यं क्षीणशापोऽधुना ह्यसि ।। २२७
इत्युक्त्वा प्रणतं सा तं नृपं नागी तिरोदधे ।
नृपोऽपि स्वप्नमिव तन्मेने भार्यासुतागमम् ।। २२८
ततोऽस्य राज्ञो राज्ञ्याश्च चिरादाश्लिष्टयोर्मिथः ।
अगलद्विरहक्लेशो हर्षबाष्पाम्बुभिः सह ।। २२९
ततः कनकवर्षं तं बुद्ध्वा पृथ्वीपतिं प्रभुम् ।
मुक्ताफलोऽपतत्तस्य शबरेन्द्रः स पादयोः ।। २३०
क्षमयित्वा च पल्लीं स्वां प्रवेश्य च निजोचितैः ।
तैस्तैः ससुतदारं तमुपचारैरुपाचरत् ।। २३१
सोऽथ तत्र स्थितो राजा दूतैरानाययन्नृपम् ।
श्वशुरं देवशक्तिं तं स्वसैन्यं च निजात्पुरात् ।। २३२
अथास्थितकरेणुका मदनसुन्दरी तां प्रियां सुतं च शरजन्मनोदितहिरण्यवर्षाभिधम् ।
विधाय पुरतस्ततः श्वशुरवेश्मवासादितश्चचाल स तदन्वितः कनकवर्षपृथ्वीपतिः ।। २३३
अवाप च स वासरैः कतिपयैर्गृहं श्वाशुरं विदर्भविषयाश्रितं तदथ कुण्डिनाख्यं पुरम् ।
समृद्धिमति तत्र च श्वशुरसत्कृतः कानिचिद्दिनान्यभजत स्थितिं तनयदारसेनायुतः ।। २३४
प्रस्थाय ततश्च शनैः कनकपुरं प्राप्तवान्निजं नगरम् ।
पौरवधूजननयनैश्चिरोत्सुकैः पीयमान इव ।। २३५
अविशच्च राजधानीं सुतसहितो मदनसुन्दरीयुक्तः ।
उत्सव इव विग्रहवान्प्रमोदशोभान्वितः स नृपः ।। २३६
अभिषिच्य बद्धपट्टां तत्र च तां मदनसुन्दरीमकरोत् ।
सर्वान्तःपुरमुख्यामभ्युदये मानितप्रकृतिः ।। २३७
देव्या तया सह सुतेन च तेन बद्धनित्योत्सवः पुनरदृष्टवियोगदुःखः ।
निष्कण्टकं कनकवर्षनरेश्वरोऽथ भूमण्डलं सचतुरन्तमिदं शशास ।। २३८
इति गोमुखतः स्वमन्त्रिमुख्याद्रुचिरां तत्र कथामिमां निशम्य ।
नरवाहनदत्तराजपुत्रः सदलंकारवतीयुतस्तुतोष ।। २३९
इति महाकविश्रीसोमदेवभट्टविरचिते कथासरित्सागरेऽलंकारवतीलम्बके पञ्चमस्तरङ्गः ।">
  <meta itemprop="wordCount" content="2788">
  <meta name="twitter:card" content="summary">
  <meta name="twitter:title" content="००५">
  <meta name="twitter:description" content="ततोऽन्येद्युरलंकारवतीवासगृहे स्थितम् ।
नरवाहनदत्तं तं संनिधौ सर्वमन्त्रिणाम् ।। १
एत्य विज्ञापयामास मरुभूतिकसेवकः ।
सोदर्यः सौविदल्लस्य तदन्तःपुररक्षिणः ।। २
मरुभूतेर्मया देव सेवा वर्षद्वयं कृता ।
भोजनाच्छादनं दत्तं सभार्यस्यामुना मम ।। ३
आभाषितास्तु तत्पृष्ठे दीनाराः प्रतिवत्सरम् ।
पञ्चाशद्ये ममानेन तानेष न ददाति मे ।। ४
मृग्यमाणेन चैतेन चरणेनाहमाहतः ।
तेनोपविष्टः प्रायेऽहं सिंहद्वारेऽस्य तावके ।। ५
विचारयति चेन्नात्र देवो मे तत्करोम्यहम् ।
अग्निप्रवेशमधिकं किं वच्म्येष हि मे प्रभुः ।। ६
इत्युक्त्वा विरते तस्मिन्मरुभूतिरभाषत ।
देया मयास्मै दीनाराः सांप्रतं तु न सन्ति मे ।। ७
इत्युक्तवन्तं सर्वेषु प्रहसत्सु स्वमन्त्रिणम् ।
नरवाहनदत्तस्तं मरुभूतिमभाषत ।। ८
किमेवं मूर्खभावस्ते नाधिकेयं मतिस्तव ।
उत्तिष्ठ दीनारशतं देह्यस्मा अविलम्बितम् ।। ९
एतत्प्रभोर्वचः श्रुत्वा मरुभूतिर्विलज्जितः ।
तदैवानीय तत्तस्मै स दीनारशतं ददौ ।। १०
ततोऽत्र गोमुखोऽवादीन्न वाच्यो मरुभूतिकः ।
विचित्रचित्तवृत्तिर्यत्सर्गो देव प्रजापतेः ।। ११
युष्माभिरेषा किं चात्र चिरदातुर्महीपतेः ।
तत्सेवकस्य च कथा प्रसङ्गाख्यस्य न श्रुता ।। १२
चिरदातेत्यभूत्पूर्वं राजा चिरपुरेश्वरः ।
सुजनस्यापि तस्यासीत्परिवारोऽतिदुर्जनः ।। १३
देशान्तरागतस्तस्य प्रसङ्गो नाम भूपतेः ।
मित्त्राभ्यां सहितो द्वाभ्यां बभूव किल सेवकः ।। १४
सेवां च कुर्वतस्तस्य व्यतीतं वर्षपञ्चकम् ।
न स राजा ददौ किंचिन्निमित्तेऽप्युत्सवादिके ।। १२
स च तस्य न संप्राप विज्ञप्त्यवसरं प्रभोः ।
परिवारस्य दौरात्म्यात्सख्योः प्रेरयतोः सदा ।। १६
एकदा तस्य राज्ञश्च बालः पुत्रो व्यपद्यत ।
दुःखितं चैत्य सर्वेऽपि भृत्यास्तं पर्यवारयन् ।। १७
तन्मध्ये च प्रसङ्गाख्यः शोकादेव स सेवकः ।
सखिभ्यां वार्यमाणोऽपि राजानं तं व्यजिज्ञपत् ।। १८
बहुकालं वयं देव सेवका न च नस्त्वया ।
दत्तं किंचित्तथापीह स्थिताः स्मस्त्वत्सुताशया ।। १९
त्वया यदि न दत्तं तत्त्वत्पुत्रोऽस्मासु दास्यति ।
सोऽपि दैवेन नीतश्चेत्तन्नः किमिह सांप्रतम् ।। २०
व्रजाम इति जल्पित्वा पतित्वा सोऽस्य पादयोः ।
राज्ञः प्रसङ्गो निरगात्सखिद्वययुतस्ततः ।। २१
अहो पुत्रेऽपि बद्धास्थाः सेवका मे दृढा इमे ।
तदेते मम न त्याज्या इति संचिन्त्य तत्क्षणम् ।। २२
स राजा तान्प्रसङ्गादीनानाय्यैव तथा धनैः ।
अपूरयद्यथा भूयो नैतान्दारिद्र्यमस्पृशत् ।। २३
एवं विचित्रा दृश्यन्ते स्वभावा देव देहिनाम् ।
यत्काले स नृपो नादादकाले तु ददौ तथा ।। २४
इत्याख्याय कथाख्यानपटुर्भूयः स गोमुखः ।
वत्सेश्वरसुतादेशादिमामकथयत्कथाम् ।। २५
आसीद्गङ्गातटे पूर्वं पूतपौरं तदम्बुभिः ।
सौराज्यरम्यं कनकपुराख्यं नगरोत्तमम् ।। २६
यत्र बन्धः कविगिरां छेदः पत्त्रेष्वदृश्यत ।
भङ्गोऽलकेषु नारीणां सस्यसंग्रहणे खलः ।। २७
तत्र वासुकिनागेन्द्रतनयात्प्रियदर्शनात् ।
जातो यशोधराख्यायां राजपुत्र्यां महायशाः ।। २८
आसीत्कनकवर्षाख्यो नगरे नृपतिः पुरा ।
कृत्स्नभूभारवोढापि योऽशेषगुणभूषितः ।। २९
लुब्धो यशसि न त्वर्थे भीतः पापान्न शत्रुतः ।
मूर्खः परापवादेषु न च शास्त्रेषु योऽभवत् ।। ३०
अल्पत्वं यस्य कोपेऽभून्न प्रसादे महात्मनः ।
चापे च बद्धमुष्टित्वं न दाने धीरचेतसः ।। ३१
येनात्यद्भुतरूपेण रक्षता चाखिलं जगत् ।
मारव्यथाकुलश्चक्रे दृष्टेनैवाबलाजनः ।। ३२
स कदाचिच्छरत्काले सोष्मण्युन्मदवारणे ।
राजहंसपरीवारे सोत्सवानन्दितप्रजे ।। ३३
आलतुल्यगुणे रन्तुं चित्रप्रासादमाविशत् ।
आकृष्टकमलामोदवहन्मारुतशीतलम् ।। ३४
तत्र निर्वर्णयन्यावत्तच्चित्रं स प्रशंसति ।
तावत्प्रविश्य भूपं तं प्रतीहारो व्यजिज्ञपत् ।। ३५
इहागतो विदर्भेभ्योऽपूर्वश्चित्रकरः प्रभो ।
अनन्यसममात्मानं चित्रकर्मण्युदाहरन् ।। ३६
रोलदेवाभिधानेन सिंहद्वारेऽत्र तेन च ।
एतद्देवाभिलिख्याद्य चीरिकोल्लम्बिता किल ।। ३७
तच्छ्रुत्वैवादराद्भूपेनादिष्टानयनं स तम् ।
आनिनाय प्रतीहारो गत्वा चित्रकरं क्षणात् ।। ३८
स प्रविश्य ददर्शात्र चित्रालोकनलीलया ।
स्थितं कनकवर्षं तं नृपं चित्रकरो रहः ।। ३९
वरनारीकुचोत्सङ्गसमर्पिततनूभरम् ।
सहेलोदञ्चितकरोपात्तताम्बूलवीटिकम् ।। ४०
प्रणम्य चोपविष्टस्तं राजानं विहितादरम् ।
शनैर्विज्ञापयामास रोलदेवः स चित्रकृत् ।। ४१
चीरिकोल्लम्बिता देव त्वत्पादाब्जदिदृक्षया ।
मया न विज्ञानमदात्तत्क्षन्तव्यमिदं मम ॥ ४२
आदिश्यतां च चित्रे किमालिखामीह रूपकम् ।
भवत्वेतत्कलाशिक्षायत्नो मे सफल: प्रभो । ४३
इति चित्रकरेणोक्ते स राजा निजगाद तम् ।
उपाध्याय यथाकामं किंचिदालिख्यतां त्वया ।४४
ह्लादयामो वयं चक्षुर्भ्रान्तिस्त्वत्कौशले तु का ।
इत्युते तेन राज्ञात्र तत्पार्श्वस्था बभाषिरे।। ४५
राजैवालिख्यतामन्यैर्विरूपैः किं प्रयोजनम् ।
तच्छ्रुत्वा चित्रकृत्तुष्टः स तं राजानमालिखत् ॥ ४६
तुङ्गेन नासावंशेन दीर्घरक्तेन चक्षुषा ।
विपुलेन ललाटेन कुन्तलैः कुञ्चितासितैः ॥ ४७
विस्तीर्णेनोरसा रूढबाणादिव्रणशोभिना ।
भुजयुग्मेन दिग्दन्तिकराकारेण हारिणा। ४८
मध्येन मुष्टिमेयेन केसरीन्द्रकिशोरकैः ।
उपायनीकृतेनेव पराक्रमपराजितैः ।। ४९
यौवनद्विरदालाननिभेनोरुयुगेण च ।
अशोकपल्लवनिभेनाङ्घ्रियुग्मेन चारुणा । ५०
दृष्ट्वैव स्वानुरूपेण रूपेणालिखितं नृपम् ।
साधुवादं ददुः सर्वे तस्य चित्रकृतस्तदा । ५१
जगदुस्तं च नेच्छामो द्रष्टुमेकाकिनं प्रभुम्।
चित्रभित्तौ तदेतस्यामेतास्वालिखितास्विह। ५२
राज्ञीषु मध्यादेकां त्वं सुविचार्यानुरूपिकाम् ।
लिखोपाध्याय पार्श्वेऽस्य पूर्णो नेत्रोत्सवोऽस्तु नः ॥ ५३
तच्छ्रुत्वा स विलोक्यात्र चित्रं चित्रकरोऽब्रवीत् ।
भूयसीष्वपि नैतासु तुल्या राज्ञोऽस्ति काचन ॥ ५४
जाने च पृथ्व्यामेवास्य तुल्यरूपास्ति नाङ्गना ।
अस्त्येका राजपुत्री तु शृणुताख्यामि तां च वः ॥ ५५
विदर्भेष्वस्ति नगरं श्रीमत्कुण्डिनसंज्ञकम् ।
देवशक्तिरिति ख्यातस्तत्रास्ति च महीपतिः ॥ ५६
तस्यानन्तवतीत्यस्ति राज्ञी प्राणाधिकप्रिया ।
तस्यां तस्य सुतोत्पन्ना नाम्ना मदनसुन्दरी ॥ ५७
यस्या वर्णयितुं रूपमेकया जिह्वयानया ।
मादृशः कः प्रगल्भेत किं त्वेतावद्वदाम्यहम् । ५८
तां निर्माय विधिर्मन्ये संजातेच्छोऽपि तद्रसात् ।
निर्मातुमन्यां तद्रूपां युगैरपि न वेत्स्यति ॥ ५९
सैकास्य राज्ञः सदृशी पृथिव्यां राजकन्यका ।
रूपलावण्यविनयैर्वयसा च कुलेन च ॥ ६०
अहं तया हि तत्रस्थः कदाचित्प्रेष्य चेटिकाम् ।
आहूतोऽन्तःपुरं तस्या राजपुत्र्या गतोऽभवम् ॥ ६१
तत्रापश्यमहं तां च चन्दनार्द्रविलेपनाम् ।
मृणालहारां बिसिनीपत्रशय्याविवर्तिनीम् ॥ ६२
कदलीपत्रपवनैर्वीज्यमानां सखीजनैः ।
पाण्डुक्षामामभिव्यक्तस्मरसंज्वरलक्षणाम् ॥ ६३
हे सख्यश्चन्दनालेपकदलीदलमारुतैः ।
कृतमेभिः किमेतेन विफलेन श्रमेण वः । ६४
एते हि मन्दपुण्यां मां दहन्ति शिशिरा अपि ।
एवं निवारयन्तीं च सखीराश्वासनाकुलाः ॥ ६५
विलोक्य तदवस्थां तां तद्वितर्कसमाकुलः ।
कृतप्रणामस्तस्याश्च पुरतोऽहमुपाविशम् ॥ ६६
उपाध्यायेदृगालिख्य चित्रे मे देहि रूपकम् ।
इत्युक्त्वा वेपमानेन पाणिना धृतवर्तिना ॥ ६७
शनैरालिख्य सा भूमौ दर्शयन्ती नृपात्मजा ।
अलेखयन्मया कंचिद्युवानं रूपवतरम् ॥ ६८
आलिख्य सुन्दरं तं च देव चिन्तितवानहम् ।
काम एवानया साक्षादयमालेखितो मया । ६९
किं तु पुष्पमयश्चापो हस्ते यन्नास्य लेखितः ।
तेन जाने न कामोऽयं तद्रूपः कोऽप्यसौ युवा ॥ ७०
अयं च नूनमनया दृष्टः क्वापि श्रुतोऽपि वा ।
एतन्निबन्धनं चेदमस्याः स्मरविजृम्भितम् ॥ ७१
तदितो मेऽपयातव्यमुग्रदण्डो ह्ययं नृपः ।
एतत्पिता देवशक्तिर्बुद्ध्वेदं न क्षमेत मे ॥ ७२
इत्यालोच्येव नत्वा तामहं मदनसुन्दरीम् ।
राजकन्यां निरगमं तया संमानितस्तत: । ७३
श्रुतं चात्र महाराज मया परिजनान्मिथः ।
स्वैरं कथयतो यत्सा सानुरागा श्रुते त्वयि । ७४
ततचित्रपटे गुप्तं लिखितां तां नृपात्मजाम्।
आदायाहं भवत्पादमूलं त्वरितमागतः ।७५
दृष्ट्वा च देवस्याकारं निवृत्तः संशयो मम ।
देव एव तया चित्रे मद्धस्तेनाभिलेखितः ॥ ७६
सा चासकृन्न सदृशी शक्या लिखितुमित्यहम् ।
चित्रे देवस्य पार्श्वे तां न लिखामि समामपि ॥ ७७
इत्युक्तवन्तं तं रोलदेवं राजा जगाद् सः ।
तर्हि त्वया सा तच्चित्रपटस्था दर्श्यतामिति ॥ ७८
ततो वल्गुलिकातस्तं कृष्ट्वा पटमदर्शयत् ।
स चित्रकृत्तां चित्रस्थां राज्ञे मदनसुन्दरीम्। ७९
राजा कनकवर्षोंऽपि तां स चित्रगतामपि ।
विचित्ररूपामालोक्य सद्य: स्मरवशं ययौ । ८०.
पूरयित्वा च बहुना हेम्ना चित्रकरं स तम् ।
आत्तप्रियाचित्रपटो विवेशाभ्यन्तरं नृपः ।। ८१
तत्र तद्रूपलावण्यदर्शनात्तृप्तलोचनः ।
त्यक्तसर्वक्रियस्तस्थौ तदेकमयमानसः ।। ८२
बबाधे धैर्यहारी तं निघ्नल्ँलब्धान्तरः शरैः ।
रूपस्पर्धासमुद्भूतमात्सर्य इव मन्मथः ।। ८३
या दत्ता रूपलुब्धानां स्मरार्तिस्तेन योषिताम् ।
फलितेव च सैवास्य शतशाखं महीक्षितः ।। ८४
ततो दिनैश्च विरहक्षामपाण्डुः शशंस सः ।
आप्तेभ्यः सचिवेभ्यस्तत्पृच्छद्भ्यः स्वं मनोगतम् ।। ८५
मन्त्रयित्वा च तैः साकं कन्यां मदनसुन्दरीम् ।
याचितुं प्राहिणोद्दूतं स राज्ञे देवशक्तये ।। ८६
संगमस्वामिनामानं कालज्ञं कार्यवेदिनम् ।
विप्रमाप्तं कुलीनं च मधुरोदात्तभाषिणम् ।। ८७
स गत्वा सुमहार्हेण विप्रः परिकरेण तान् ।
विदर्भान्संगमस्वामी प्राविशत्कुण्डिनं पुरम् ।। ८८
यथावत्तत्र राजानं देवशक्तिं ददर्श तम् ।
स स्वामिनोऽर्थे तस्माच्च प्रार्थयामास तत्सुताम् ।। ८९
देया तावन्मयान्यस्मै दुहितैषा स चोचितः ।
भूपः कनकवर्षोऽस्मादृशोऽप्येतां च याचते ।। ९०
तदेतस्मै ददाम्येनामिति संमन्त्र्य सोऽपि च ।
श्रद्दधे देवशक्तिस्तत्संगमस्वामिनो वचः ।। ९१
दर्शयामास तस्मै च तस्या रूपमिवाद्भुतम् ।
नृत्तं मदनसुन्दर्याः सुतायाः स महीपतिः ।। ९२
ततस्तद्दर्शनप्रीतं संगमस्वामिनं स तम् ।
प्रतिपन्नसुतादानः संमान्य प्राहिणोन्नृपः ।। ९३
निश्चित्य लग्नमुद्वाहहेतोरागम्यतामिह ।
संदिश्येति समं तेन प्रतिदूतं ससर्ज च ।। ९४
आगत्य संगमस्वामी प्रतिदूतयुतोऽथ सः ।
राज्ञे कनकवर्षाय सिद्धं कार्यं न्यवेदयत् ।। ९५
ततो लग्नं विनिश्चित्य प्रतिदूतं प्रपूज्य तम् ।
असकृत्तां च विज्ञाय रक्तां मदनसुन्दरीम् ।। ९६
तद्विवाहाय दुर्वारवीर्यो निःशङ्कमानसः ।
राजा कनकवर्षोऽसौ प्रायात्तत्कुण्डिनं पुरम् ।। ९७
अशोकलतयारूढः प्रत्यन्तारण्यवासिनः ।
प्राणिप्राणहरान्निघ्नन्सिंहादीञ्शबरानिव ।। ९८
विदर्भान्प्राप्य नगरं कुण्डिनं तद्विवेश सः ।
निर्गतेनाग्रतो राज्ञा सहितो देवशक्तिना ।। ९९
तत्र पौरपुरंध्रीणां विलब्धनयनोत्सवः ।
सज्जितोद्वाहसंभारं प्राविशद्राजमन्दिरम् ।। १००
विश्राम्यति स्म तत्रैतत्स दिनं सपरिच्छदः ।
देवशक्तिनृपोदारकृताचारानुरञ्जितः ।। १०१
अन्येद्युर्देवशक्तिस्तां तस्मै मदनसुन्दरीम् ।
सुतां राज्यैकशेषेण सर्वस्वेन समं ददौ ।। १०२
स्थित्वा च तत्र सप्ताहं स राजा नगरं निजम् ।
आगात्कनकवर्षोऽथ नववध्वा समं तया ।। १०३
प्राप्ते कान्तायुते तस्मिञ्जगदानन्ददायिनि ।
सकौमुदीके शशिनीवासीत्तत्सोत्सवं पुरम् ।। १०४
साथ प्राणाधिका तस्य राज्ञो मदनसुन्दरी ।
आसीद्बह्ववरोधस्याप्यच्युतस्येव रुक्मिणी ।। १०५
अन्योन्यवदनासक्तलोचनैः स्मरसायकैः ।
कीलिताविव तौ चास्तां दंपती चारुपक्ष्मभिः ।। १०६
एकदा चाजगामात्र विकसत्केसरावलिः ।
दलयन्मानिनीमानमातङ्गं मधुकेसरी ।। १०७
लग्नालिमालामौर्वीकाः पुष्पेषोः कुसुमाकरः ।
सज्जीचकार चोत्फुल्लचूतवल्लीधनुर्लताः ।। १०८
ववौ चोपवनानीव चेतांस्यध्वगयोषिताम् ।
समुद्दीपितकामानि कम्पयन्मलयानिलः ।। १०९
पूरा नदीनां पुष्पाणि तरूणां शशिनः कलाः ।
क्षीणानि पुनरायान्ति यौवनानि न देहिनाम् ।। ११०
भो मुक्तमानकलहा रमध्वं दयितान्विताः ।
इतीव मधुरालापाः कोकिला जगदुर्जनान् ।। १११
तत्काले च मधूद्यानं विहर्तुं प्रविवेश सः ।
राजा कनकवर्षोऽत्र सर्वैरन्तःपुरैः सह ।। ११२
मुष्णञ्श्रियमशोकानां रक्तैः परिजनाम्बरैः ।
गीतैर्वराङ्गनानां च कोकिलभ्रमरध्वनिम् ।। ११३
देव्या मदनसुन्दर्या समं तत्र स भूपतिः ।
चिक्रीड सावरोधोऽपि कुसुमावचयादिभिः ।। ११४
विहृत्य चात्र सुचिरं स्नातुं गोदावरीं नृपः ।
अवतीर्य जलक्रीडां सान्तःपुरजनो व्यधात् ।। ११५
मुखैः पद्मानि नयनैरुत्पलानि पयोधरैः ।
रथाङ्गनाम्नां युग्मानि नितम्बैः पुलिनस्थलीः ।। ११६
विजित्य तस्याः सरितः क्षोभयामासुराशयम् ।
तरङ्गदर्शितामर्षभ्रूभङ्गायास्तदङ्गनाः ।। ११७
अम्भोविहारविचलद्वस्त्रव्यक्ताङ्गभङ्गिषु ।
रेमे कनकवर्षस्य तासु तस्य तदा मनः ।। ११८
एकां चाताडयद्राज्ञीं हेमकुम्भद्वयोपमे ।
कुचयुग्मे च विस्रस्तवसने करवारिणा ।। ११९
तद्दृष्ट्वा सा चुकोपास्यै सेर्ष्या मदनसुन्दरी ।
कियत्क्षोभ्या नदीत्येव सोद्वेगेव जगाद च ।। १२०
उत्तीर्य चाम्भसः प्रायादात्तवस्त्रान्तरा रुषा ।
प्रियापराधं शंसन्ती तं सखीभ्यः स्वमन्दिरम् ।। १२१
ततो ज्ञाताशयस्तस्या जलक्रीडां विमुच्य सः ।
राजा कनकवर्षोऽपि तद्वासगृहमाययौ ।। १२२
वार्यमाणो रुषा तत्र पञ्जरस्थैः शुकैरपि ।
प्रविश्य स ददर्शान्तर्देवीं तां मन्युपीडिताम् ।। १२३
वामहस्ततलन्यस्तविषण्णवदनाम्बुजाम् ।
स्वच्छमुक्ताफलनिभैः पतद्भिर्बाष्पबिन्दुभिः ।। १२४
‘जइ विरहो ण सहिज्जइ माणो [ सुहा वि] परिवज्जणीओ ते ।
विरहो हिअअ सहिज्जइ माणो [ एव्व] परिवढ्ढणीओ ते ।। १२५
इअ जाणिऊण णिउणं चिट्ठसु ओलम्बिऊण इक्कदरम् ।
उहअतडदिण्णपाओ मत्झणिविडिओ धुवं विणिस्सिहसि ।।’ १२६
इतीमं द्विपदीखण्डं पठन्तीं साश्रुगद्गदम् ।
निर्यद्दन्तांशुहारिण्या गिरापभ्रंशमुग्धया ।। १२७
विलोक्य च तथाभूतां तां कोपेऽपि मनोरमाम् ।
उपाययौ सलज्जश्च सभयश्च स भूपतिः ।। १२८
पराङ्मुखीमथाश्लिष्य वचोभिः प्रीतिपेशलैः ।
प्रवृत्तोऽभूत्सविनयैस्तां प्रसादयितुं च सः ।। १२९
वक्रोक्तिसूचितावद्ये परिवारे पपात च ।
तस्याश्चरणयोर्निन्दन्नात्मानमपराधिनम् ।। १३०
ततस्तन्मन्युनेवाश्रुवारिणा गलितेन सा ।
सिञ्चन्ती कण्ठलग्नास्य प्रससाद महीपतेः ।। १३१
अथैष हृष्टो नीत्वा तद्दिनं कुपिततुष्टया ।
राजा तया सहासेव्य रतं निद्रामगान्निशि ।। १३२
सुप्तो ददर्श चाकस्मात्स्वप्ने विकृतया स्त्रिया ।
हृतामेकावलीं कण्ठाच्चूडारत्नं च मूर्धतः ।। १३३
ततोऽप्यपश्यद्वेतालं नानाप्राण्यङ्गविग्रहम् ।
बाहुयुद्धे प्रवृत्तं च तं स भूमावपातयत् ।। १३४
पृष्ठोपविष्टश्चोड्डीय पक्षिणेव विहायसा ।
नीत्वा तेन नृपोऽम्भोधौ वेतालेन स चिक्षिपे ।। १३५
ततः कथंचिदुत्तीर्णः परमेकावलीं गले ।
चूडामणिं च तं मूर्ध्नि पूर्ववत्स्थितमैक्षत ।। १३६
एतद्दृष्ट्वा प्रबुद्धः स प्रातः परिचयागतम् ।
अस्य क्षपणकं राजा फलं स्वप्नस्य पृष्टवान् ।। १३७
……………….. ।
न वाच्यमप्रियं किं तु कथं पृष्टो न वच्मि ये ।। १३८
या त्वयैकावली दृष्टा हृता चूडामणिस्तथा ।
सैष देव्या वियोगस्ते पुत्रेण च भविष्यति ।। १३९
प्राप्ते चैकावलीरत्ने यवुत्तीर्णाब्धिना त्वया ।
दुःखान्ते सोऽपि भावी ते देवीपुत्रसमागमः ।। १४०
इति क्षपणकेनोक्ते विमृश्य स नृपोऽब्रवीत् ।
पुत्रो मेऽद्यापि नास्त्येव स तावज्जायतामिति ।। १४१
अथोपयातादश्रौषीत्स रामायणपाठकात् ।
पुत्रार्थं विहितक्लेशं राजा दशरथं नृपम् ।। १४२
तेनोद्भूतसुतप्राप्तिचिन्तः क्षपणके गते ।
राजा कनकवर्षस्तन्निनाय विमना दिनम् ।। १४३
रात्रावकस्माच्चैकाकी विनिद्रः शयनस्थितः ।
द्वारेऽनुद्घाटितेऽप्यन्तः प्रविष्टां स्त्रियमैक्षत ।। १४४
विनीता सौम्यरूपा च सा तं साश्चर्यमुत्थितम् ।
कृतप्रणामं दत्ताशीः क्षितीश्वरमभाषत ।। १४५
पुत्र मां विद्धि तनयां नागराजस्य वासुकेः ।
त्वत्पितुर्भगिनीं ज्येष्ठां नाम्ना रत्नप्रभामिमाम् ।। १४६
रक्षार्थं तेऽन्तिके शश्वददृष्टा च वसाम्यहम् ।
अद्य दृष्ट्वा सचिन्तं त्वामात्मा ते दर्शितो मया ।। १४७
न द्रष्टुमुत्सहे ग्लानिं तव तद्ब्रूहि कारणम् ।
इत्युक्तः स तया राजा पितृष्वस्रा जगाद ताम् ।। १४८
धन्योऽहमम्ब यस्यैवं त्वं प्रसादं करोषि मे ।
अनिर्वृतिं च मे विद्धि पुत्रासंभवहेतुकाम् ।। १४९
अपि राजर्षयो यत्र पुरा दशरथादयः ।
स्वर्गार्थमैच्छंस्तत्राम्ब कथं नेच्छन्तु मादृशाः ।। १५०
एतत्कनकवर्षस्य नृपतेस्तस्य सा वचः ।
श्रुत्वा रत्नप्रभा नागी भ्रातुः पुत्रमुवाच तम् ।। १५१
तर्हि पुत्र वदाम्येकं यमुपायं कुरुष्व तम् ।
गत्वा स्वामिकुमारं त्वमेतदर्थं प्रसादय ।। १५२
कुमारधारां विघ्नाय पतन्तीं मूर्ध्नि दुःसहाम् ।
शरीरान्तःप्रविष्टायाः प्रभावान्मे सहिष्यसे ।। १५३
विघ्नजातं विजित्यान्यदपि प्राप्स्यसि वाञ्छितम् ।
इत्युक्त्वान्तर्दधे नागी राजा हृष्टोऽक्षिपत्क्षपाम् ।। १५४
प्रातर्मन्त्रिषु विन्यस्य राज्यं पुत्राभिकाङ्क्षया ।
ययौ स्वामिकुमारस्य पादमूलं स भूपतिः ।। १५५
तत्र तीव्रं तपश्चक्रे तमाराधयितुं प्रभुम् ।
तयार्पितबलो नाग्या शरीरान्तःप्रविष्टया ।। १५६
तनोऽशनिनिभा राज्ञः पतितुं तस्य मूर्धनि ।
कुमारवारिधारा सा प्रवृत्ताभूदनारतम् ।। १५७
स च सेहे शरीरान्तर्गतनागीबलेन ताम् ।
ततस्तस्याधिविघ्नार्थं हेरम्बं प्रैरयद्गुहः ।। १५८
हेरम्बश्चासृजत्तत्र धारामध्ये महाविषम् ।
तस्याजगरमत्युग्रं न स तेनाप्यकम्पत ।। १५९
ततो विनायकः साक्षाद्दन्ताघातानुरःस्थले ।
एत्य दातुं प्रववृते तस्याजय्यः सुरैरपि ।। १६०
मत्वा तं दुर्जयं देवं सोऽथ स्तुतिभिरर्चितुम् ।
राजा कनकवर्षस्तद्विषह्यैवोपचक्रमे ।। १६१
नमः सर्वार्थसंसिद्धिनिधिकुम्भोपमात्मने ।
लम्बोदराय विघ्नेश व्यालालंकरणाय ते ।। १६२
लीलोत्क्षिप्तकराघातविधुतासनपङ्कजम् ।
ब्रह्माणमपि सोत्कम्पं कुर्वञ्जय गजानन ।। १६३
सुरासुरमुनीन्द्राणामपि सन्ति न सिद्धयः ।
अतुष्टे त्वयि लोकैकशरण्ये शंकरप्रिय ।। १६४
घटोदरः शूर्पकर्णो गणाध्यक्षो मदोत्कटः ।
पाशहस्तोऽम्बरीषश्च जम्बकस्त्रिशिखायुधः ।। १६५
एवमाद्यैः स्तुवन्ति स्म पापघ्नैरष्टषष्टिभिः ।
तत्संख्यस्थाननियतैर्नामभिस्त्वां सुरोत्तमाः ।। १६६
स्मरतः स्तुवतश्च त्वां विनश्यति भयं प्रभो ।
रणराजकुलद्यूतचौराग्निश्वापदादिजम् ।। १६७
इति स्तुतिपदैरेतैरन्यैर्बहुविधैश्च सः ।
नृपः कनकवर्षस्तं विघ्नेश्वरमपूजयत् ।। १६८
तुष्टोऽस्मि न करिष्यामि विघ्नं ते पुत्रमाप्नुहि ।
इत्युक्त्वान्तर्दधे तत्र राज्ञस्तस्य स विघ्नजित् ।। १६९
ततः स्वामिकुमारस्तं तद्धाराधारिणं नृपम् ।
उवाच धीर तुष्टोऽस्मि तव याचस्व तद्वरम् ।। १७०
तच्छ्रुत्वा स प्रहृष्टस्तं देवं राजा व्यजिज्ञपत् ।
त्वत्प्रसादेन मे नाथ सूनुरुत्पद्यतामिति ।। १७१
एवमस्तु सुतो भावी भवतो मद्गणांशजः ।
नाम्ना हिरण्यवर्षश्च भविष्यति स भूपते ।। १७२
इत्युक्त्वा गर्भगेहान्तः प्रवेशाय तमाह्वयत् ।
सविशेषप्रसादेप्सुर्नृपतिं बर्हिवाहनः ।। १७३
तेनादृश्यास्य निरगान्नागी देहान्नृपस्य सा ।
विशन्ति शापभीता हि न कुमारगृहं स्त्रियः ।। १७४
ततः कनकवर्षोऽसौ स्वेन मानुषतेजसा ।
विवेश गर्भभवनं तस्य देवस्य पावकेः ।। १७५
स तं नाग्यनधिष्ठानात्पूर्वतेजोविनाकृतम् ।
दृष्ट्वा नृपं किमेतत्स्यादिति देवोऽप्यचिन्तयत् ।। १७६
ज्ञात्वा नागीबलव्याजनिर्व्यूढविषमव्रतम् ।
प्रणिधानाच्च तं क्रुद्धः शशाप स नृपं गुहः ।। १७७
व्याजस्त्वया कृतो यस्मादतो जातेन सूनुना ।
महादेव्या च दुर्दान्त वियोगस्ते भविष्यति ।। १७८
निर्घातदारुणं श्रुत्वा शापमेतं स भूपतिः ।
सूक्तैस्तुष्टाव तं देवं मोहं मुक्त्वा महाकविः ।। १७९
स सुभाषिततुष्टोऽथ षण्मुखस्तमभाषत ।
राजंस्तुष्टोऽस्मि सूक्तैस्ते शापान्तं तत्र वच्मि तत् ।। १८०
भविष्यत्यब्दमेकं ते पत्नीपुत्रवियुक्तता ।
मुक्तोऽपमृत्युत्रितयात्तौ च प्राप्स्यस्यतः परम् ।। १८१
इत्युक्त्वा विरतालापे षण्मुखे स प्रणम्य तम् ।
तत्प्रसादसुधातृप्तो राजा स्वपुरमाययौ ।। १८२
तत्र तस्यामृतस्यन्दो ज्योत्स्नायामिव शीतगोः ।
देव्यां मदनसुन्दर्यां क्रमात्सूनुरजायत ।। १८३
दृष्ट्वा सुतमुखं सोऽथ राजा राज्ञी च सा मुहुः ।
अत्यानन्दसमायुक्ते नावर्तेतां तदात्मनि ।। १८४
तत्कालं चोत्सवं चक्रे वसु वर्षन्स भूपतिः ।
निजां कनकवर्षाख्यां नयन्भुवि यथार्थताम् ।। १८५
पञ्चरात्रे गते षष्ठ्यां रजनौ जातवेश्मनि ।
कृते रक्षाविधौ तत्र मेघोऽशङ्कितमागतः ।। १८६
तेन वृद्धिमवाप्तेन तत्रावव्रे नभः क्रमात् ।
शत्रुणोपेक्षितेनेव राज्यं राज्ञः प्रमादिनः ।। १८७
मदस्येव क्षिपन्धारा वर्षस्योन्मूलितद्रुमः ।
ततो धावितुमारेभे वातमत्तमतङ्गजः ।। १८८
तत्क्षणं सार्गलमपि द्वारमुद्घाट्य भीषणा ।
स्त्री कापि क्षुरिकाहस्ता जातवेश्म विवेश तत् ।। १८९
सा तं मदनसुन्दर्याः स्तनासक्तमुखं सुतम् ।
हृत्वा देव्याः प्रदुद्राव संमोह्यैव परिच्छदम् ।। १९०
हा हा हृतो मे राक्षस्या सुत इत्यथ विह्वला ।
क्रन्दन्ती चान्वधावत्तां राज्ञी सा स्त्रीं तमस्यपि।।१९१
सा च गत्वा पपात स्त्री सरस्यन्तः सबालका।
राज्ञी चान्वपतत्सापि तत्रैवापत्यतृष्णया ।। १९२
क्षणान्मेघो निववृते जगामान्तं च यामिनी ।
जातवेश्मनि चाक्रन्दः परिवारस्य शुश्रुवे ।। १९३
राजा कनकवर्षोऽथ तच्छ्रुत्वा जातवासकम् ।
एत्य पुत्रप्रियाशून्यं दृष्ट्वा मोहं जगाम सः ।। १९४
समाश्वस्य च हा देवि हा पुत्रक शिशो इति ।
विलपन्नथ सस्मार शापं तं वत्सरावधिम् ।। १९५
भगवञ्शापसंपृक्तो मन्दपुण्यस्य मे वरः ।
कथं स्कन्द त्वया दत्तः सविषामृतसंनिभः ।। १९६
हाहा युगसहस्राभं कथं नेष्यामि वत्सरम् ।
देव्या मदनसुन्दर्या जीविताधिकया विना ।। १९७
इत्याक्रन्दंश्च स ज्ञातवृत्तान्तैर्मन्त्रिभिर्नृपः ।
बोध्यमानोऽपि न प्राप देव्या सह गतां धृतिम् ।। १९८
क्रमाच्च मदनावेगविवशो निर्गतः पुरात् ।
विवेश विन्ध्यकान्तारमुन्मनीभूय स भ्रमन् ।। १९९
तत्र बालमृगीनेत्रैः प्रियाया लोचनश्रियम् ।
कबरीभारसौन्दर्यं चमरीवालसंचयैः ।। २००
दृष्टैः करिकरेणूनां गतैर्मन्थरतां गतेः ।
स्मरतस्तस्य जज्वाल सुतरां मदनानलः ।। २०१
भ्राम्यंस्तृष्णातपक्लान्तो विन्ध्यपादमवाप्य सः ।
पीतनिर्झरपानीयस्तरुमूल उपाविशत् ।। २०२
तावद्गुहामुखाद्विन्ध्यस्याट्टहास इवोन्नदन् ।
सिंहः सटालो निर्गत्य हन्तुमभ्युत्पपात तम् ।। २०३
तत्क्षणं गगनायातः कोऽपि विद्याधरो जवात् ।
निपत्यासिप्रहारेण सिंहं तमकरोद्द्विधा ।। २०४
समीपमेत्य चापृच्छद्राजानं तं स खेचरः ।
राजन्कनकवर्षैवं प्राप्तोऽस्येतां कथं भुवम् ।। २०५
तच्छ्रुत्वा संस्मृतिं लब्धा स राजा प्रत्युवाच तम् ।
विरहानलविक्षिप्तं कुतस्त्वं वेत्सि मामिति ।। २०६
ततो विद्याधरोऽवादीदहं प्रव्राजको भवन् ।
मानुषो बन्धुमित्त्राख्यस्त्वत्पुरे न्यवसं पुरा ।। २०७
सेवया प्रार्थितेनात्र त्वया साहायके कृते ।
विद्याधरत्वं प्राप्तोऽस्मि वीरवेतालसाधनात् ।। २०८
तेन त्वां प्रत्यभिज्ञाय कर्तुं ते प्रत्युपक्रियाम् ।
त्वज्जिघांसुरयं दृष्ट्वा सिंहो व्यापादितो मया ।। २०९
नाम्ना बन्धुप्रभश्चाद्य संवृत्तोऽस्मीति वादिनम् ।
राजा कनकवर्षस्तं जातप्रीतिरभाषत ।। २१०
हन्त स्मरामि सा चेह मैत्री निर्वाहिता त्वया ।
तद्ब्रूहि मे कदा भावी भार्यापुत्रसमागमः ।। २११
इति तस्य वचः श्रुत्वा बुद्ध्वा विद्याप्रभावतः ।
विद्याधरोऽब्रवीद्बन्धुप्रभस्तं स महीभृतम् ।। २१२
दृष्टया विन्ध्यवासिन्या पत्नीपुत्रौ त्वमाप्स्यसि ।
तत्तत्र गच्छ सिद्ध्यै त्वं स्वलोकं च व्रजाम्यहम् ।। २१३
इत्युक्त्वा खं गते तस्मिन्राजा लब्धधृतिः शनैः ।
प्रायात्कनकवर्षोऽसौ द्रष्टुं तां विन्ध्यवासिनीम् ।। २१४
गच्छन्तमभ्यधावत्तं नृपं वन्यो महान्पथि ।
आधूतमस्तको मत्तः प्रसारितकरः करी ।। २१५
तं दृष्ट्वा श्वभ्रमार्गेण स राजापासरत्तथा ।
यथानुधावन्स गजो विपेदे श्वभ्रपाततः ।। २१६
ततः सोऽध्वश्रमायासक्लान्तो राजा व्रजन्क्रमात् ।
उद्दण्डपुण्डरीकाढ्यं प्रापदेकं महत्सरः ।। २१७
तत्र खात्वा च पीत्वा च जलं जग्धमृणालकः ।
विश्रान्तः पादपतले क्षणं जह्रे स निद्रया ।। २१८
तावच्च तेन मृगयानिवृत्ताः शबराः पथा ।
आगता ददृशुः सुप्तं तं राजानं सुलक्षणम् ।। २१९
ते च देव्युपहारार्थं बद्ध्वा निन्युस्तदैव तम् ।
स्वस्य मुक्ताफलाख्यस्य पार्श्वं शबरभूभृतः ।। २२०
सोऽप्येनं शबराधीशः प्रशस्तं वीक्ष्य नीतवान् ।
केतनं विन्ध्यवासिन्याः पशूकर्तुं नराधिपम् ।। २२१
दृष्ट्वैव च स देवीं तां प्रणमंस्तदनुग्रहात् ।
राजा स्कन्दप्रसादाच्च बभूव स्रस्तबन्धनः ।। २२२
तदालोक्याद्भुतं मत्वा तस्य तं देव्यनुग्रहम् ।
मुमोच तं स राजानं शबराधिपतिर्वधात् ।। २२३
एवं कनकवर्षस्य तृतीयादपमृत्युतः ।
अतिक्रान्तस्य तस्याभूत्पूर्णं तच्छापवत्सरम् ।। २२४
तावच्च तस्य सा नागी राज्ञो मदनसुन्दरीम् ।
देवीं सपुत्रामादाय तत्रैवागात्पितृष्वसा ।। २२५
जगाद तं च भो राजञ्ज्ञातकौमारशापया ।
एतौ ते रक्षितौ युक्त्वा नीत्वा स्वभवनं मया ।। २२६
तस्मात्कनकवर्ष स्वौ गृहाणैतौ प्रियासुतौ ।
भुङ्क्ष्वेदं पृथिवीराज्यं क्षीणशापोऽधुना ह्यसि ।। २२७
इत्युक्त्वा प्रणतं सा तं नृपं नागी तिरोदधे ।
नृपोऽपि स्वप्नमिव तन्मेने भार्यासुतागमम् ।। २२८
ततोऽस्य राज्ञो राज्ञ्याश्च चिरादाश्लिष्टयोर्मिथः ।
अगलद्विरहक्लेशो हर्षबाष्पाम्बुभिः सह ।। २२९
ततः कनकवर्षं तं बुद्ध्वा पृथ्वीपतिं प्रभुम् ।
मुक्ताफलोऽपतत्तस्य शबरेन्द्रः स पादयोः ।। २३०
क्षमयित्वा च पल्लीं स्वां प्रवेश्य च निजोचितैः ।
तैस्तैः ससुतदारं तमुपचारैरुपाचरत् ।। २३१
सोऽथ तत्र स्थितो राजा दूतैरानाययन्नृपम् ।
श्वशुरं देवशक्तिं तं स्वसैन्यं च निजात्पुरात् ।। २३२
अथास्थितकरेणुका मदनसुन्दरी तां प्रियां सुतं च शरजन्मनोदितहिरण्यवर्षाभिधम् ।
विधाय पुरतस्ततः श्वशुरवेश्मवासादितश्चचाल स तदन्वितः कनकवर्षपृथ्वीपतिः ।। २३३
अवाप च स वासरैः कतिपयैर्गृहं श्वाशुरं विदर्भविषयाश्रितं तदथ कुण्डिनाख्यं पुरम् ।
समृद्धिमति तत्र च श्वशुरसत्कृतः कानिचिद्दिनान्यभजत स्थितिं तनयदारसेनायुतः ।। २३४
प्रस्थाय ततश्च शनैः कनकपुरं प्राप्तवान्निजं नगरम् ।
पौरवधूजननयनैश्चिरोत्सुकैः पीयमान इव ।। २३५
अविशच्च राजधानीं सुतसहितो मदनसुन्दरीयुक्तः ।
उत्सव इव विग्रहवान्प्रमोदशोभान्वितः स नृपः ।। २३६
अभिषिच्य बद्धपट्टां तत्र च तां मदनसुन्दरीमकरोत् ।
सर्वान्तःपुरमुख्यामभ्युदये मानितप्रकृतिः ।। २३७
देव्या तया सह सुतेन च तेन बद्धनित्योत्सवः पुनरदृष्टवियोगदुःखः ।
निष्कण्टकं कनकवर्षनरेश्वरोऽथ भूमण्डलं सचतुरन्तमिदं शशास ।। २३८
इति गोमुखतः स्वमन्त्रिमुख्याद्रुचिरां तत्र कथामिमां निशम्य ।
नरवाहनदत्तराजपुत्रः सदलंकारवतीयुतस्तुतोष ।। २३९
इति महाकविश्रीसोमदेवभट्टविरचिते कथासरित्सागरेऽलंकारवतीलम्बके पञ्चमस्तरङ्गः ।">
<script type="text/javascript">
    
    let baseURL = "https:\/\/vishvAsa.github.io\/kAvyam\/";
    let basePath = "/" + baseURL.split("/").slice(3).join("/");
    let siteParams = JSON.parse("{\u0022build_img\u0022:\u0022https:\/\/github.com\/vishvAsa\/kAvyam\/actions\/workflows\/build.yml\/badge.svg\u0022,\u0022build_url\u0022:\u0022https:\/\/github.com\/vishvAsa\/kAvyam\/actions\/workflows\/build.yml\u0022,\u0022contactlink\u0022:\u0022https:\/\/github.com\/vishvAsa\/kAvyam\/issues\/new\u0022,\u0022env\u0022:\u0022production\u0022,\u0022githubeditmepathbase\u0022:\u0022https:\/\/github.com\/vishvAsa\/kAvyam\/edit\/content\/\u0022}");
    let pageDefaultsList = JSON.parse("[{\u0022scope\u0022:{\u0022pathPrefix\u0022:\u0022\u0022},\u0022values\u0022:{\u0022comments\u0022:true,\u0022layout\u0022:\u0022page\u0022,\u0022search\u0022:true,\u0022sidebar\u0022:\u0022kAvya_sidebar\u0022,\u0022unicode_script\u0022:\u0022devanagari\u0022}}]");
    let sidebarsData = JSON.parse("{\u0022kAvya_sidebar\u0022:{\u0022contents\u0022:[{\u0022url\u0022:\u0022recdir:\/\/\u0022},{\u0022contents\u0022:[{\u0022title\u0022:\u0022ज्यौतिषम्\u0022,\u0022url\u0022:\u0022..\/jyotiSham\/\u0022},{\u0022title\u0022:\u0022संस्कृतम्\u0022,\u0022url\u0022:\u0022..\/sanskrit\/\u0022},{\u0022title\u0022:\u0022संस्कारः\u0022,\u0022url\u0022:\u0022..\/devaH\/\u0022},{\u0022title\u0022:\u0022आगमः\u0022,\u0022url\u0022:\u0022..\/AgamaH\/\u0022},{\u0022title\u0022:\u0022आगमः शैवः\u0022,\u0022url\u0022:\u0022..\/AgamaH_shaivaH\/\u0022},{\u0022title\u0022:\u0022आगमः वैष्णवः\u0022,\u0022url\u0022:\u0022..\/AgamaH_vaiShNavaH\/\u0022},{\u0022title\u0022:\u0022रामानुजीयम्\u0022,\u0022url\u0022:\u0022..\/rAmAnujIyam\/\u0022},{\u0022title\u0022:\u0022माध्वम्\u0022,\u0022url\u0022:\u0022..\/mAdhvam\/\u0022},{\u0022title\u0022:\u0022आगमः ब्राह्मः\u0022,\u0022url\u0022:\u0022..\/AgamaH_brAhmaH\/\u0022},{\u0022title\u0022:\u0022कल्पान्तरम्\u0022,\u0022url\u0022:\u0022..\/kalpAntaram\/\u0022},{\u0022title\u0022:\u0022Notes Home\u0022,\u0022url\u0022:\u0022..\/notes\/\u0022},{\u0022title\u0022:\u0022वेदाः\u0022,\u0022url\u0022:\u0022..\/vedAH\/\u0022},{\u0022title\u0022:\u0022वेदाः - ऋक्\u0022,\u0022url\u0022:\u0022..\/vedAH_Rk\/\u0022},{\u0022title\u0022:\u0022वेदाः - यजुः\u0022,\u0022url\u0022:\u0022..\/vedAH_yajuH\/\u0022},{\u0022title\u0022:\u0022वेदाः - साम\u0022,\u0022url\u0022:\u0022..\/vedAH_sAma\/\u0022},{\u0022title\u0022:\u0022पुराणम्\u0022,\u0022url\u0022:\u0022..\/purANam\/\u0022},{\u0022title\u0022:\u0022पुराणम् वैष्णवम्\u0022,\u0022url\u0022:\u0022..\/purANam_vaiShNavam\/\u0022},{\u0022title\u0022:\u0022महाभारतम्\u0022,\u0022url\u0022:\u0022..\/mahAbhAratam\/\u0022},{\u0022title\u0022:\u0022रामायणम्\u0022,\u0022url\u0022:\u0022..\/rAmAyaNam\/\u0022},{\u0022title\u0022:\u0022काव्यम्\u0022,\u0022url\u0022:\u0022..\/kAvyam\/\u0022},{\u0022title\u0022:\u0022ಕನ್ನಡ\u0022,\u0022url\u0022:\u0022..\/kannaDa\/\u0022},{\u0022title\u0022:\u0022मीमांसा\u0022,\u0022url\u0022:\u0022..\/mImAMsA\/\u0022},{\u0022title\u0022:\u0022त्रिपिटकम्\u0022,\u0022url\u0022:\u0022..\/tipiTaka\/\u0022},{\u0022title\u0022:\u0022ಕನ್ನಡ\u0022,\u0022url\u0022:\u0022..\/kannaDa\/\u0022},{\u0022title\u0022:\u0022पाळयः\u0022,\u0022url\u0022:\u0022..\/pALi\/\u0022},{\u0022title\u0022:\u0022भाषान्तरम्\u0022,\u0022url\u0022:\u0022..\/bhAShAntaram\/\u0022},{\u0022title\u0022:\u0022English Lit\u0022,\u0022url\u0022:\u0022..\/english\/\u0022},{\u0022title\u0022:\u0022Book pub\u0022,\u0022url\u0022:\u0022..\/book-pub\u0022}],\u0022title\u0022:\u0022सङ्ग्रहान्तरम्\u0022},{\u0022title\u0022:\u0022Vishvas\u0027s home page\u0022,\u0022url\u0022:\u0022..\/\u0022},{\u0022title\u0022:\u0022\\u003ci class=\\\u0022fas fa-hand-holding-heart\\\u0022\\u003e\\u003c\/i\\u003eDonate Via Vishvas\u0022,\u0022url\u0022:\u0022https:\/\/vishvAsa.github.io\/interests\/dharma-via-vishvas\/\u0022}],\u0022title\u0022:\u0022भागाः\u0022}}");
    
    var pageRelUrlTree = {};
</script>

    
    <script type="text/javascript">
  let pageVars = {};
  pageVars.pageUrlMinusBasePath = "\/kAvyam\/laxyam\/padyam\/somadevaH_kathA-sarit-sAgaraH\/mUlam\/09\/005\/".replace(basePath, "/");
  pageVars.pageParams = {};
  pageVars.pageSource = "laxyam\/padyam\/somadevaH_kathA-sarit-sAgaraH\/mUlam\/09\/005.md";
  console.log(pageVars.pageSource);
  var pageDefaults;
  for (let possiblePageDefaults of pageDefaultsList) {
    if (pageVars.pageSource.startsWith(possiblePageDefaults.scope.pathPrefix)) {
      pageDefaults = possiblePageDefaults.values
    }
  }
    
</script>


    <script src="/kAvyam/webpack_dist/uiLib-bundle.js"></script>







    <link rel="stylesheet" href="/kAvyam/webpack_dist/uiLib.css">
<link rel="stylesheet" href="/kAvyam/css/uiLibPrint.css" media="print" >
<link rel="stylesheet" href="/kAvyam/css/fonts.css" >
<link rel="stylesheet" href="/kAvyam/css/@fortawesome/fontawesome-free/css/solid.min.css">

<link rel="stylesheet" href="/kAvyam/css/@fortawesome/fontawesome-free/css/fontawesome.min.css">


<link rel="alternate" hreflang="sa-Deva" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/09/005/" />
<link rel="alternate" hreflang="sa-Deva" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/09/005/?transliteration_target=devanagari" />

<link rel="alternate" hreflang="sa-Knda" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/09/005/?transliteration_target=kannada" />
<link rel="alternate" hreflang="sa-Mlym" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/09/005/?transliteration_target=malayalam" />
<link rel="alternate" hreflang="sa-Telu" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/09/005/?transliteration_target=telugu" />
<link rel="alternate" hreflang="sa-Taml-t-sa-Taml-m0-superscript" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/09/005/?transliteration_target=tamil_superscripted" />
<link rel="alternate" hreflang="sa-Taml" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/09/005/?transliteration_target=tamil" />
<link rel="alternate" hreflang="sa-Gran" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/09/005/?transliteration_target=grantha" />

<link rel="alternate" hreflang="sa-Gujr" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/09/005/?transliteration_target=gujarati" />
<link rel="alternate" hreflang="sa-Guru" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/09/005/?transliteration_target=gurmukhi" />
<link rel="alternate" hreflang="sa-Shar" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/09/005/?transliteration_target=sharada" />
<link rel="alternate" hreflang="sa-Dogr" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/09/005/?transliteration_target=dogra" />
<link rel="alternate" hreflang="sa-Phag" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/09/005/?transliteration_target=phags_pa" />
<link rel="alternate" hreflang="sa-Tibt" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/09/005/?transliteration_target=tibetan" />
<link rel="alternate" hreflang="sa-Sidd" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/09/005/?transliteration_target=siddham" />
<link rel="alternate" hreflang="sa-Newa" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/09/005/?transliteration_target=newa" />
<link rel="alternate" hreflang="sa-Modi" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/09/005/?transliteration_target=modi" />
<link rel="alternate" hreflang="sa-Tirh" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/09/005/?transliteration_target=tirhuta_maithili" />
<link rel="alternate" hreflang="sa-Gong" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/09/005/?transliteration_target=gondi_gujala" />
<link rel="alternate" hreflang="sa-Gonm" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/09/005/?transliteration_target=gondi_masaram" />


<link rel="alternate" hreflang="sa-Orya" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/09/005/?transliteration_target=oriya" />
<link rel="alternate" hreflang="sa-Beng-t-sa-Beng-m0-assamese" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/09/005/?transliteration_target=assamese" />
<link rel="alternate" hreflang="sa-Beng" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/09/005/?transliteration_target=bengali" />
<link rel="alternate" hreflang="sa-Mtei" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/09/005/?transliteration_target=manipuri" />
<link rel="alternate" hreflang="sa-Sinh" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/09/005/?transliteration_target=sinhala" />
<link rel="alternate" hreflang="sa-Limb" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/09/005/?transliteration_target=limbu" />
<link rel="alternate" hreflang="sa-Lepc" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/09/005/?transliteration_target=lepcha" />


<link rel="alternate" hreflang="sa-Cyrl" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/09/005/?transliteration_target=cyrillic" />
<link rel="alternate" hreflang="sa-Latn-t-sa-Zyyy-m0-iso" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/09/005/?transliteration_target=iso" />
<link rel="alternate" hreflang="sa-Latn-t-sa-Zyyy-m0-iast" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/09/005/?transliteration_target=iast" />
<link rel="alternate" hreflang="sa-Aran" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/09/005/?transliteration_target=urdu" />
<link rel="alternate" hreflang="sa-Avst" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/09/005/?transliteration_target=avestan" />

<link rel="alternate" hreflang="sa-Brah" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/09/005/?transliteration_target=brahmi" />
<link rel="alternate" hreflang="sa-Khar" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/09/005/?transliteration_target=kharoshthi" />
<link rel="alternate" hreflang="sa-Zanb" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/09/005/?transliteration_target=zanbazar_square" />
<link rel="alternate" hreflang="sa-Bhks" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/09/005/?transliteration_target=bhaiksuki" />

<link rel="alternate" hreflang="sa-Bali" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/09/005/?transliteration_target=balinese" />
<link rel="alternate" hreflang="sa-Java" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/09/005/?transliteration_target=javanese" />
<link rel="alternate" hreflang="sa-Laoo" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/09/005/?transliteration_target=lao" />
<link rel="alternate" hreflang="sa-Laoo-t-sa-Laoo-m0-Laopali" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/09/005/?transliteration_target=lao_pali" />
<link rel="alternate" hreflang="sa-Mymr" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/09/005/?transliteration_target=burmese" />
<link rel="alternate" hreflang="sa-Mymr-t-sa-Mymr-m0-Mon" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/09/005/?transliteration_target=mon" />
<link rel="alternate" hreflang="sa-Cham" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/09/005/?transliteration_target=cham" />
<link rel="alternate" hreflang="sa-Khmr" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/09/005/?transliteration_target=khmer" />
<link rel="alternate" hreflang="sa-Thai" href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/09/005/?transliteration_target=thai" />

  </head>

  <body class="ma0 bg-near-white">
    


    
<header class="p-1 bg-yellow noPrint">
    <nav role="navigation" class="col">
      <div id="div_top_bar" class="row">
        <div class="col-md-3 justify-content-start">
          <a  href="/" class="btn col border">
            <i class="fas fa-gopuram ">काव्ये विश्वासटिप्पन्यः <br/> ००५</i>
          </a>
        </div>
        <div id="div_top_bar_right" class="col-md-auto d-flex justify-content-center">
          <button class="btn btn-light"  href="#transliterationDropdown" data-toggle="collapse">
            ✍
          </button>
          <select id="transliterationDropdown" size="1" class="collapse" onchange="module_uiLib.default.content.updateTransliteration()">
            <optgroup label="🌍">
              <option value="iso">āISO</option>
              <option value="iso_vedic">āi-āu</option>
              <option value="cyrillic">пу</option>
              <option value="urdu">نس</option>
              <option value="??">🌍??</option>
            </optgroup>
            <optgroup label="🛕🧭S">
              <option value="kannada">ಅ</option>
              <option value="malayalam">അ</option>
              <option value="telugu">క</option>
              <option value="tamil_superscripted">க²</option>
              <option value="tamil_extended">க</option>
              <option value="grantha">𑌅</option>
            </optgroup>
            <optgroup label="🛕🧭N">
              <option value="devanagari" selected="">स</option>
              <option value="gujarati">અ</option>
              <option value="gurmukhi">ਅ</option>
            </optgroup>
            <optgroup label="🛕🧭E">
              <option value="oriya">ଅ</option>
              <option value="assamese">অস</option>
              <option value="bengali">অ</option>
            </optgroup>
            <optgroup label="🛕🏺📜">
              <option value="sharada">𑆑𑇀𑆰</option>
              <option value="brahmi">𑀅</option>
            </optgroup>
            <optgroup label="🛕🌋">
              <option value="balinese">ᬩᬮᬶ</option>
            </optgroup>
          </select>
          <div>
          <button class="btn btn-outline-secondary btn-sm"  href="#transliterationDropdownAlt" data-toggle="collapse">
          (✍)
          </button>
          <select id="transliterationDropdownAlt" size="1"  style="font-size:12px" class="bg-light-yellow collapse" onchange="module_uiLib.default.content.updateTransliteration()">
            <optgroup label="🌍">
              <option value="iso">āISO</option>
              <option value="iso_vedic">āi-āu</option>
              <option value="cyrillic">пу</option>
              <option value="urdu">نس</option>
              <option value="??">🌍??</option>
            </optgroup>
            <optgroup label="🛕🧭S">
              <option value="kannada">ಅ</option>
              <option value="malayalam">അ</option>
              <option value="telugu">క</option>
              <option value="tamil_superscripted">க²</option>
              <option value="tamil_extended">க</option>
              <option value="grantha">𑌅</option>
            </optgroup>
            <optgroup label="🛕🧭N">
              <option value="devanagari" selected="">स</option>
              <option value="gujarati">અ</option>
              <option value="gurmukhi">ਅ</option>
            </optgroup>
            <optgroup label="🛕🧭E">
              <option value="oriya">ଅ</option>
              <option value="assamese">অস</option>
              <option value="bengali">অ</option>
            </optgroup>
            <optgroup label="🛕🏺📜">
              <option value="sharada">𑆑𑇀𑆰</option>
              <option value="brahmi">𑀅</option>
            </optgroup>
            <optgroup label="🛕🌋">
              <option value="balinese">ᬩᬮᬶ</option>
            </optgroup>
          </select>
          </div>
          <div class="row col d-flex  dropdown">
            <button class="btn btn-secondary-outline btn-sm dropdown-toggle" type="button" data-toggle="dropdown" aria-haspopup="true" aria-expanded="false">
              A±
            </button>
            <div class="dropdown-menu" aria-labelledby="dropdownMenuButton">
            <a class="btn btn-secondary btn-sm" onclick="module_uiLib.changeTextSize(2)">A+</a>
            <a class="btn btn-secondary btn-sm" onclick="module_uiLib.changeTextSize(-2)">A-</a>
            </div>
          </div>
          <button class="btn btn-light btn-sm"  href="#commentStyleDropdown" data-toggle="collapse">
            🗨
          </button>
          <select id="commentStyleDropdown" class="collapse" size="1" onchange="module_uiLib.default.content.updateCommentStyleFromDropdown()">
            <option value="on">✔</option>
            <option value="hidden">✗</option>
          </select>
          <div><a id="expandAllButton" class="btn btn-secondary" onclick="module_uiLib.default.query.setParamsAndGo({'expandDetails': '.*'})">↕️️</a></div>
          <div id="printStyleDiv" class="row col d-flex  dropdown">
          <button class="btn btn-light btn-sm dropdown-toggle"  href="#printStyleDropdown" data-toggle="dropdown" aria-haspopup="true" aria-expanded="false">
          🖨
          </button>
            <div class="dropdown-menu col" aria-labelledby="printStyleDropdown">
              <div class="row justify-content-center">
                <p>Cols:</p>
                <input type="number" min="1" max="10" value="2" step="1" id="tbColumns" style="width: 3ch;"  accesskey="c"/>
              </div>
              <div class="row justify-content-center">
                <p>A±:</p> <input type="text" id="tbBodyFontSize" value="0.4cm" style="width: 6ch;"  accesskey="f"></input>
              </div>
              <div class="row justify-content-center">
                <p>Incl:</p> <input checked type="checkbox" id="tbIncludeStyle" value="on"></input>
                <button id="btnPrintStyle" onclick="module_uiLib.default.content.updatePrintStyle()">🖨
                </button>
              </div>
            </div>
        </div>
        </div>
        <div id="audioDiv" class="row col d-flex  dropdown">
          <button class="btn btn-secondary-outline btn-sm dropdown-toggle" type="button" id="audioDropdownMenuButton" data-toggle="dropdown" aria-haspopup="true" aria-expanded="false">
            🎧
          </button>
          <div class="dropdown-menu" aria-labelledby="dropdownMenuButton">
          <a id="speakerButton" class="btn btn-outline-secondary btn-sm" onclick="module_uiLib.default.content.handleSpeakToggle()">⏯</a>
          <button id="speakerPauseButton" class="btn btn-outline-secondary btn-sm">⏸</button>
            <div id="audioOptionsDiv" class="row justify-content-center" >
              <div>
                <p class="lead">Vol</p>
                <input type="range" min="0" max="1" value="1" step="0.1" id="volume" />
                <span id="volume-label" class="ms-2">1</span>
              </div>
              <div class="mx-5">
                <p class="lead">Rate</p>
                <input type="range" min="0.1" max="10" value="1" id="rate" step="0.1" />
                <span id="rate-label" class="ms-2">1</span>
              </div>
              <div>
                <p class="lead">Pitch</p>
                <input type="range" min="0" max="2" value="1" step="0.1" id="pitch" />
                <span id="pitch-label" class="ms-2">1</span>
              </div>
            </div>
          </div>
        </div>
        <a href="https://vishvAsa.github.io/kAvyam/search"  class="btn btn-light btn-sm">🥽🔦</a>
        <div class="row col  d-flex justify-content-center">
          <div><a id="previousPage" href="" class="btn btn-secondary">###<i class="fas fa-caret-left"></i></a></div>
          <div ><a id="nextPage" href="" class="btn btn-secondary"><i class="fas fa-caret-right"></i> ### </a></div>
        </div>
        <ul id="top-bar-right-custom" class="list-group list-group-horizontal">
        </ul>
      </div>
    </nav>
</header>

    
    <div class="row" name="contentRow">
      
      <aside class="col-md-3 card border noPrint " id="sidebar">
          <div id="fastSearch">
              <datalist id="pageDataList"></datalist>
              <input id="searchInput" placeholder="शीर्षिकान्विष्यताम्" list="pageDataList" onchange="module_uiLib.default.navigation.pageLoader()">
          </div>
          <details open  class="bg-light-gray" >
              <summary id="sidebarToggleLink" onclick="module_uiLib.default.navigation.sidebarToggleHandler()">
            Menu
              </summary>
              <ul id="sidebarBody" class="list pl2 p-0 bg-yellow">
              </ul>
          </details>
      </aside>
      <main class="col p-3" role="main" data-pagefind-body>
        
<header class='border d-flex justify-content-between'>
    <h1 id="००५">००५</h1>
    
    <a id="editLink" class="btn btn-primary noPrint"  href="https://github.com/vishvAsa/kAvyam/edit/content/laxyam/padyam/somadevaH_kathA-sarit-sAgaraH/mUlam/09/005.md"><i class="fas fa-edit"></i></a>
    
</header>
<article>
  <aside id="toc_card" class="card border noPrint ">
    <details id="toc_header">
        <summary>What's in this page?</summary>
      <div id="toc_body" class="p-0">
        
        <ul id="toc_ul" class="list p-0">
        </ul>
      </div>
    </details>
    <div id="progressBarDiv" class="row d-flex justify-content-center">
      🐎💪<progress id="progressLoading" value="0" max="100"> 32% </progress>
    </div>
  </aside>
  <div id="post_content">
  <p>ततोऽन्येद्युरलंकारवतीवासगृहे स्थितम् ।<br>
नरवाहनदत्तं तं संनिधौ सर्वमन्त्रिणाम् ।। १<br>
एत्य विज्ञापयामास मरुभूतिकसेवकः ।<br>
सोदर्यः सौविदल्लस्य तदन्तःपुररक्षिणः ।। २<br>
मरुभूतेर्मया देव सेवा वर्षद्वयं कृता ।<br>
भोजनाच्छादनं दत्तं सभार्यस्यामुना मम ।। ३<br>
आभाषितास्तु तत्पृष्ठे दीनाराः प्रतिवत्सरम् ।<br>
पञ्चाशद्ये ममानेन तानेष न ददाति मे ।। ४<br>
मृग्यमाणेन चैतेन चरणेनाहमाहतः ।<br>
तेनोपविष्टः प्रायेऽहं सिंहद्वारेऽस्य तावके ।। ५<br>
विचारयति चेन्नात्र देवो मे तत्करोम्यहम् ।<br>
अग्निप्रवेशमधिकं किं वच्म्येष हि मे प्रभुः ।। ६<br>
इत्युक्त्वा विरते तस्मिन्मरुभूतिरभाषत ।<br>
देया मयास्मै दीनाराः सांप्रतं तु न सन्ति मे ।। ७<br>
इत्युक्तवन्तं सर्वेषु प्रहसत्सु स्वमन्त्रिणम् ।<br>
नरवाहनदत्तस्तं मरुभूतिमभाषत ।। ८<br>
किमेवं मूर्खभावस्ते नाधिकेयं मतिस्तव ।<br>
उत्तिष्ठ दीनारशतं देह्यस्मा अविलम्बितम् ।। ९<br>
एतत्प्रभोर्वचः श्रुत्वा मरुभूतिर्विलज्जितः ।<br>
तदैवानीय तत्तस्मै स दीनारशतं ददौ ।। १०<br>
ततोऽत्र गोमुखोऽवादीन्न वाच्यो मरुभूतिकः ।<br>
विचित्रचित्तवृत्तिर्यत्सर्गो देव प्रजापतेः ।। ११<br>
युष्माभिरेषा किं चात्र चिरदातुर्महीपतेः ।<br>
तत्सेवकस्य च कथा प्रसङ्गाख्यस्य न श्रुता ।। १२<br>
चिरदातेत्यभूत्पूर्वं राजा चिरपुरेश्वरः ।<br>
सुजनस्यापि तस्यासीत्परिवारोऽतिदुर्जनः ।। १३<br>
देशान्तरागतस्तस्य प्रसङ्गो नाम भूपतेः ।<br>
मित्त्राभ्यां सहितो द्वाभ्यां बभूव किल सेवकः ।। १४<br>
सेवां च कुर्वतस्तस्य व्यतीतं वर्षपञ्चकम् ।<br>
न स राजा ददौ किंचिन्निमित्तेऽप्युत्सवादिके ।। १२<br>
स च तस्य न संप्राप विज्ञप्त्यवसरं प्रभोः ।<br>
परिवारस्य दौरात्म्यात्सख्योः प्रेरयतोः सदा ।। १६<br>
एकदा तस्य राज्ञश्च बालः पुत्रो व्यपद्यत ।<br>
दुःखितं चैत्य सर्वेऽपि भृत्यास्तं पर्यवारयन् ।। १७<br>
तन्मध्ये च प्रसङ्गाख्यः शोकादेव स सेवकः ।<br>
सखिभ्यां वार्यमाणोऽपि राजानं तं व्यजिज्ञपत् ।। १८<br>
बहुकालं वयं देव सेवका न च नस्त्वया ।<br>
दत्तं किंचित्तथापीह स्थिताः स्मस्त्वत्सुताशया ।। १९<br>
त्वया यदि न दत्तं तत्त्वत्पुत्रोऽस्मासु दास्यति ।<br>
सोऽपि दैवेन नीतश्चेत्तन्नः किमिह सांप्रतम् ।। २०<br>
व्रजाम इति जल्पित्वा पतित्वा सोऽस्य पादयोः ।<br>
राज्ञः प्रसङ्गो निरगात्सखिद्वययुतस्ततः ।। २१<br>
अहो पुत्रेऽपि बद्धास्थाः सेवका मे दृढा इमे ।<br>
तदेते मम न त्याज्या इति संचिन्त्य तत्क्षणम् ।। २२<br>
स राजा तान्प्रसङ्गादीनानाय्यैव तथा धनैः ।<br>
अपूरयद्यथा भूयो नैतान्दारिद्र्यमस्पृशत् ।। २३<br>
एवं विचित्रा दृश्यन्ते स्वभावा देव देहिनाम् ।<br>
यत्काले स नृपो नादादकाले तु ददौ तथा ।। २४<br>
इत्याख्याय कथाख्यानपटुर्भूयः स गोमुखः ।<br>
वत्सेश्वरसुतादेशादिमामकथयत्कथाम् ।। २५<br>
आसीद्गङ्गातटे पूर्वं पूतपौरं तदम्बुभिः ।<br>
सौराज्यरम्यं कनकपुराख्यं नगरोत्तमम् ।। २६<br>
यत्र बन्धः कविगिरां छेदः पत्त्रेष्वदृश्यत ।<br>
भङ्गोऽलकेषु नारीणां सस्यसंग्रहणे खलः ।। २७<br>
तत्र वासुकिनागेन्द्रतनयात्प्रियदर्शनात् ।<br>
जातो यशोधराख्यायां राजपुत्र्यां महायशाः ।। २८<br>
आसीत्कनकवर्षाख्यो नगरे नृपतिः पुरा ।<br>
कृत्स्नभूभारवोढापि योऽशेषगुणभूषितः ।। २९<br>
लुब्धो यशसि न त्वर्थे भीतः पापान्न शत्रुतः ।<br>
मूर्खः परापवादेषु न च शास्त्रेषु योऽभवत् ।। ३०<br>
अल्पत्वं यस्य कोपेऽभून्न प्रसादे महात्मनः ।<br>
चापे च बद्धमुष्टित्वं न दाने धीरचेतसः ।। ३१<br>
येनात्यद्भुतरूपेण रक्षता चाखिलं जगत् ।<br>
मारव्यथाकुलश्चक्रे दृष्टेनैवाबलाजनः ।। ३२<br>
स कदाचिच्छरत्काले सोष्मण्युन्मदवारणे ।<br>
राजहंसपरीवारे सोत्सवानन्दितप्रजे ।। ३३<br>
आलतुल्यगुणे रन्तुं चित्रप्रासादमाविशत् ।<br>
आकृष्टकमलामोदवहन्मारुतशीतलम् ।। ३४<br>
तत्र निर्वर्णयन्यावत्तच्चित्रं स प्रशंसति ।<br>
तावत्प्रविश्य भूपं तं प्रतीहारो व्यजिज्ञपत् ।। ३५<br>
इहागतो विदर्भेभ्योऽपूर्वश्चित्रकरः प्रभो ।<br>
अनन्यसममात्मानं चित्रकर्मण्युदाहरन् ।। ३६<br>
रोलदेवाभिधानेन सिंहद्वारेऽत्र तेन च ।<br>
एतद्देवाभिलिख्याद्य चीरिकोल्लम्बिता किल ।। ३७<br>
तच्छ्रुत्वैवादराद्भूपेनादिष्टानयनं स तम् ।<br>
आनिनाय प्रतीहारो गत्वा चित्रकरं क्षणात् ।। ३८<br>
स प्रविश्य ददर्शात्र चित्रालोकनलीलया ।<br>
स्थितं कनकवर्षं तं नृपं चित्रकरो रहः ।। ३९<br>
वरनारीकुचोत्सङ्गसमर्पिततनूभरम् ।<br>
सहेलोदञ्चितकरोपात्तताम्बूलवीटिकम् ।। ४०<br>
प्रणम्य चोपविष्टस्तं राजानं विहितादरम् ।<br>
शनैर्विज्ञापयामास रोलदेवः स चित्रकृत् ।। ४१<br>
चीरिकोल्लम्बिता देव त्वत्पादाब्जदिदृक्षया ।<br>
मया न विज्ञानमदात्तत्क्षन्तव्यमिदं मम ॥ ४२<br>
आदिश्यतां च चित्रे किमालिखामीह रूपकम् ।<br>
भवत्वेतत्कलाशिक्षायत्नो मे सफल: प्रभो । ४३<br>
इति चित्रकरेणोक्ते स राजा निजगाद तम् ।<br>
उपाध्याय यथाकामं किंचिदालिख्यतां त्वया ।४४<br>
ह्लादयामो वयं चक्षुर्भ्रान्तिस्त्वत्कौशले तु का ।<br>
इत्युते तेन राज्ञात्र तत्पार्श्वस्था बभाषिरे।। ४५<br>
राजैवालिख्यतामन्यैर्विरूपैः किं प्रयोजनम् ।<br>
तच्छ्रुत्वा चित्रकृत्तुष्टः स तं राजानमालिखत् ॥ ४६<br>
तुङ्गेन नासावंशेन दीर्घरक्तेन चक्षुषा ।<br>
विपुलेन ललाटेन कुन्तलैः कुञ्चितासितैः ॥ ४७<br>
विस्तीर्णेनोरसा रूढबाणादिव्रणशोभिना ।<br>
भुजयुग्मेन दिग्दन्तिकराकारेण हारिणा। ४८<br>
मध्येन मुष्टिमेयेन केसरीन्द्रकिशोरकैः ।<br>
उपायनीकृतेनेव पराक्रमपराजितैः ।। ४९<br>
यौवनद्विरदालाननिभेनोरुयुगेण च ।<br>
अशोकपल्लवनिभेनाङ्घ्रियुग्मेन चारुणा । ५०<br>
दृष्ट्वैव स्वानुरूपेण रूपेणालिखितं नृपम् ।<br>
साधुवादं ददुः सर्वे तस्य चित्रकृतस्तदा । ५१<br>
जगदुस्तं च नेच्छामो द्रष्टुमेकाकिनं प्रभुम्।<br>
चित्रभित्तौ तदेतस्यामेतास्वालिखितास्विह। ५२<br>
राज्ञीषु मध्यादेकां त्वं सुविचार्यानुरूपिकाम् ।<br>
लिखोपाध्याय पार्श्वेऽस्य पूर्णो नेत्रोत्सवोऽस्तु नः ॥ ५३<br>
तच्छ्रुत्वा स विलोक्यात्र चित्रं चित्रकरोऽब्रवीत् ।<br>
भूयसीष्वपि नैतासु तुल्या राज्ञोऽस्ति काचन ॥ ५४<br>
जाने च पृथ्व्यामेवास्य तुल्यरूपास्ति नाङ्गना ।<br>
अस्त्येका राजपुत्री तु शृणुताख्यामि तां च वः ॥ ५५<br>
विदर्भेष्वस्ति नगरं श्रीमत्कुण्डिनसंज्ञकम् ।<br>
देवशक्तिरिति ख्यातस्तत्रास्ति च महीपतिः ॥ ५६<br>
तस्यानन्तवतीत्यस्ति राज्ञी प्राणाधिकप्रिया ।<br>
तस्यां तस्य सुतोत्पन्ना नाम्ना मदनसुन्दरी ॥ ५७<br>
यस्या वर्णयितुं रूपमेकया जिह्वयानया ।<br>
मादृशः कः प्रगल्भेत किं त्वेतावद्वदाम्यहम् । ५८<br>
तां निर्माय विधिर्मन्ये संजातेच्छोऽपि तद्रसात् ।<br>
निर्मातुमन्यां तद्रूपां युगैरपि न वेत्स्यति ॥ ५९<br>
सैकास्य राज्ञः सदृशी पृथिव्यां राजकन्यका ।<br>
रूपलावण्यविनयैर्वयसा च कुलेन च ॥ ६०<br>
अहं तया हि तत्रस्थः कदाचित्प्रेष्य चेटिकाम् ।<br>
आहूतोऽन्तःपुरं तस्या राजपुत्र्या गतोऽभवम् ॥ ६१<br>
तत्रापश्यमहं तां च चन्दनार्द्रविलेपनाम् ।<br>
मृणालहारां बिसिनीपत्रशय्याविवर्तिनीम् ॥ ६२<br>
कदलीपत्रपवनैर्वीज्यमानां सखीजनैः ।<br>
पाण्डुक्षामामभिव्यक्तस्मरसंज्वरलक्षणाम् ॥ ६३<br>
हे सख्यश्चन्दनालेपकदलीदलमारुतैः ।<br>
कृतमेभिः किमेतेन विफलेन श्रमेण वः । ६४<br>
एते हि मन्दपुण्यां मां दहन्ति शिशिरा अपि ।<br>
एवं निवारयन्तीं च सखीराश्वासनाकुलाः ॥ ६५<br>
विलोक्य तदवस्थां तां तद्वितर्कसमाकुलः ।<br>
कृतप्रणामस्तस्याश्च पुरतोऽहमुपाविशम् ॥ ६६<br>
उपाध्यायेदृगालिख्य चित्रे मे देहि रूपकम् ।<br>
इत्युक्त्वा वेपमानेन पाणिना धृतवर्तिना ॥ ६७<br>
शनैरालिख्य सा भूमौ दर्शयन्ती नृपात्मजा ।<br>
अलेखयन्मया कंचिद्युवानं रूपवतरम् ॥ ६८<br>
आलिख्य सुन्दरं तं च देव चिन्तितवानहम् ।<br>
काम एवानया साक्षादयमालेखितो मया । ६९<br>
किं तु पुष्पमयश्चापो हस्ते यन्नास्य लेखितः ।<br>
तेन जाने न कामोऽयं तद्रूपः कोऽप्यसौ युवा ॥ ७०<br>
अयं च नूनमनया दृष्टः क्वापि श्रुतोऽपि वा ।<br>
एतन्निबन्धनं चेदमस्याः स्मरविजृम्भितम् ॥ ७१<br>
तदितो मेऽपयातव्यमुग्रदण्डो ह्ययं नृपः ।<br>
एतत्पिता देवशक्तिर्बुद्ध्वेदं न क्षमेत मे ॥ ७२<br>
इत्यालोच्येव नत्वा तामहं मदनसुन्दरीम् ।<br>
राजकन्यां निरगमं तया संमानितस्तत: । ७३<br>
श्रुतं चात्र महाराज मया परिजनान्मिथः ।<br>
स्वैरं कथयतो यत्सा सानुरागा श्रुते त्वयि । ७४<br>
ततचित्रपटे गुप्तं लिखितां तां नृपात्मजाम्।<br>
आदायाहं भवत्पादमूलं त्वरितमागतः ।७५<br>
दृष्ट्वा च देवस्याकारं निवृत्तः संशयो मम ।<br>
देव एव तया चित्रे मद्धस्तेनाभिलेखितः ॥ ७६<br>
सा चासकृन्न सदृशी शक्या लिखितुमित्यहम् ।<br>
चित्रे देवस्य पार्श्वे तां न लिखामि समामपि ॥ ७७<br>
इत्युक्तवन्तं तं रोलदेवं राजा जगाद् सः ।<br>
तर्हि त्वया सा तच्चित्रपटस्था दर्श्यतामिति ॥ ७८<br>
ततो वल्गुलिकातस्तं कृष्ट्वा पटमदर्शयत् ।<br>
स चित्रकृत्तां चित्रस्थां राज्ञे मदनसुन्दरीम्। ७९<br>
राजा कनकवर्षोंऽपि तां स चित्रगतामपि ।<br>
विचित्ररूपामालोक्य सद्य: स्मरवशं ययौ । ८०.<br>
पूरयित्वा च बहुना हेम्ना चित्रकरं स तम् ।<br>
आत्तप्रियाचित्रपटो विवेशाभ्यन्तरं नृपः ।। ८१<br>
तत्र तद्रूपलावण्यदर्शनात्तृप्तलोचनः ।<br>
त्यक्तसर्वक्रियस्तस्थौ तदेकमयमानसः ।। ८२<br>
बबाधे धैर्यहारी तं निघ्नल्ँलब्धान्तरः शरैः ।<br>
रूपस्पर्धासमुद्भूतमात्सर्य इव मन्मथः ।। ८३<br>
या दत्ता रूपलुब्धानां स्मरार्तिस्तेन योषिताम् ।<br>
फलितेव च सैवास्य शतशाखं महीक्षितः ।। ८४<br>
ततो दिनैश्च विरहक्षामपाण्डुः शशंस सः ।<br>
आप्तेभ्यः सचिवेभ्यस्तत्पृच्छद्भ्यः स्वं मनोगतम् ।। ८५<br>
मन्त्रयित्वा च तैः साकं कन्यां मदनसुन्दरीम् ।<br>
याचितुं प्राहिणोद्दूतं स राज्ञे देवशक्तये ।। ८६<br>
संगमस्वामिनामानं कालज्ञं कार्यवेदिनम् ।<br>
विप्रमाप्तं कुलीनं च मधुरोदात्तभाषिणम् ।। ८७<br>
स गत्वा सुमहार्हेण विप्रः परिकरेण तान् ।<br>
विदर्भान्संगमस्वामी प्राविशत्कुण्डिनं पुरम् ।। ८८<br>
यथावत्तत्र राजानं देवशक्तिं ददर्श तम् ।<br>
स स्वामिनोऽर्थे तस्माच्च प्रार्थयामास तत्सुताम् ।। ८९<br>
देया तावन्मयान्यस्मै दुहितैषा स चोचितः ।<br>
भूपः कनकवर्षोऽस्मादृशोऽप्येतां च याचते ।। ९०<br>
तदेतस्मै ददाम्येनामिति संमन्त्र्य सोऽपि च ।<br>
श्रद्दधे देवशक्तिस्तत्संगमस्वामिनो वचः ।। ९१<br>
दर्शयामास तस्मै च तस्या रूपमिवाद्भुतम् ।<br>
नृत्तं मदनसुन्दर्याः सुतायाः स महीपतिः ।। ९२<br>
ततस्तद्दर्शनप्रीतं संगमस्वामिनं स तम् ।<br>
प्रतिपन्नसुतादानः संमान्य प्राहिणोन्नृपः ।। ९३<br>
निश्चित्य लग्नमुद्वाहहेतोरागम्यतामिह ।<br>
संदिश्येति समं तेन प्रतिदूतं ससर्ज च ।। ९४<br>
आगत्य संगमस्वामी प्रतिदूतयुतोऽथ सः ।<br>
राज्ञे कनकवर्षाय सिद्धं कार्यं न्यवेदयत् ।। ९५<br>
ततो लग्नं विनिश्चित्य प्रतिदूतं प्रपूज्य तम् ।<br>
असकृत्तां च विज्ञाय रक्तां मदनसुन्दरीम् ।। ९६<br>
तद्विवाहाय दुर्वारवीर्यो निःशङ्कमानसः ।<br>
राजा कनकवर्षोऽसौ प्रायात्तत्कुण्डिनं पुरम् ।। ९७<br>
अशोकलतयारूढः प्रत्यन्तारण्यवासिनः ।<br>
प्राणिप्राणहरान्निघ्नन्सिंहादीञ्शबरानिव ।। ९८<br>
विदर्भान्प्राप्य नगरं कुण्डिनं तद्विवेश सः ।<br>
निर्गतेनाग्रतो राज्ञा सहितो देवशक्तिना ।। ९९<br>
तत्र पौरपुरंध्रीणां विलब्धनयनोत्सवः ।<br>
सज्जितोद्वाहसंभारं प्राविशद्राजमन्दिरम् ।। १००<br>
विश्राम्यति स्म तत्रैतत्स दिनं सपरिच्छदः ।<br>
देवशक्तिनृपोदारकृताचारानुरञ्जितः ।। १०१<br>
अन्येद्युर्देवशक्तिस्तां तस्मै मदनसुन्दरीम् ।<br>
सुतां राज्यैकशेषेण सर्वस्वेन समं ददौ ।। १०२<br>
स्थित्वा च तत्र सप्ताहं स राजा नगरं निजम् ।<br>
आगात्कनकवर्षोऽथ नववध्वा समं तया ।। १०३<br>
प्राप्ते कान्तायुते तस्मिञ्जगदानन्ददायिनि ।<br>
सकौमुदीके शशिनीवासीत्तत्सोत्सवं पुरम् ।। १०४<br>
साथ प्राणाधिका तस्य राज्ञो मदनसुन्दरी ।<br>
आसीद्बह्ववरोधस्याप्यच्युतस्येव रुक्मिणी ।। १०५<br>
अन्योन्यवदनासक्तलोचनैः स्मरसायकैः ।<br>
कीलिताविव तौ चास्तां दंपती चारुपक्ष्मभिः ।। १०६<br>
एकदा चाजगामात्र विकसत्केसरावलिः ।<br>
दलयन्मानिनीमानमातङ्गं मधुकेसरी ।। १०७<br>
लग्नालिमालामौर्वीकाः पुष्पेषोः कुसुमाकरः ।<br>
सज्जीचकार चोत्फुल्लचूतवल्लीधनुर्लताः ।। १०८<br>
ववौ चोपवनानीव चेतांस्यध्वगयोषिताम् ।<br>
समुद्दीपितकामानि कम्पयन्मलयानिलः ।। १०९<br>
पूरा नदीनां पुष्पाणि तरूणां शशिनः कलाः ।<br>
क्षीणानि पुनरायान्ति यौवनानि न देहिनाम् ।। ११०<br>
भो मुक्तमानकलहा रमध्वं दयितान्विताः ।<br>
इतीव मधुरालापाः कोकिला जगदुर्जनान् ।। १११<br>
तत्काले च मधूद्यानं विहर्तुं प्रविवेश सः ।<br>
राजा कनकवर्षोऽत्र सर्वैरन्तःपुरैः सह ।। ११२<br>
मुष्णञ्श्रियमशोकानां रक्तैः परिजनाम्बरैः ।<br>
गीतैर्वराङ्गनानां च कोकिलभ्रमरध्वनिम् ।। ११३<br>
देव्या मदनसुन्दर्या समं तत्र स भूपतिः ।<br>
चिक्रीड सावरोधोऽपि कुसुमावचयादिभिः ।। ११४<br>
विहृत्य चात्र सुचिरं स्नातुं गोदावरीं नृपः ।<br>
अवतीर्य जलक्रीडां सान्तःपुरजनो व्यधात् ।। ११५<br>
मुखैः पद्मानि नयनैरुत्पलानि पयोधरैः ।<br>
रथाङ्गनाम्नां युग्मानि नितम्बैः पुलिनस्थलीः ।। ११६<br>
विजित्य तस्याः सरितः क्षोभयामासुराशयम् ।<br>
तरङ्गदर्शितामर्षभ्रूभङ्गायास्तदङ्गनाः ।। ११७<br>
अम्भोविहारविचलद्वस्त्रव्यक्ताङ्गभङ्गिषु ।<br>
रेमे कनकवर्षस्य तासु तस्य तदा मनः ।। ११८<br>
एकां चाताडयद्राज्ञीं हेमकुम्भद्वयोपमे ।<br>
कुचयुग्मे च विस्रस्तवसने करवारिणा ।। ११९<br>
तद्दृष्ट्वा सा चुकोपास्यै सेर्ष्या मदनसुन्दरी ।<br>
कियत्क्षोभ्या नदीत्येव सोद्वेगेव जगाद च ।। १२०<br>
उत्तीर्य चाम्भसः प्रायादात्तवस्त्रान्तरा रुषा ।<br>
प्रियापराधं शंसन्ती तं सखीभ्यः स्वमन्दिरम् ।। १२१<br>
ततो ज्ञाताशयस्तस्या जलक्रीडां विमुच्य सः ।<br>
राजा कनकवर्षोऽपि तद्वासगृहमाययौ ।। १२२<br>
वार्यमाणो रुषा तत्र पञ्जरस्थैः शुकैरपि ।<br>
प्रविश्य स ददर्शान्तर्देवीं तां मन्युपीडिताम् ।। १२३<br>
वामहस्ततलन्यस्तविषण्णवदनाम्बुजाम् ।<br>
स्वच्छमुक्ताफलनिभैः पतद्भिर्बाष्पबिन्दुभिः ।। १२४<br>
&lsquo;जइ विरहो ण सहिज्जइ माणो [ सुहा वि] परिवज्जणीओ ते ।<br>
विरहो हिअअ सहिज्जइ माणो [ एव्व] परिवढ्ढणीओ ते ।। १२५<br>
इअ जाणिऊण णिउणं चिट्ठसु ओलम्बिऊण इक्कदरम् ।<br>
उहअतडदिण्णपाओ मत्झणिविडिओ धुवं विणिस्सिहसि ।।&rsquo; १२६<br>
इतीमं द्विपदीखण्डं पठन्तीं साश्रुगद्गदम् ।<br>
निर्यद्दन्तांशुहारिण्या गिरापभ्रंशमुग्धया ।। १२७<br>
विलोक्य च तथाभूतां तां कोपेऽपि मनोरमाम् ।<br>
उपाययौ सलज्जश्च सभयश्च स भूपतिः ।। १२८<br>
पराङ्मुखीमथाश्लिष्य वचोभिः प्रीतिपेशलैः ।<br>
प्रवृत्तोऽभूत्सविनयैस्तां प्रसादयितुं च सः ।। १२९<br>
वक्रोक्तिसूचितावद्ये परिवारे पपात च ।<br>
तस्याश्चरणयोर्निन्दन्नात्मानमपराधिनम् ।। १३०<br>
ततस्तन्मन्युनेवाश्रुवारिणा गलितेन सा ।<br>
सिञ्चन्ती कण्ठलग्नास्य प्रससाद महीपतेः ।। १३१<br>
अथैष हृष्टो नीत्वा तद्दिनं कुपिततुष्टया ।<br>
राजा तया सहासेव्य रतं निद्रामगान्निशि ।। १३२<br>
सुप्तो ददर्श चाकस्मात्स्वप्ने विकृतया स्त्रिया ।<br>
हृतामेकावलीं कण्ठाच्चूडारत्नं च मूर्धतः ।। १३३<br>
ततोऽप्यपश्यद्वेतालं नानाप्राण्यङ्गविग्रहम् ।<br>
बाहुयुद्धे प्रवृत्तं च तं स भूमावपातयत् ।। १३४<br>
पृष्ठोपविष्टश्चोड्डीय पक्षिणेव विहायसा ।<br>
नीत्वा तेन नृपोऽम्भोधौ वेतालेन स चिक्षिपे ।। १३५<br>
ततः कथंचिदुत्तीर्णः परमेकावलीं गले ।<br>
चूडामणिं च तं मूर्ध्नि पूर्ववत्स्थितमैक्षत ।। १३६<br>
एतद्दृष्ट्वा प्रबुद्धः स प्रातः परिचयागतम् ।<br>
अस्य क्षपणकं राजा फलं स्वप्नस्य पृष्टवान् ।। १३७<br>
&hellip;&hellip;&hellip;&hellip;&hellip;&hellip;.. ।<br>
न वाच्यमप्रियं किं तु कथं पृष्टो न वच्मि ये ।। १३८<br>
या त्वयैकावली दृष्टा हृता चूडामणिस्तथा ।<br>
सैष देव्या वियोगस्ते पुत्रेण च भविष्यति ।। १३९<br>
प्राप्ते चैकावलीरत्ने यवुत्तीर्णाब्धिना त्वया ।<br>
दुःखान्ते सोऽपि भावी ते देवीपुत्रसमागमः ।। १४०<br>
इति क्षपणकेनोक्ते विमृश्य स नृपोऽब्रवीत् ।<br>
पुत्रो मेऽद्यापि नास्त्येव स तावज्जायतामिति ।। १४१<br>
अथोपयातादश्रौषीत्स रामायणपाठकात् ।<br>
पुत्रार्थं विहितक्लेशं राजा दशरथं नृपम् ।। १४२<br>
तेनोद्भूतसुतप्राप्तिचिन्तः क्षपणके गते ।<br>
राजा कनकवर्षस्तन्निनाय विमना दिनम् ।। १४३<br>
रात्रावकस्माच्चैकाकी विनिद्रः शयनस्थितः ।<br>
द्वारेऽनुद्घाटितेऽप्यन्तः प्रविष्टां स्त्रियमैक्षत ।। १४४<br>
विनीता सौम्यरूपा च सा तं साश्चर्यमुत्थितम् ।<br>
कृतप्रणामं दत्ताशीः क्षितीश्वरमभाषत ।। १४५<br>
पुत्र मां विद्धि तनयां नागराजस्य वासुकेः ।<br>
त्वत्पितुर्भगिनीं ज्येष्ठां नाम्ना रत्नप्रभामिमाम् ।। १४६<br>
रक्षार्थं तेऽन्तिके शश्वददृष्टा च वसाम्यहम् ।<br>
अद्य दृष्ट्वा सचिन्तं त्वामात्मा ते दर्शितो मया ।। १४७<br>
न द्रष्टुमुत्सहे ग्लानिं तव तद्ब्रूहि कारणम् ।<br>
इत्युक्तः स तया राजा पितृष्वस्रा जगाद ताम् ।। १४८<br>
धन्योऽहमम्ब यस्यैवं त्वं प्रसादं करोषि मे ।<br>
अनिर्वृतिं च मे विद्धि पुत्रासंभवहेतुकाम् ।। १४९<br>
अपि राजर्षयो यत्र पुरा दशरथादयः ।<br>
स्वर्गार्थमैच्छंस्तत्राम्ब कथं नेच्छन्तु मादृशाः ।। १५०<br>
एतत्कनकवर्षस्य नृपतेस्तस्य सा वचः ।<br>
श्रुत्वा रत्नप्रभा नागी भ्रातुः पुत्रमुवाच तम् ।। १५१<br>
तर्हि पुत्र वदाम्येकं यमुपायं कुरुष्व तम् ।<br>
गत्वा स्वामिकुमारं त्वमेतदर्थं प्रसादय ।। १५२<br>
कुमारधारां विघ्नाय पतन्तीं मूर्ध्नि दुःसहाम् ।<br>
शरीरान्तःप्रविष्टायाः प्रभावान्मे सहिष्यसे ।। १५३<br>
विघ्नजातं विजित्यान्यदपि प्राप्स्यसि वाञ्छितम् ।<br>
इत्युक्त्वान्तर्दधे नागी राजा हृष्टोऽक्षिपत्क्षपाम् ।। १५४<br>
प्रातर्मन्त्रिषु विन्यस्य राज्यं पुत्राभिकाङ्क्षया ।<br>
ययौ स्वामिकुमारस्य पादमूलं स भूपतिः ।। १५५<br>
तत्र तीव्रं तपश्चक्रे तमाराधयितुं प्रभुम् ।<br>
तयार्पितबलो नाग्या शरीरान्तःप्रविष्टया ।। १५६<br>
तनोऽशनिनिभा राज्ञः पतितुं तस्य मूर्धनि ।<br>
कुमारवारिधारा सा प्रवृत्ताभूदनारतम् ।। १५७<br>
स च सेहे शरीरान्तर्गतनागीबलेन ताम् ।<br>
ततस्तस्याधिविघ्नार्थं हेरम्बं प्रैरयद्गुहः ।। १५८<br>
हेरम्बश्चासृजत्तत्र धारामध्ये महाविषम् ।<br>
तस्याजगरमत्युग्रं न स तेनाप्यकम्पत ।। १५९<br>
ततो विनायकः साक्षाद्दन्ताघातानुरःस्थले ।<br>
एत्य दातुं प्रववृते तस्याजय्यः सुरैरपि ।। १६०<br>
मत्वा तं दुर्जयं देवं सोऽथ स्तुतिभिरर्चितुम् ।<br>
राजा कनकवर्षस्तद्विषह्यैवोपचक्रमे ।। १६१<br>
नमः सर्वार्थसंसिद्धिनिधिकुम्भोपमात्मने ।<br>
लम्बोदराय विघ्नेश व्यालालंकरणाय ते ।। १६२<br>
लीलोत्क्षिप्तकराघातविधुतासनपङ्कजम् ।<br>
ब्रह्माणमपि सोत्कम्पं कुर्वञ्जय गजानन ।। १६३<br>
सुरासुरमुनीन्द्राणामपि सन्ति न सिद्धयः ।<br>
अतुष्टे त्वयि लोकैकशरण्ये शंकरप्रिय ।। १६४<br>
घटोदरः शूर्पकर्णो गणाध्यक्षो मदोत्कटः ।<br>
पाशहस्तोऽम्बरीषश्च जम्बकस्त्रिशिखायुधः ।। १६५<br>
एवमाद्यैः स्तुवन्ति स्म पापघ्नैरष्टषष्टिभिः ।<br>
तत्संख्यस्थाननियतैर्नामभिस्त्वां सुरोत्तमाः ।। १६६<br>
स्मरतः स्तुवतश्च त्वां विनश्यति भयं प्रभो ।<br>
रणराजकुलद्यूतचौराग्निश्वापदादिजम् ।। १६७<br>
इति स्तुतिपदैरेतैरन्यैर्बहुविधैश्च सः ।<br>
नृपः कनकवर्षस्तं विघ्नेश्वरमपूजयत् ।। १६८<br>
तुष्टोऽस्मि न करिष्यामि विघ्नं ते पुत्रमाप्नुहि ।<br>
इत्युक्त्वान्तर्दधे तत्र राज्ञस्तस्य स विघ्नजित् ।। १६९<br>
ततः स्वामिकुमारस्तं तद्धाराधारिणं नृपम् ।<br>
उवाच धीर तुष्टोऽस्मि तव याचस्व तद्वरम् ।। १७०<br>
तच्छ्रुत्वा स प्रहृष्टस्तं देवं राजा व्यजिज्ञपत् ।<br>
त्वत्प्रसादेन मे नाथ सूनुरुत्पद्यतामिति ।। १७१<br>
एवमस्तु सुतो भावी भवतो मद्गणांशजः ।<br>
नाम्ना हिरण्यवर्षश्च भविष्यति स भूपते ।। १७२<br>
इत्युक्त्वा गर्भगेहान्तः प्रवेशाय तमाह्वयत् ।<br>
सविशेषप्रसादेप्सुर्नृपतिं बर्हिवाहनः ।। १७३<br>
तेनादृश्यास्य निरगान्नागी देहान्नृपस्य सा ।<br>
विशन्ति शापभीता हि न कुमारगृहं स्त्रियः ।। १७४<br>
ततः कनकवर्षोऽसौ स्वेन मानुषतेजसा ।<br>
विवेश गर्भभवनं तस्य देवस्य पावकेः ।। १७५<br>
स तं नाग्यनधिष्ठानात्पूर्वतेजोविनाकृतम् ।<br>
दृष्ट्वा नृपं किमेतत्स्यादिति देवोऽप्यचिन्तयत् ।। १७६<br>
ज्ञात्वा नागीबलव्याजनिर्व्यूढविषमव्रतम् ।<br>
प्रणिधानाच्च तं क्रुद्धः शशाप स नृपं गुहः ।। १७७<br>
व्याजस्त्वया कृतो यस्मादतो जातेन सूनुना ।<br>
महादेव्या च दुर्दान्त वियोगस्ते भविष्यति ।। १७८<br>
निर्घातदारुणं श्रुत्वा शापमेतं स भूपतिः ।<br>
सूक्तैस्तुष्टाव तं देवं मोहं मुक्त्वा महाकविः ।। १७९<br>
स सुभाषिततुष्टोऽथ षण्मुखस्तमभाषत ।<br>
राजंस्तुष्टोऽस्मि सूक्तैस्ते शापान्तं तत्र वच्मि तत् ।। १८०<br>
भविष्यत्यब्दमेकं ते पत्नीपुत्रवियुक्तता ।<br>
मुक्तोऽपमृत्युत्रितयात्तौ च प्राप्स्यस्यतः परम् ।। १८१<br>
इत्युक्त्वा विरतालापे षण्मुखे स प्रणम्य तम् ।<br>
तत्प्रसादसुधातृप्तो राजा स्वपुरमाययौ ।। १८२<br>
तत्र तस्यामृतस्यन्दो ज्योत्स्नायामिव शीतगोः ।<br>
देव्यां मदनसुन्दर्यां क्रमात्सूनुरजायत ।। १८३<br>
दृष्ट्वा सुतमुखं सोऽथ राजा राज्ञी च सा मुहुः ।<br>
अत्यानन्दसमायुक्ते नावर्तेतां तदात्मनि ।। १८४<br>
तत्कालं चोत्सवं चक्रे वसु वर्षन्स भूपतिः ।<br>
निजां कनकवर्षाख्यां नयन्भुवि यथार्थताम् ।। १८५<br>
पञ्चरात्रे गते षष्ठ्यां रजनौ जातवेश्मनि ।<br>
कृते रक्षाविधौ तत्र मेघोऽशङ्कितमागतः ।। १८६<br>
तेन वृद्धिमवाप्तेन तत्रावव्रे नभः क्रमात् ।<br>
शत्रुणोपेक्षितेनेव राज्यं राज्ञः प्रमादिनः ।। १८७<br>
मदस्येव क्षिपन्धारा वर्षस्योन्मूलितद्रुमः ।<br>
ततो धावितुमारेभे वातमत्तमतङ्गजः ।। १८८<br>
तत्क्षणं सार्गलमपि द्वारमुद्घाट्य भीषणा ।<br>
स्त्री कापि क्षुरिकाहस्ता जातवेश्म विवेश तत् ।। १८९<br>
सा तं मदनसुन्दर्याः स्तनासक्तमुखं सुतम् ।<br>
हृत्वा देव्याः प्रदुद्राव संमोह्यैव परिच्छदम् ।। १९०<br>
हा हा हृतो मे राक्षस्या सुत इत्यथ विह्वला ।<br>
क्रन्दन्ती चान्वधावत्तां राज्ञी सा स्त्रीं तमस्यपि।।१९१<br>
सा च गत्वा पपात स्त्री सरस्यन्तः सबालका।<br>
राज्ञी चान्वपतत्सापि तत्रैवापत्यतृष्णया ।। १९२<br>
क्षणान्मेघो निववृते जगामान्तं च यामिनी ।<br>
जातवेश्मनि चाक्रन्दः परिवारस्य शुश्रुवे ।। १९३<br>
राजा कनकवर्षोऽथ तच्छ्रुत्वा जातवासकम् ।<br>
एत्य पुत्रप्रियाशून्यं दृष्ट्वा मोहं जगाम सः ।। १९४<br>
समाश्वस्य च हा देवि हा पुत्रक शिशो इति ।<br>
विलपन्नथ सस्मार शापं तं वत्सरावधिम् ।। १९५<br>
भगवञ्शापसंपृक्तो मन्दपुण्यस्य मे वरः ।<br>
कथं स्कन्द त्वया दत्तः सविषामृतसंनिभः ।। १९६<br>
हाहा युगसहस्राभं कथं नेष्यामि वत्सरम् ।<br>
देव्या मदनसुन्दर्या जीविताधिकया विना ।। १९७<br>
इत्याक्रन्दंश्च स ज्ञातवृत्तान्तैर्मन्त्रिभिर्नृपः ।<br>
बोध्यमानोऽपि न प्राप देव्या सह गतां धृतिम् ।। १९८<br>
क्रमाच्च मदनावेगविवशो निर्गतः पुरात् ।<br>
विवेश विन्ध्यकान्तारमुन्मनीभूय स भ्रमन् ।। १९९<br>
तत्र बालमृगीनेत्रैः प्रियाया लोचनश्रियम् ।<br>
कबरीभारसौन्दर्यं चमरीवालसंचयैः ।। २००<br>
दृष्टैः करिकरेणूनां गतैर्मन्थरतां गतेः ।<br>
स्मरतस्तस्य जज्वाल सुतरां मदनानलः ।। २०१<br>
भ्राम्यंस्तृष्णातपक्लान्तो विन्ध्यपादमवाप्य सः ।<br>
पीतनिर्झरपानीयस्तरुमूल उपाविशत् ।। २०२<br>
तावद्गुहामुखाद्विन्ध्यस्याट्टहास इवोन्नदन् ।<br>
सिंहः सटालो निर्गत्य हन्तुमभ्युत्पपात तम् ।। २०३<br>
तत्क्षणं गगनायातः कोऽपि विद्याधरो जवात् ।<br>
निपत्यासिप्रहारेण सिंहं तमकरोद्द्विधा ।। २०४<br>
समीपमेत्य चापृच्छद्राजानं तं स खेचरः ।<br>
राजन्कनकवर्षैवं प्राप्तोऽस्येतां कथं भुवम् ।। २०५<br>
तच्छ्रुत्वा संस्मृतिं लब्धा स राजा प्रत्युवाच तम् ।<br>
विरहानलविक्षिप्तं कुतस्त्वं वेत्सि मामिति ।। २०६<br>
ततो विद्याधरोऽवादीदहं प्रव्राजको भवन् ।<br>
मानुषो बन्धुमित्त्राख्यस्त्वत्पुरे न्यवसं पुरा ।। २०७<br>
सेवया प्रार्थितेनात्र त्वया साहायके कृते ।<br>
विद्याधरत्वं प्राप्तोऽस्मि वीरवेतालसाधनात् ।। २०८<br>
तेन त्वां प्रत्यभिज्ञाय कर्तुं ते प्रत्युपक्रियाम् ।<br>
त्वज्जिघांसुरयं दृष्ट्वा सिंहो व्यापादितो मया ।। २०९<br>
नाम्ना बन्धुप्रभश्चाद्य संवृत्तोऽस्मीति वादिनम् ।<br>
राजा कनकवर्षस्तं जातप्रीतिरभाषत ।। २१०<br>
हन्त स्मरामि सा चेह मैत्री निर्वाहिता त्वया ।<br>
तद्ब्रूहि मे कदा भावी भार्यापुत्रसमागमः ।। २११<br>
इति तस्य वचः श्रुत्वा बुद्ध्वा विद्याप्रभावतः ।<br>
विद्याधरोऽब्रवीद्बन्धुप्रभस्तं स महीभृतम् ।। २१२<br>
दृष्टया विन्ध्यवासिन्या पत्नीपुत्रौ त्वमाप्स्यसि ।<br>
तत्तत्र गच्छ सिद्ध्यै त्वं स्वलोकं च व्रजाम्यहम् ।। २१३<br>
इत्युक्त्वा खं गते तस्मिन्राजा लब्धधृतिः शनैः ।<br>
प्रायात्कनकवर्षोऽसौ द्रष्टुं तां विन्ध्यवासिनीम् ।। २१४<br>
गच्छन्तमभ्यधावत्तं नृपं वन्यो महान्पथि ।<br>
आधूतमस्तको मत्तः प्रसारितकरः करी ।। २१५<br>
तं दृष्ट्वा श्वभ्रमार्गेण स राजापासरत्तथा ।<br>
यथानुधावन्स गजो विपेदे श्वभ्रपाततः ।। २१६<br>
ततः सोऽध्वश्रमायासक्लान्तो राजा व्रजन्क्रमात् ।<br>
उद्दण्डपुण्डरीकाढ्यं प्रापदेकं महत्सरः ।। २१७<br>
तत्र खात्वा च पीत्वा च जलं जग्धमृणालकः ।<br>
विश्रान्तः पादपतले क्षणं जह्रे स निद्रया ।। २१८<br>
तावच्च तेन मृगयानिवृत्ताः शबराः पथा ।<br>
आगता ददृशुः सुप्तं तं राजानं सुलक्षणम् ।। २१९<br>
ते च देव्युपहारार्थं बद्ध्वा निन्युस्तदैव तम् ।<br>
स्वस्य मुक्ताफलाख्यस्य पार्श्वं शबरभूभृतः ।। २२०<br>
सोऽप्येनं शबराधीशः प्रशस्तं वीक्ष्य नीतवान् ।<br>
केतनं विन्ध्यवासिन्याः पशूकर्तुं नराधिपम् ।। २२१<br>
दृष्ट्वैव च स देवीं तां प्रणमंस्तदनुग्रहात् ।<br>
राजा स्कन्दप्रसादाच्च बभूव स्रस्तबन्धनः ।। २२२<br>
तदालोक्याद्भुतं मत्वा तस्य तं देव्यनुग्रहम् ।<br>
मुमोच तं स राजानं शबराधिपतिर्वधात् ।। २२३<br>
एवं कनकवर्षस्य तृतीयादपमृत्युतः ।<br>
अतिक्रान्तस्य तस्याभूत्पूर्णं तच्छापवत्सरम् ।। २२४<br>
तावच्च तस्य सा नागी राज्ञो मदनसुन्दरीम् ।<br>
देवीं सपुत्रामादाय तत्रैवागात्पितृष्वसा ।। २२५<br>
जगाद तं च भो राजञ्ज्ञातकौमारशापया ।<br>
एतौ ते रक्षितौ युक्त्वा नीत्वा स्वभवनं मया ।। २२६<br>
तस्मात्कनकवर्ष स्वौ गृहाणैतौ प्रियासुतौ ।<br>
भुङ्क्ष्वेदं पृथिवीराज्यं क्षीणशापोऽधुना ह्यसि ।। २२७<br>
इत्युक्त्वा प्रणतं सा तं नृपं नागी तिरोदधे ।<br>
नृपोऽपि स्वप्नमिव तन्मेने भार्यासुतागमम् ।। २२८<br>
ततोऽस्य राज्ञो राज्ञ्याश्च चिरादाश्लिष्टयोर्मिथः ।<br>
अगलद्विरहक्लेशो हर्षबाष्पाम्बुभिः सह ।। २२९<br>
ततः कनकवर्षं तं बुद्ध्वा पृथ्वीपतिं प्रभुम् ।<br>
मुक्ताफलोऽपतत्तस्य शबरेन्द्रः स पादयोः ।। २३०<br>
क्षमयित्वा च पल्लीं स्वां प्रवेश्य च निजोचितैः ।<br>
तैस्तैः ससुतदारं तमुपचारैरुपाचरत् ।। २३१<br>
सोऽथ तत्र स्थितो राजा दूतैरानाययन्नृपम् ।<br>
श्वशुरं देवशक्तिं तं स्वसैन्यं च निजात्पुरात् ।। २३२<br>
अथास्थितकरेणुका मदनसुन्दरी तां प्रियां सुतं च शरजन्मनोदितहिरण्यवर्षाभिधम् ।<br>
विधाय पुरतस्ततः श्वशुरवेश्मवासादितश्चचाल स तदन्वितः कनकवर्षपृथ्वीपतिः ।। २३३<br>
अवाप च स वासरैः कतिपयैर्गृहं श्वाशुरं विदर्भविषयाश्रितं तदथ कुण्डिनाख्यं पुरम् ।<br>
समृद्धिमति तत्र च श्वशुरसत्कृतः कानिचिद्दिनान्यभजत स्थितिं तनयदारसेनायुतः ।। २३४<br>
प्रस्थाय ततश्च शनैः कनकपुरं प्राप्तवान्निजं नगरम् ।<br>
पौरवधूजननयनैश्चिरोत्सुकैः पीयमान इव ।। २३५<br>
अविशच्च राजधानीं सुतसहितो मदनसुन्दरीयुक्तः ।<br>
उत्सव इव विग्रहवान्प्रमोदशोभान्वितः स नृपः ।। २३६<br>
अभिषिच्य बद्धपट्टां तत्र च तां मदनसुन्दरीमकरोत् ।<br>
सर्वान्तःपुरमुख्यामभ्युदये मानितप्रकृतिः ।। २३७<br>
देव्या तया सह सुतेन च तेन बद्धनित्योत्सवः पुनरदृष्टवियोगदुःखः ।<br>
निष्कण्टकं कनकवर्षनरेश्वरोऽथ भूमण्डलं सचतुरन्तमिदं शशास ।। २३८<br>
इति गोमुखतः स्वमन्त्रिमुख्याद्रुचिरां तत्र कथामिमां निशम्य ।<br>
नरवाहनदत्तराजपुत्रः सदलंकारवतीयुतस्तुतोष ।। २३९<br>
इति महाकविश्रीसोमदेवभट्टविरचिते कथासरित्सागरेऽलंकारवतीलम्बके पञ्चमस्तरङ्गः ।</p>

  </div>
</article>


        

        



    <aside class="card border noPrint" id="section-tree-item-laxyam_padyam_somadevaH_kathA-sarit-sAgaraH_mUlam_09_005_md">
        <div class="card-title bg-light-gray border d-flex justify-content-between">
            <a href="https://vishvAsa.github.io/kAvyam/laxyam/padyam/somadevaH_kathA-sarit-sAgaraH/mUlam/09/005/">००५ </a>
            <a data-toggle="collapse" href="#section-tree-item-body-laxyam_padyam_somadevaH_kathA-sarit-sAgaraH_mUlam_09_005_md" role="button" aria-expanded="false" aria-controls="section-tree-item-body-laxyam_padyam_somadevaH_kathA-sarit-sAgaraH_mUlam_09_005_md" >…<i class="fas fa-caret-down" class="collapsed"></i> </a>
        </div>
        <nav id="section-tree-item-body-laxyam_padyam_somadevaH_kathA-sarit-sAgaraH_mUlam_09_005_md" class="card-body p-0 collapse">
            
            <li>draft: false</li>
            
            <li>iscjklanguage: false</li>
            
            <li>title: ००५</li>
            
        </nav>
    </aside>


      </main>
    </div>
    <footer class="bg-yellow  p-1 noPrint" role="contentinfo">
  

  <div id="div_foot_nav_bar" class="row">
    <a href="https://vishvAsa.github.io/kAvyam/search"  class="btn btn-light btn-sm">🥽🔦</a>
    <div class="row col  d-flex justify-content-center">
      <div><a id="previousPageFoot" href="" class="btn btn-secondary">###<i class="fas fa-caret-left"></i></a></div>
      <div ><a id="nextPageFoot" href="" class="btn btn-secondary"><i class="fas fa-caret-right"></i> ### </a></div>
    </div>
      <ul id="footer-bar-right-custom" class="list-group list-group-horizontal">
      </ul>
  </div>
  <div id="div_footer_bar" class="container-fluid d-flex justify-content-between">
    <a class="btn btn-secondary" href="https://github.com/vishvAsa/kAvyam/issues/new" >
      ✉️Contact
    </a>
    <a class="btn btn-secondary" href="http://creativecommons.org/licenses/by/4.0/"><img alt="Creative Commons License" style="border-width:0" src="https://i.creativecommons.org/l/by/4.0/80x15.png" /></a>
    <div class="btn small border">
      
      <a href="https://github.com/vishvAsa/kAvyam/actions/workflows/build.yml"><img src="https://github.com/vishvAsa/kAvyam/actions/workflows/build.yml/badge.svg"> Built </a> on 2026 Feb 9 02:08:13 UTC. (<a href="http://google.com/search?q=02%3a08%3a13%20UTC to IST">IST</a>)
    </div>
  </div>
</footer>



<script async src="https://www.googletagmanager.com/gtag/js?id=G-33H08JSLQR"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-33H08JSLQR');
</script>

  </body>
  <script type='text/javascript'>
    
    
    
    module_uiLib.onDocumentReadyTasks();
  </script>
  
</html>
