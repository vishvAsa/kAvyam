+++
title = "+शशिकिरणः"
+++
## समुद्रः

पयोनिधिः सैकत-राशिम् ऊर्मिभिः  
पुनः पुनः सङ्कलयन् समर्पयन्।  
अ-लोक-साधारण-धारणां तटे  
**करोति मूर्तिं** किमु काल-लक्षणाम्॥

निरन्तर-प्रस्रवद्-अम्बु-वर्ण-जैस्  
तरङ्ग-शब्दावलि-कल्पितैर् अलम्।  
किम् एष वाक्यैर् ध्वनि-मात्र-मानितैर्  
अपां-पतिर् मौन-दशां **दिदिक्षते**+++(←दिश्)+++ ॥

मनो-रथान् ऊर्मि-चयेन **सूचयन्**  
मनोः प्रसूतेः प्रसभं प्रसृत्वरान्।  
क्षण-प्ररूढ--प्रतिसर्ग-भङ्गुरं  
तद्-आयुर् अप्य् अम्बु-निधिर् **विगर्हते**॥