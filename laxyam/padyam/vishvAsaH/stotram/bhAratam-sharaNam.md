---
title: शरणं भव्याद्भुतं भारतम्
unicode_script: devanagari

---

दिनम् \- मे २०१४  
छन्दः \- शादूलविक्रीडितम्।  
प्रसङ्गः \- पद्यपाने पद्यपूरनम्।  

“के यूयं?” “ननु पारसीकजनता मौहम्मदैःपीडिताः,  
संभ्रान्ताश्च पराजये हतनृपाः” “किं वेच्छथाभ्यागताः”।  
“त्वद्राज्ये स्वनिवासभूमिमभयां” “विद्रोहिता स्यान्न वः”  
“क्षीरे शर्करवद्भवेम शरणं भव्याद्भुतं भारतम्”॥  
![](https://upload.wikimedia.org/wikipedia/commons/thumb/e/e8/Parsi-navjote-sitting.jpg/220px-Parsi-navjote-sitting.jpg)  
(पृष्ठभूमिका – [१](https://en.wikipedia.org/wiki/Jadi_Rana), [२](https://en.wikipedia.org/wiki/Qissa-i_Sanjan)।)  


“के यूयं?” “खलचीनराज्यदलिताः हैमालयास् तान्त्रिका”,  
“अस्मद्राजसु राजनीतिपटुता-ऽभावद्धि सा त्वद्दशा!  
सद्यः क्षात्रबले स्थिते तु भवतां‌ रक्षां विदध्मो वयम्”  
“हेमे मौक्तिकवद्भवेम शरणं भव्याद्भुतं भारतम्”॥  
![](https://upload.wikimedia.org/wikipedia/en/thumb/3/34/PaldenLhamo.jpg/170px-PaldenLhamo.jpg)  


“के यूयं?” “मरुमत्तसैन्यविहताः वाङ्गास् त्वदीया जना”  
“वीर्ये वङ्गनरेशकर्णसदृशाः दानेऽपि तत्प्रेरिताः"।  
"युष्मद्धन्तृबलं विनश्य भवतां‌ दद्मस् स्वदेशेऽभयं”  
“मालायां मणिवद् भवेम शरणं भव्याद्भुतं भारतम्”॥  
![](https://upload.wikimedia.org/wikipedia/commons/thumb/f/f3/Durgagoddess.JPG/220px-Durgagoddess.JPG)  
