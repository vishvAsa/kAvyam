+++
title = "यावच्चण्डिका …"
unicode_script = "devanagari"
+++

यावद् वश् चण्डिका-स्तोत्रं  
तावत् तादात्म्य-कल्पनम्।  
अभविष्यत् तदा सत्यं,  
सर्वत्राभ्यभविष्यथ॥

यवद् वो महिषादीनां  
हतेश् चित्रेषु दर्शनम्।  
तावच् चित्तेष्व् अधास्यध्वम्  
सर्वत्राभ्यभविष्यथ॥

यावज् जुगुप्सा काव्येषु  
राक्षसेषु कृता तथा।  
गोघ्नादिष्व् अतनिष्यध्वम्  
सर्वत्राभ्यभविष्यथ॥

यावद् ऋषिषु वः प्रीतिर्  
घोषिता, शास्त्र-सम्मतिम्।  
अरक्षिष्यत चेद् अर्धम्  
सर्वत्राभ्यभविष्यथ॥

यावत् प्रकृतिसाहज्यम्  
विज्ञाने बहु कीर्तिता।  
तावल् लोके ऽसहिष्यध्वं  
सर्वत्राभ्यभविष्यथ॥

अथवा देवपूजा वः  
पितृश्राद्धं सद्-अर्हणम्।  
दम्भमात्रं भवेन्, नैव  
भावपूर्णं च सार्थकम्॥