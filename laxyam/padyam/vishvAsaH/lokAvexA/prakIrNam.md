---
title: प्रकीर्णम्
unicode_script: devanagari

---
  

## काञ्चीमठे 
(चन्द्रशेखर-जयेन्द्र-विजयेन्द्र-यतीनां क्रमशः सदाचार-प्रचारं, राज-कोप-सहनम्, उत्तरायणारम्भ-परिष्करणं च ध्यात्वा दत्तात्रेयवद् उत्प्रेक्ष्य - )

सत्त्वं धर्मं धनाद् भ्रंशात्,  
धर्म्यां शक्तिं कुराज्यतः।  
ज्योतिर्-विद्याम् अविद्यायाः  
रक्षन् भिक्षु-त्रयो ऽत्रिजः॥

(सत्य-चन्द्रशेखर-सन्न्यासे, मठस्य संस्कारकन्यापाठशालादि मनसि निधाय)

साङ्गवेदसुरक्षादि
गुरौ शिष्ये समं यथा।  
बालसंस्काररक्षादौ  
यतिर् यतिं प्रयातयेत्॥

## कुदृष्टिः  
नीचदृष्टिर् ग्रहो राहुः  
सद्भावार्कस्य कुत्सितः।  
मत्सरो मूर्त्तिमान् साक्षाद्  
अन्धराक्षससन्निभः॥  

विस्मयोद्भावकं गर्त्तं  
सदाचारभुवि स्थितम्। …  

## लोभः
प्रकृते ऽसौर् महाव्याधं,  
विश्वं तेन मृगी-कृतम्।  
हत-प्रायं, फलं तस्मात्  
तस्य शास्सि घृणां विना॥