+++
title = "नास्तिक-मोहः"
unicode_script = "devanagari"
+++

नास्तिका मम **मित्राणि  
स्युर्** म्लेच्छाश् च ततः परम्।  
इत्य् अपेक्ष्यार्यता-शङ्कां  
निखातुं त्वरते नमः ॥

धर्मं दूरात् परित्यज्य,  
काव्यं नर्म पुरः पुरः।  
**कृत्वा** तीव्रं श्रमञ् चैव  
दस्यु-प्रीति-कृते नमः॥

राक्षसोपप्लवं **दृष्ट्वा**  
**श्रुत्वा** चाप्य् अर्घ्य-मर्दनम्।  
"कुत्र? नास्ति तथा किञ्चिद्"  
इति ख्यापयते नमः॥

"धिक् कस्मान् नु **वदत्य्** एष  
**सूचयत्य्** अपि धिक् कुतः?  
सत्यम् अप्य् अप्रियं तेषाम्"   
इति चिन्ताकुलं नुमः॥

"ब्राह्मणः **शोभते** साधुर्,  
**विशृङ्गा** गौर् यथा, न तु।  
क्षत्रोपेत" इति स्वीयं   
बन्धुं जुगुप्सते नमः॥

**वयं** त्व् आर्षत्व-वर्त्म-स्था  
आर्यं म्लेच्छं जनम् पशुम्।  
सत्यं, धर्मं, दिवः प्रीतिम्,  
अत्यक्त्वा **काशयामहे**॥