+++
title = "वरा मृतिः"
+++

उल्लासेन **भवेत्** प्राज्ञो  
व्याधिभिश् चापराजितः।  
जीवनोद्देश एवं सन्न्  
असाध्यश् चेद् वरा मृतिः॥

तद्-अर्थं वा ततः पूर्वं  
**जनयेत्** तु नवं वपुः।  
तुष्टिः साध्ये हि तत् कार्यं  
दुस्साध्ये तु वरा ऽजनिः॥

साध्ये तोषे हि **जीवातुस्**  
सुते मित्रे जने **भवेत्**।  
दुस्साध्ये तु वरं तेषां  
देह-त्यागोपकारकः॥

क्षात्र-स्पर्धासु, यागेषु,  
भक्षणे धार्मिके ऽपि च।  
**हन्याद्** अन्यं, अनिन्द्यं तत्,  
देवाविष्ट इवोल्लसन्॥

अमरैर् **न** मृतिः क्षुद्रा  
नाजातैश् च जनिस् तथा।  
**अङ्गीक्रियेत**, तेनैषाम्  
आदाव् अन्ते च वैभवम्॥
