+++
title = "वरा मृतिः"
+++

उल्लासेन भवेत् प्राज्ञो  
व्याधिभिश् चापराजितः।  
जीवनोद्देश एवं सन्न्  
असाध्यश् चेद् वरा मृतिः॥

तद्-अर्थं वा ततः पूर्वं  
जनयेत् तु नवं वपुः।  
तुष्टिः साध्ये हि तत् कार्यं  
दुस्साध्ये तु वरा ऽजनिः॥

साध्ये तोषे हि जीवातुस्  
सुते मित्रे जने भवेत्।  
दुस्साध्ये तु वरं तेषां  
देह-त्यागोपकारकः॥

क्षात्र-स्पर्धासु, यागेषु,  
भक्षणे धार्मिके ऽपि च।  
हन्याद् अन्यं, अनिन्द्यं तत्,  
देवाविष्ट इवोल्लसन्॥

अमरैर् न मृतिः क्षुद्रा  
नाजातैश् च जनिस् तथा।  
अङ्गीक्रियेत, तेनैषाम्  
आदाव् अन्ते च वैभवम्॥


## जीव-ब्रह्म-सम्बन्धः
ब्रह्माण्डं मच्छरीरेण  
स्वात्मानं ज्ञातुम् इच्छति।  
अथ वा नर्तका देवा  
नृत्यम् इच्छन्ति कारितम्॥  

लोक-काव्य-सृजो वापि  
मत्त इच्छन्ति कल्पनाः।  
इति स्वभावम् आदृत्य  
ब्रह्म-कार्यं विदुर् बुधाः॥

देव-दत्तः स्वभावो हि  
कारकं, देवता उत।   
धर्म-कामार्थ-प्रवृत्तौ  
कर्मभ्यश् च निवर्तने॥  

स्वोद्देश-देवताऽऽकाङ्क्षा-  
ऽभेदं भद्रं समाश्रितः।  
मूर्तिमद्-देवता-भावैर्  
भुङ्क्ते भोगान् अन्तातुरः॥