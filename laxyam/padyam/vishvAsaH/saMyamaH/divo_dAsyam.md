+++
title = "दिवो दास्यम्"
+++

त्वयि प्रीतेः परीवाहो  
**न्याय्या किङ्करता** मम।  
क्वात्म-प्रीति--स्वरूपाप्ती  
लोक-भुक्! स्यात् तद्-अन्तरा॥  

मयि पूर्त्यै त्वयि प्रीतेः  
कुत्र **कुत्र न भाससे**।  
कायात् काव्यं जगत् सर्वं  
**जुष्टं** हृष्य-गुणैर् यतः॥  

प्रीतेः पूर्ति-परीवाहौ  
वर्तेतां चक्रवद् यतः।  
**स्यन्देत जीवितं** देव-  
यानी-भूतं मुदाऽध्वनि॥  

सर्वं श्मशान-कल्पं यद्  
विष्णोः सम्बन्धम् अन्तरा।  
झटित्य् **उत्कृष्टतां याति**  
तादर्थ्यावगतौ बत॥

यावन् मांस-जनास् सत्यास्  
तावद् देवास् ततो ऽथ वा।  
इत्य् एवं **मन्यमानस्य**  
हृष्टाः पुष्टाः क्रियास् **तताः**॥