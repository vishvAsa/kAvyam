---
title: भार्गवाग्निः
unicode_script: devanagari

---

{{< figure src="../images/davAnalaH.jpg" title="" class="thumbnail">}}


भार्गवाग्नेस् स्फुलिङ्गोऽयं  
पर्वतादौ दरे स्मये।  
ऋषेर् दृष्टौ कवेरुक्तौ  
योद्धृ-कायोपपादने॥  
विस्मये वृष्टि-सन्ध्यादौ  
देवकृत्ये जने जने।  
मन्त्रे तन्त्रे सद्-आचारे  
पित्रादीनाम् ऋणे स्मृते॥  
द्यु-दास्ये धर्म-निष्ठायाम्  
अर्थे तृप्तौ च कौशले।  
अर्ध-जागृति-संश्लिष्ट-  
चित्र-कल्पानुसाधने॥    
अ-मानित्वे ऽप्य् अ-दम्भित्वे  
श्लाघा-त्यागे सु-दूषणे।  
नृत्ये गीते तथा शिल्पे  
गन्धे पुष्पे मृदु-स्पृशे॥    
एतेषु तुष्टिर् अद्धाऽस्य  
रतौ पुत्राभिवर्धने। 

**आत्मज्ञानं** स्थिरं ह्येवं  
**दद्याद् देवी** सरस्वती॥
