---
title: भार्गवाग्निः
unicode_script: devanagari

---

[![](https://i.imgur.com/gBBeUoH.jpg)](https://i.imgur.com/gBBeUoH.jpg)  
कालः \- २०१७ त आरब्धम्


भार्गवाग्नेस् स्फुलिङ्गोऽयं पर्वतादौ दरे स्मये।  
ऋषेर् दृष्टौ कवेरुक्तौ योद्धृकायोपपादने॥  
विस्मये वृष्टिसन्ध्यादौ देवाभासे जने जने।  
मन्त्रे तन्त्रे सदाचारे पित्रादीनाम् ऋणे स्मृते॥  
अदास्ये धर्मनिष्ठायाम् अर्थे तृप्तौ च कौशले।  
अर्ध-जागृति-संश्लिष्ट-चित्र-कल्पानुसाधने॥    
अमानित्वे ऽप्यदम्भित्वे श्लाघात्यागे सुदूषणे।  
नृत्ये गीते तथा शिल्पे गन्धे पुष्पे मृदुस्पृशे॥    
एतेषु तुष्टिर् अद्धास्य रतौ पुत्राभिवर्धने।  
आत्मज्ञानं स्थिरं ह्येवं दद्याद् देवी सरस्वती॥  

कलहो जीवनस्याङ्गं लोकः शाठ्यं विना कथम्।  
दुःखं दोषा भवेयुश् चेत्य् अव्यग्रो ऽव्याकुलो हसन्॥  
सोत्साहस् सत्त्वसम्पन्नो ब्रह्माण्डाङ्गं च भावतः।  
यथा भूयात् तथा च्छिन्नमस्ते देहि मतिं जने॥

वन्यो व्याघ्रादिसङ्काशः कूर्दन् धावन्न् अकारणम्।  
क्वचिद् वेगं क्वचिन् मान्द्यं बुद्ध्या कायेन दर्शयन्॥  
उच्छृङ्खलोऽपि न व्यालो रूक्षो ऽपि न च राक्षसः।  
+++("Wild but not savage" इत्युक्तिर् अत्र प्रेरणम्। पङ्क्तिकर्तारौ शशिसुहासौ।)+++  
सभ्यतावाससा छन्नो जाङ्गलो जामदग्न्य-वत्।  
यथा स्यात्, तीव्रतां देव स्फोरयाशीविषाशन॥

<details><summary>GuruAnaerobic-ब्राह्मणम्</summary>

Wild, but not savage.

"The closest to a wild environment is being in a Street Gang, with its periods of inaction and intense action, adrenaline, and psychological danger. This is because young people are still wild. Yet people say that is wrong. Society doesn't like wildness. It's scared by it. It will stop you from being wild. It wants you to conform, but as soon as you conform, your life-force and spirit is dead."
</details>

संसारः सुलभो हन्त,  
शुद्धा संवित् तथा न हि।  
बान्धवा अतिसामान्याः  
शरीरं दोषवान् अपि॥  

एतावत्य् एव सामग्री  
जीविते, ऽतो न किञ्चन।  
लिलया हि प्रयोक्तव्या  
ऽऽनन्दौन्नत्याय धीमता॥

पुरुषार्थेषु संसिद्धिं  
लभेयैवं दिवश् चितः॥

<details><summary>विस्तारः (द्रष्टुं नोद्यम्)</summary>

सैव बुद्धिशक्तिः, स एव संसारः, सैव च दुर्ग्राह्या शुद्धा संवित्, तान्य् एव कर्माणि, तद् एव शरीरम्, त एव बान्धवाः - एभ्य आत्मानम् मोचयितुं कथञ्चिद् अपि न शक्यम् ("आहा - निर्विकल्पसंविदं साक्षात्कृत्य धन्यतमो भवामी"ति वा, "ओहो - श्रीकृष्णवद् अहम् प्राज्ञो भवामी"ति वा, "मत्सहाय्या मॊङ्गोलसेनापतिसदृशा भवितार" इति वा) ।  
यद् एवास्ति तेनैव  लीलात्मकताम् प्रधानंं कृत्वा पुरुषार्थास् साधनीयाः।
</details>
