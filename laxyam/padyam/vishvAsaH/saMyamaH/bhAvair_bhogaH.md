+++
title = "भावैर् भोगः"
+++

छन्दः \- अनुष्टुभ्

रौद्रं वीर्यं भयं हास्यं  
बीभत्साद्य्-अखिलं रसम्।  
यथामात्रं यथास्थानम्  
उल्लासाय लभेमहि॥

## रौद्रादि

प्रीति-पात्रम् पुरस् कृत्य  
तद्-विरुद्धस्य निग्रहे।  
द्वेषो गुणी-कृतश् चेत् स  
तक्रे लवणवद् भवेत्॥ 

प्रीति-विस्मृति-विद्वेषः  
स्यात् समुद्राम्बुवत् ततः।  
स्वादु तक्रं सदा ऽस्माकम्  
आराधने नियुज्यताम्॥

न क्रोध-यन्त्रितोऽहं स्यां  
कोधस् स्यान् मन्नियन्त्रणे।  
होमाग्निः परिधौ बद्धः  
शोभते न तथा ऽन्यथा॥

+++(२०१६)+++

अनग्नेर् न हि पाकस् स्यात्  
न दैव्याहुतयस् तथा।  
एवम् ऐकान्तिकाक्रोधः  
कथं शोभेत सज्जने॥

[![](http://i.imgur.com/P2bGwZw.jpg)](http://i.imgur.com/P2bGwZw.jpg)

## चमत्कृतिः

तृप्ति-दायक-भक्ष्याशे  
मुखे चमत्कृतिर् यथा।  
चमत्-चमत्-कृतिस् स्यान् मे  
रसिकस्य पुनः पुनः॥
