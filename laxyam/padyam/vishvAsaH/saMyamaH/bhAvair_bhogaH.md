+++
title = "भावैर् भोगः"
+++

कालः \- २०१४ डिसेम्बरमासः  
छन्दः \- अनुष्टुभ्

## चमत्कृतिः

तृप्ति-दायक-भक्ष्याशे  
मुखे चमत्कृतिर् यथा।  
चमत्-चमत्-कृतिस् स्यान् मे  
रसिकस्य पुनर्पुनः॥

रसानन्दो भवेन् नूनं  
ब्रह्मानन्द-सहोदरः।  
लोकोत्तरं विरक्तं मां  
तुष्टं पुष्टं करोत्ययम्॥

## रौद्रादि
[[२०१६]]

न क्रोध-यन्त्रितोऽहं स्यां  
कोधस् स्यान् मन्नियन्त्रणे।  
होमाग्निः परिधौ बद्धः  
शोभते न तथा ऽन्यथा॥

[![](http://i.imgur.com/P2bGwZw.jpg)](http://i.imgur.com/P2bGwZw.jpg)

अनग्नेर् न हि पाकस् स्यात्  
न दैव्याहुतयस् तथा।  
एवम् ऐकान्तिकाक्रोधः  
कथं शोभेत सज्जने॥

रौद्रं वापि वीर्यं वा  
रसो बीभत्स एव वा।  
सर्वस्माद् रसम् अत्यन्तम्  
उल्लासाय लभेमहि॥

