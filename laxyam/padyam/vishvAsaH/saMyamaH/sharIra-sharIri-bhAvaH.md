+++
title = "शरीर-शरीरि-भावः"
+++

ब्रह्माण्डं मच्-छरीरेण  
स्वात्मानं **ज्ञातुम् इच्छति**।  
अथ वा नर्तका देवा  
नृत्यम् **इच्छन्ति** कारितम्॥  

लोक-काव्य-सृजो वापि  
मत्त **इच्छन्ति** कल्पनाः।  
इति स्वीय-स्वभावेषु  
ब्रह्म-कार्यं विदुर् बुधाः॥

धर्म-कामार्थ-यत्नेषु  
तेभ्यस् तेभ्यो निवर्तने।  
देव-दत्तः स्वभावो हि  
**कारको**, देवता उत॥   

स्वोद्देश-देवताऽऽकाङ्क्षा-  
ऽभेदं भद्रं समाश्रितः।  
मूर्तिमद्-देवता-भावैर्  
**भुङ्क्ते भोगान्** अनातुरः॥

"अहम्"-प्रतीत्या ऽणु, विभु, स्वदेहो    
ज्ञानं, मनः, शून्यम् उतास्तु सत्ता।  
सुखाय वो "देव-गण-प्रियत्वाद्   
दासोऽस्मि चैवे"ति गृहीतुम् आर्याः॥

त्रिदशादेश-दिव्याब्धि-  
कुल्यां+++(=irrigation channel)+++ शास्त्र-तटावृताम्।  
स्वभावाख्यां **प्रयुञ्जीत**  
जीवनोद्यान-वर्धने॥  
ममकार-विरोधादि-  
ध्वंसकेभ्यः सुरक्षिते।  
अयुर् नाम लघु-क्षेत्रे  
नियुक्तः शेषिभिर्+++(/हीश्वरैर्)+++ मुदे॥

ब्रह्माण्डाख्य-महा-वाक्य-  
पाठका देव-चेतनाः।  
जीव-भाव-क्रिया वर्णास्,  
तद्-उत्कर्षे प्रयत्यताम्॥

अनित्यं देह-लोकादि  
नित्य-ब्रह्म-कलेवरम्।  
इति दृष्टे **विषादाय**  
जरा-नाशादि **नो** भवेत् ॥

तद्-भोगाय जगत् सर्वं  
जीव-भोगो न साम्प्रतः।  
तद्-भोगैक-रसो जीवो  
**नित्यभोगी**, न हीतरः॥

इति स्व-भाव--शस्त्राभ्यां +++(→पूर्वनिपातः साभिप्रायः)+++  
शेषत्वं शेष+++(→रामानुजोऽपि)+++ **शिक्षय**॥
