+++
title = "शरीर-शरीरि-भावः"
+++

ब्रह्माण्डं मच्-छरीरेण  
स्वात्मानं ज्ञातुम् इच्छति।  
अथ वा नर्तका देवा  
नृत्यम् इच्छन्ति कारितम्॥  

लोक-काव्य-सृजो वापि  
मत्त इच्छन्ति कल्पनाः।  
इति स्वीय-स्वभावेषु  
ब्रह्म-कार्यं विदुर् बुधाः॥

धर्म-कामार्थ-प्रवृत्तौ  
कर्मभ्यश् च निवर्तने।  
देव-दत्तः स्वभावो हि  
कारको, देवता उत॥   

स्वोद्देश-देवताऽऽकाङ्क्षा-  
ऽभेदं भद्रं समाश्रितः।  
मूर्तिमद्-देवता-भावैर्  
भुङ्क्ते भोगान् अनातुरः॥