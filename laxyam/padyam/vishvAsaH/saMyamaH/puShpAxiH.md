---
title: पुष्पाक्षिणे विश्वम्
unicode_script: devanagari

---

दिनम् \- Oct 13 2013  
विवरणम् \- दुर्गालालश्रेष्ठस्य नेपालगीतस्य अनुवादोऽयम्। अतिमधुरम् [आनिछोयिङ्गगीतं](http://www.youtube.com/watch?v=HLggOXZwfOA) श्राव्यम्। अत्र बौद्धरसज्ञैर् उक्तं " [वाबि-साबि](http://en.wikipedia.org/wiki/Wabi-sabi)" नाम तत्त्वं स्मर्यते \- अनित्यता अपूर्वता च सौन्दर्यहेतुर् इति।  
छन्दः \- त्रिष्टुभ् \- इन्द्रवज्रा  
  
    
पुष्पात्मने विश्वमपूर्वपुष्पं  
कण्टात्मने विश्वमनित्यकण्टः।  
छाया हि वस्तु न्वनुधावतीह  
पुष्पात्मने विश्वमपूर्वपुष्पं॥  

चित्ते हि शुद्धिर् वचनेषु बौद्धम्  
पुष्पात्मने मे भवताच्च नित्यम्।  
पद्भ्यां न भूयात् कृमिनाशनं भोः  
चित्ते हि शुद्धिर् वचने च बौद्धम्॥  

स्पष्टं मनस्ते यदि तिष्ठतीह  
स्पष्टं हि विश्वं विकसत्यमोघम्।  
रम्यात्मने विश्वमतीवरम्यं  
पुष्पात्मने विश्वमपूर्वपुष्पं॥  
    
शुभ्रेन्दुमीक्षस्व नु भास्वरन् तं  
काल्यां नु रात्रावपि तोषहेतुम्।  
जैवं च गीतं श्रुणुतात् सुखाय  
शुभ्रेन्दुमीक्षस्व नु भास्वरन् तम्॥  
    
