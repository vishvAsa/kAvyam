+++
title = "सगुणोपासनम्"
+++

काव्ये नृत्ये तथा शिल्पे  
भूतज्ञाने ऽपि विस्मतैः।  
सगुणं **पूज्यते** ब्रह्म  
निर्गुणस्य स्मृतेः किमु॥

प्रियान् गुणान् **पुरस्-कृत्य**  
**गौणी-कृत्येतरान्** तथा।  
तोष-वृक्षेषु **संसक्ता**  
नाम्ना नैर्गुणिका अपि॥

**स्तुवन्ति** निर्गुणं ब्रह्म  
तृप्तिं सगुणतः सदा ।  
**लभमानाश्**, चमत्कारो  
वैष शब्द-गुणोद्भवः?॥ 

**किमु** स-गुण-संसार-  
व्याधेर् नैर्गुण्य-**भेषजम्**।  
उताकृतिविशेषाति-  
सक्त्य्-उन्माद-**निवारणम्**॥

**स्यात्** तथा कस्यचित् प्रीत्यै,  
न चेद् अध्वान्तर-ह्नुतिः।  
सगुणोपासनेनापि  
व्यक्त--सत्-तुष्टि-सन्ततेः॥
