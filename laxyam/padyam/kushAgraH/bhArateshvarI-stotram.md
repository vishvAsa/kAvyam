+++
title = "भारतेश्वरी-स्तोत्रम्"
+++

श्रीभारतेश्वरीस्तोत्रम्

(श्रीमहिषासुरमर्दिनीस्तोत्रवत्)

<details open><summary>विश्वास-प्रस्तुतिः</summary>

अयि गिरि-राज-किरीट-विभूषिणि वारिधि-सेवित-धौतपदे  
जन-गण-मानस-धाम-विहारिणि कानन-शैल-विहार-रते।  
मुनि-वर-वन्दित--सैन्य-सुरक्षित--दैन्य-निवारिणि पुण्य-धरे  
जय जय भारत-राष्ट्र-जनेश्वरि पावन-मेदिनि देव-नुते॥१
</details>

<details><summary>मूलम्</summary>

अयि गिरिराजकिरीटविभूषिणि वारिधिसेवितधौतपदे  
जनगणमानसधामविहारिणि काननशैलविहाररते।  
मुनिवरवन्दितसैन्यसुरक्षितदैन्यनिवारिणि पुण्यधरे  
जय जय भारतराष्ट्रजनेश्वरि पावनमेदिनि देवनुते॥१
</details>  

<details open><summary>विश्वास-प्रस्तुतिः</summary>

अयि नव-केशर-कुङ्कुम-रञ्जित--दीप्त-समुन्नत-भालधरे  
सुर-तटिनी-जल-मौक्तिक-हार-सुशोभित-कम्बुक+++(=शङ्ख)+++--कण्ठ-तले।  
सुरभित-पुष्प-पराग-परिष्कृत-पुष्कर-पल्लव-पुञ्ज-पटे  
जय जय भारतराष्ट्रजनेश्वरि पावनमेदिनि वीरनुते॥२
</details>

<details><summary>मूलम्</summary>

अयि नवकेशरकुङ्कुमरञ्जितदीप्तसमुन्नतभालधरे  
सुरतटिनीजलमौक्तिकहारसुशोभितकम्बुककण्ठतले।  
सुरभितपुष्पपरागपरिष्कृतपुष्करपल्लवपुञ्जपटे  
जय जय भारतराष्ट्रजनेश्वरि पावनमेदिनि वीरनुते॥२
</details>  

<details open><summary>विश्वास-प्रस्तुतिः</summary>

अयि यति-योग-विवर्धिनि भोग-विधायिनि लौकिक-रोग-हरे  
त्रि-विध-समीरण-वेल्लित+++(=कम्पित)+++-वैदिक-होम-ज--धूम-सुवास-रते।  
प्रति-कणिका-लय-वास-रते सु-विकास-रते मृदु-हास-रते  
जय जय भारतराष्ट्रजनेश्वरि पावनमेदिनि लोकनुते॥३
</details>

<details><summary>मूलम्</summary>

अयि यतियोगविवर्धिनि भोगविधायिनि लौकिकरोगहरे  
त्रिविधसमीरणवेल्लितवैदिकहोमजधूमसुवासरते।  
प्रतिकणिकालयवासरते सुविकासरते मृदुहासरते  
जय जय भारतराष्ट्रजनेश्वरि पावनमेदिनि लोकनुते॥३
</details>  

<details open><summary>विश्वास-प्रस्तुतिः</summary>

अयि रघु-वंश-शिरो-मणि--पार्थिव-पालित-शाश्वत-राष्ट्र-धरे  
यदु-कुल-नाथ-कर-च्युत-मञ्जुल--गो-रस-पान-रस-ज्ञ-वरे।  
कुरु-कुल-संयुग-शौर्य-यशो-गुण-सङ्घ-महा-स्वन-गान-रते  
जय जय भारतराष्ट्रजनेश्वरि पावनमेदिनि भूपनुते॥४ +++(५)+++
</details>

<details><summary>मूलम्</summary>

अयि रघुवंशशिरोमणिपार्थिवपालितशाश्वतराष्ट्रधरे  
यदुकुलनाथकरच्युतमञ्जुलगोरसपानरसज्ञवरे।  
कुरुकुलसंयुगशौर्ययशोगुणसङ्घमहास्वनगानरते  
जय जय भारतराष्ट्रजनेश्वरि पावनमेदिनि भूपनुते॥४
</details>  

<details open><summary>विश्वास-प्रस्तुतिः</summary>

अयि कमला-पति-पाद-सरो-ज--रजो-लव-मण्डित-तीर्थ-धरे  
शशि-धर-मौलि--निबद्ध-सरित्-कण--सिक्त-कृषि-स्थल--मध्य-गते।  
अ-गणित-मर्त्य-समुच्चय-तारिणि पाप-निवारिणि सर्व-सहे  
जय जय भारतराष्ट्रजनेश्वरि पावनमेदिनि सिद्धनुते॥५
</details>

<details><summary>मूलम्</summary>

अयि कमलापतिपादसरोजरजोलवमण्डिततीर्थधरे  
शशिधरमौलिनिबद्धसरित्कणसिक्तकृषिस्थलमध्यगते।  
अगणितमर्त्यसमुच्चयतारिणि पापनिवारिणि सर्वसहे  
जय जय भारतराष्ट्रजनेश्वरि पावनमेदिनि सिद्धनुते॥५
</details>  

<details open><summary>विश्वास-प्रस्तुतिः</summary>

अयि पुर-पत्तन-खेटक+++(=ग्राम)+++-कानन-पर्वत-कन्दर-वास-रते  
मुनि-गण-पर्ण-कुटीम् उपगम्य महीपति-शेखर-पीठ-गते।  
शुक-पिक-वृन्द-निनाद-रते ऽनिल-ताल-तरङ्गित-नृत्य-रते  
जय जय भारतराष्ट्रजनेश्वरि पावनमेदिनि सर्वनुते॥६
</details>

<details><summary>मूलम्</summary>

अयि पुरपत्तनखेटककाननपर्वतकन्दरवासरते  
मुनिगणपर्णकुटीमुपगम्य महीपतिशेखरपीठगते।  
शुकपिकवृन्दनिनादरतेऽनिलतालतरङ्गितनृत्यरते  
जय जय भारतराष्ट्रजनेश्वरि पावनमेदिनि सर्वनुते॥६
</details>  

<details open><summary>विश्वास-प्रस्तुतिः</summary>

अयि कनकाचल-शृङ्ग-निवासिनि निर्धन-वेश्म-विलास-रते  
वसन-विहीन-विषण्ण-विलोचन-सम्भृत-मान-विशाल-बले।  
शिशु-वदन-स्थित-केलि-समुत्थित-सोम-सुधा-मय-हास-रते  
जय जय भारतराष्ट्रजनेश्वरि पावनमेदिनि निःस्वनुते॥७
</details>

<details><summary>मूलम्</summary>

अयि कनकाचलशृङ्गनिवासिनि निर्धनवेश्मविलासरते  
वसनविहीनविषण्णविलोचनसम्भृतमानविशालबले।  
शिशुवदनस्थितकेलिसमुत्थितसोमसुधामयहासरते  
जय जय भारतराष्ट्रजनेश्वरि पावनमेदिनि निःस्वनुते॥७
</details>  

<details open><summary>विश्वास-प्रस्तुतिः</summary>

अयि शत-कोटि-सुतादि-कपालिनि लक्ष-भटाधिप-सैन्य-धरे  
द्वि-गुणित-बाहु-धृतोद्धत-शस्त्र--सु-रक्षित--दुर्-गम-दुर्-ग--धरे।  
अमित-जनाश्रय-दान-परे करुणामृत-पूरित-कुम्भ-धरे  
जय जय भारतराष्ट्रजनेश्वरि पावनमेदिनि विश्वनुते॥८
</details>

<details><summary>मूलम्</summary>

अयि शतकोटिसुतादिकपालिनि लक्षभटाधिपसैन्यधरे  
द्विगुणितबाहुधृतोद्धतशस्त्रसुरक्षितदुर्गमदुर्गधरे।  
अमितजनाश्रयदानपरे करुणामृतपूरितकुम्भधरे  
जय जय भारतराष्ट्रजनेश्वरि पावनमेदिनि विश्वनुते॥८
</details>  

<details open><summary>विश्वास-प्रस्तुतिः</summary>

अयि शुभदे जननि त्रिदशालय-राज-समीहित-रेणु-लते  
मिलित-विहङ्-गम-कूजित--निर्-जर-पूजित--मोक्ष-द-तोय-लते।  
मम जनि-भूः पितृ-भूः प्रिय-भूः शुचि-भूः कृति-भूर् गति-भूर् वसु-धे  
जय जय भारतराष्ट्रजनेश्वरि पावनमेदिनि पुत्रनुते॥९
</details>

<details><summary>मूलम्</summary>

अयि शुभदे जननि त्रिदशालयराजसमीहितरेणुलते  
मिलितविहङ्गमकूजितनिर्जरपूजितमोक्षदतोयलते।  
मम जनिभूः पितृभूः प्रियभूः शुचिभूः कृतिभूर् गतिभूर् वसुधे  
जय जय भारतराष्ट्रजनेश्वरि पावनमेदिनि पुत्रनुते॥९
</details>  

<details open><summary>विश्वास-प्रस्तुतिः</summary>

अयि कविता-वनितान्वित-भाव-गृह-स्थ--महा-कवि-वंशनुते +++(5)+++  
स-कल--कला-प्रतिभा-पटुता-निधि-धन्य--महा-कवि-वंश-नुते।  
अ-मर-गिरा मुदिते सु-पुराण-नवीन-महा-कवि-वंश-नुते  
जय जय भारतराष्ट्रजनेश्वरि पावनमेदिनि काव्यनुते॥१०
</details>

<details><summary>मूलम्</summary>

अयि कवितावनितान्वितभावगृहस्थमहाकविवंशनुते  
सकलकलाप्रतिभापटुतानिधिधन्यमहाकविवंशनुते।  
अमरगिरा मुदिते सुपुराणनवीनमहाकविवंशनुते  
जय जय भारतराष्ट्रजनेश्वरि पावनमेदिनि काव्यनुते॥१०
</details>  

<details open><summary>विश्वास-प्रस्तुतिः</summary>

अयि नव-वाहन-यन्त्र-समुद्भव-घर्घर-शब्दित-राज-पथे  
ध्वनित-मृदङ्ग-निनादित-शङ्ख-विरेभित-दुन्दुभि-युद्ध-पथे।  
बहु-नुतिभिः स्तुतिभिर् हुतिभिर् विहिताभ्युदयोत्तम-धर्म-पथे  
जय जय भारतराष्ट्रजनेश्वरि पावनमेदिनि पान्थनुते॥११
</details>

<details><summary>मूलम्</summary>

अयि नववाहनयन्त्रसमुद्भवघर्घरशब्दितराजपथे  
ध्वनितमृदङ्गनिनादितशङ्खविरेभितदुन्दुभियुद्धपथे।  
बहुनुतिभिः स्तुतिभिर्हुतिभिर् विहिताभ्युदयोत्तमधर्मपथे  
जय जय भारतराष्ट्रजनेश्वरि पावनमेदिनि पान्थनुते॥११
</details>  

<details open><summary>विश्वास-प्रस्तुतिः</summary>

अयि विजये विजयस्व जये रण-वैरि-चमू-दल-जिष्णु-सुते+++(←बहु॑व्रीहिः)+++  
धृत-हरि-शावक-दन्त-गणाकलनोद्धत-राज-किशोर-सुते।  
जित-चतुर्-अङ्ग-समावृत-रङ्ग-तलास्र-पिशङ्ग-वराङ्ग-सुते  
जय जय भारतराष्ट्रजनेश्वरि पावनमेदिनि शूरनुते॥१२
</details>

<details><summary>मूलम्</summary>

अयि विजये विजयस्व जये रणवैरिचमूदलजिष्णुसुते  
धृतहरिशावकदन्तगणाकलनोद्धतराजकिशोरसुते।  
जितचतुरङ्गसमावृतरङ्गतलास्रपिशङ्गवराङ्गसुते  
जय जय भारतराष्ट्रजनेश्वरि पावनमेदिनि शूरनुते॥१२
</details>  

<details open><summary>विश्वास-प्रस्तुतिः</summary>

अयि मृग-राज--महा-गज-राज--समाज-विराजित-विन्ध्य-नुते  
स्थविर-जनालय-दिव्य-शिवालय--शुभ्र-हिमालय-सानु-नुते।  
मलय-ज-वीजित-मेघ-दलावृत--चारु-गुहाचल-नील-नुते  
जय जय भारतराष्ट्रजनेश्वरि पावनमेदिनि शैलनुते॥१३
</details>

<details><summary>मूलम्</summary>

अयि मृगराजमहागजराजसमाजविराजितविन्ध्यनुते  
स्थविरजनालयदिव्यशिवालयशुभ्रहिमालयसानुनुते।  
मलयजवीजितमेघदलावृतचारुगुहाचलनीलनुते  
जय जय भारतराष्ट्रजनेश्वरि पावनमेदिनि शैलनुते॥१३
</details>  

<details open><summary>विश्वास-प्रस्तुतिः</summary>

अयि रसिकोत्तम-कोविद-सत्तम-काव्य-कलाप-विचार-मते  
सहृदय-कोमल-चित्त-वितान--वशी-कृत-मुग्ध-कृतार्थ-मते।  
ललित-कला-गुण-भाव-रसादि-विमर्श-विनोदित-शिष्ट-मते  
जय जय भारतराष्ट्रजनेश्वरि पावनमेदिनि शुद्धमते॥१४
</details>

<details><summary>मूलम्</summary>

अयि रसिकोत्तमकोविदसत्तमकाव्यकलापविचारमते  
सहृदयकोमलचित्तवितानवशीकृतमुग्धकृतार्थमते।  
ललितकलागुणभावरसादिविमर्शविनोदितशिष्टमते  
जय जय भारतराष्ट्रजनेश्वरि पावनमेदिनि शुद्धमते॥१४
</details>  

<details open><summary>विश्वास-प्रस्तुतिः</summary>

अयि रजनी-शरद्-इन्दु-करामृत--बिन्दु-विचुम्बित-कुन्द-रते  
घन-गहनाटवि-मध्य-तमोऽञ्जन--रञ्जित-मञ्जरि-कुञ्ज-गते।  
नव-कुमुदाकर-मुग्ध--मधु-व्रत--सेव्य-मधु-स्मित-हास-रते +++(५)+++  
जय जय भारतराष्ट्रजनेश्वरि पावनमेदिनि कान्तिरते॥१५
</details>

<details><summary>मूलम्</summary>

अयि रजनीशरदिन्दुकरामृतबिन्दुविचुम्बितकुन्दरते  
घनगहनाटविमध्यतमोञ्जनरञ्जितमञ्जरिकुञ्जगते।  
नवकुमुदाकरमुग्धमधुव्रतसेव्यमधुस्मितहासरते  
जय जय भारतराष्ट्रजनेश्वरि पावनमेदिनि कान्तिरते॥१५
</details>  

<details open><summary>विश्वास-प्रस्तुतिः</summary>

अयि सुर-वाग्-अभिमान-समन्वित-मान--समेत-कुशाग्र-नुते  
कवि-कुल-बालक--सद्व्रत-पालक--मुक्त-निकेत-कुशाग्र-नुते।  
विविध-धराऽटन-शील--कृपा-जल-पान-पिपासु-कुशाग्र-नुते  
जय जय भारतराष्ट्रजनेश्वरि पावनमेदिनि बालनुते॥१६
</details>

<details><summary>मूलम्</summary>

अयि सुरवागभिमानसमन्वितमानसमेतकुशाग्रनुते  
कविकुलबालकसद्व्रतपालकमुक्तनिकेतकुशाग्रनुते।  
विविधधराटनशीलकृपाजलपानपिपासुकुशाग्रनुते  
जय जय भारतराष्ट्रजनेश्वरि पावनमेदिनि बालनुते॥१६
</details>  

<details open><summary>विश्वास-प्रस्तुतिः</summary>

अयि नद-वापि-तडाग-सरो-वर--कूप-पयो-निधि-तोय-धरे  
कल-कल-नाद-निनादित-निर्भर-चञ्चल-निर्झर-सिक्त-तले।  
मुनि-तनया--दिन-कृत्-तनया--भव-कृत्-तनया+++(=सरस्वती)+++-जल-सङ्ग-धरे  
जय जय भारतराष्ट्रजनेश्वरि पावनमेदिनि सिन्धुनुते॥१७
</details>

<details><summary>मूलम्</summary>

अयि नदवापितडागसरोवरकूपपयोनिधितोयधरे  
कलकलनादनिनादितनिर्भरचञ्चलनिर्झरसिक्ततले।  
मुनितनयादिनकृत्तनयाभवकृत्तनयाजलसङ्गधरे  
जय जय भारतराष्ट्रजनेश्वरि पावनमेदिनि सिन्धुनुते॥१७
</details>  

<details open><summary>विश्वास-प्रस्तुतिः</summary>

इह विरमामि रमे! प्रणमामि, रमे तव कीर्ति-निकुञ्ज-वने  
यदि न जपामि सुनाम, न यामि शमं, कथयाम्य् अनृतं न शिवे।  
अयि रसना-बलम् एव दया-मयि देहि च मे चरतो भुवने  
जय जय भारतराष्ट्रजनेश्वरि पावनमेदिनि भक्तनुते॥१८
</details>

<details><summary>मूलम्</summary>

इह विरमामि रमे! प्रणमामि, रमे तव कीर्तिनिकुञ्जवने  
यदि न जपामि सुनाम, न यामि शमं, कथयाम्यनृतं न शिवे।  
अयि रसनाबलमेव दयामयि देहि च मे चरतो भुवने  
जय जय भारतराष्ट्रजनेश्वरि पावनमेदिनि भक्तनुते॥१८
</details>  

इति कुशाग्रविरचितं श्रीभारतेश्वरीस्तोत्रं सम्पूर्णम्॥  
