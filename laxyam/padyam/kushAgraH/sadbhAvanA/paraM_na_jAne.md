+++
title = "परं न जाने"
unicode_script = "devanagari"
+++
**काव्यात्** परं किम् अपि **सौख्यम्** अहं न जाने  
**धर्मात्** परं किम् अपि **पथ्यम्** अहं न जाने।  
**भक्त्याः** परं कम् अपि **मार्गम्** अहं न जाने  
**शम्भोः** परं कम् अपि **देवम्** अहं न जाने॥  

**स्तोत्रात्** परं किम् अपि **वाक्यम्** अहं न जाने  
**सत्यात्** परं किम् अपि **मित्रम्** अहं न जाने।  
**दानात्** परं किम् अपि **पुण्यम्** अहं न जाने  
**शम्भोः** परं कम् अपि **देवम्** अहं न जाने॥  

**नाम्नः** परं कम् अपि **मन्त्रम्** अहं न जाने  
**दण्डात्** परं किम् अपि **यन्त्रम्** अहं न जाने।  
**दैवात्** परं किम् अपि **तन्त्रम्** अहं न जाने  
**शम्भोः** परं कम् अपि **देवम्** अहं न जाने॥  

**साधोः** परं किम् अपि **तीर्थम्** अहं न जाने  
**मृत्योः** परं किम् अपि **तथ्यम्** अहं न जाने।  
**पत्न्याः** परं किम् अपि **भाग्यम्** अहं न जाने  
**शभ्भोः** परं कम् अपि **देवम्** अहं न जाने॥४  

**रामात्** परं कम् अपि दान्तम् अहं न जाने  
**कृष्णात्** परं कम् अपि कान्तम् अहं न जाने।  
**वेदात्** परं किम् अपि शास्त्रम् अहं न जाने  
**शम्भोः** परं कम् अपि **देवम्** अहं न जाने॥५  

**वाचः** परं किम् अपि **शस्त्रम्** अहं न जाने  
**सर्गात्** परं किम् अपि **चित्रम्** अहं न जाने।  
**मोक्षात्** परं किम् अपि **लक्ष्यम्** अहं न जाने  
**शम्भोः** परं कम् अपि **देवम्** अहं न जाने॥६  

**स्वीयात्** परं किम् अपि **राज्यम्** अहं न जाने  
**दास्यात्** परं किम् अपि **शूलम्** अहं न जाने।  
**त्यागात्** परं किम् अपि **कार्यम्** अहं न जाने  
**शम्भोः** परं कम् अपि **देवम्** अहं न जाने॥७  

**ज्ञातं** न किञ्चिद् अपरं न परं मयैव,  
**ज्ञातुं** न किञ्चिद् अपरं न परं यतेऽहम्।  
**ज्ञात्वा** यम् एकम् अखिलं प्रतिबुध्यते, तं  
**शम्भुं** विहाय किम् अवैतु मनो ममान्यम्॥८  

+++(प्रेरणा - श्रीनटेशपञ्चरत्नस्तोत्रम्।  )+++