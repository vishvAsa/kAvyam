---  
title: ००१ विष्णुस्तुतिः 
unicode_script: devanagari  
---  

<div class="audioEmbed"  caption="सीतालक्ष्मी-वाचनम्" src="https://sanskritdocuments.org/sites/completenarayaneeyam/SoundFiles/001/001_01.mp3"></div>



सान्द्रानन्दावबोधात्मकमनुपमितं कालदेशावधिभ्यां  
निर्मुक्तं नित्यमुक्तं निगमशतसहस्रेण निर्भास्यमानम् ।  
अस्पष्टं दृष्टमात्रे पुनरुरुपुरुषार्थात्मकं ब्रह्म तत्वम्  
तत्तावद् भाति साक्षाद् गुरुपवनपुरे हन्त भाग्यं जनानाम् ॥१॥  

<div class="audioEmbed"  caption="सीतालक्ष्मी-वाचनम्" src="https://sanskritdocuments.org/sites/completenarayaneeyam/SoundFiles/001/001_02.mp3"></div>



एवं दुर्लभ्यवस्तुन्यपि सुलभतया हस्तलब्धे यदन्यत्  
तन्वा वाचा धिया वा भजति बत जनः क्षुद्रतैव स्फुटेयम् ।  
एते तावद् वयं तु स्थिरतरमनसा विश्वपीडापहत्यै  
निश्शेषात्मानमेनं गुरुपवनपुराधीशमेवाश्रयामः ॥२॥  

<div class="audioEmbed"  caption="सीतालक्ष्मी-वाचनम्" src="https://sanskritdocuments.org/sites/completenarayaneeyam/SoundFiles/001/001_03.mp3"></div>



सत्त्वं यत् तत्पराभ्याम् अपरिकलनतो निर्मलं तेन तावद्  
भूतैर् भूतेन्द्रियैस् ते वपुरिति बहुशः श्रूयते व्यासवाक्यम् ।  
तत् स्वच्छत्वाद् यद् अच्छादित-परसुख-चिद्-गर्भ-निर्भासरूपं  
तस्मिन् धन्या रमन्ते श्रुतिमतिमधुरे सुग्रहे विग्रहे ते ॥३॥  

<div class="audioEmbed"  caption="सीतालक्ष्मी-वाचनम्" src="https://sanskritdocuments.org/sites/completenarayaneeyam/SoundFiles/001/001_04.mp3"></div>



निष्कम्पे नित्यपूर्णे निरवधि परमानन्दपीयूषरूपे  
निर्लीनानेकमुक्तावलिसुभगतमे निर्मलब्रह्मसिन्धौ ।+++(मुक्तशब्दे श्लेषः।)+++  
कल्लोलोल्लासतुल्यं खलु विमलतरं सत्त्वमाहुस् तदात्मा  
कस्मान् नो निष्कलस्+++(=कलयितुं कठिनः)+++ त्वं सकल इति वचस् त्वत्कलास्व्+++(=त्वदंशावतारेषु)+++ एव भूमन् ॥४॥+++(५)+++  

<div class="audioEmbed"  caption="सीतालक्ष्मी-वाचनम्" src="https://sanskritdocuments.org/sites/completenarayaneeyam/SoundFiles/001/001_05.mp3"></div>



निर्व्यापारोऽपि निष्कारणमज भजसे यत्क्रियाम् ईक्षणाख्यां  
तेनैवोदेति लीना प्रकृतिर् असतिकल्पाऽपि कल्पादिकाले ।  
तस्याः संशुद्धमंशं कमपि तम् अतिरोधायकं सत्त्वरूपं  
स त्वं धृत्वा दधासि स्वमहिमविभवाऽकुण्ठ+++(=ऽमन्द)+++ वैकुण्ठ रूपम् ॥५॥ +++(र५)+++  

<div class="audioEmbed"  caption="सीतालक्ष्मी-वाचनम्" src="https://sanskritdocuments.org/sites/completenarayaneeyam/SoundFiles/001/001_06.mp3"></div>



तत्ते प्रत्यग्र-धारा+++(जल)+++धर-ललित-कलाया+++(कुसुम)+++ऽऽवली-केलिकारं+++(\~ तत्तुल्यम्)+++  
लावण्यस्यैकसारं सुकृतिजनदृशां पूर्णपुण्यावतारम् ।  
लक्ष्मी-निश्शङ्कलीला-निलयनम् अमृतस्यन्दसन्दोहम् अन्तः  
सिञ्चत् सञ्चिन्तकानां **वपुर् अनुकलये** मारुतागारनाथ ॥६॥  

<div class="audioEmbed"  caption="सीतालक्ष्मी-वाचनम्" src="https://sanskritdocuments.org/sites/completenarayaneeyam/SoundFiles/001/001_07.mp3"></div>



कष्टा ते सृष्टिचेष्टा बहुतरभवखेदावहा जीवभाजाम्  
इत्येवं पूर्वम् आलोचितम् अजित मया, +++(किन्तु)+++ नैवम् +++(इत्य्)+++ अद्याभिजाने ।  
नो चेज्जीवाः कथं वा मधुरतरमिदं त्वद्वपुश्चिद्-रसार्द्रं  
नेत्रैः श्रोत्रैश्च पीत्वा परम-रस-सुधाम्भोधिपूरे रमेरन् ॥७॥+++(५)+++  

<div class="audioEmbed"  caption="सीतालक्ष्मी-वाचनम्" src="https://sanskritdocuments.org/sites/completenarayaneeyam/SoundFiles/001/001_08.mp3"></div>



नम्राणां सन्निधत्ते सततमपि पुरस् तैर् अनभ्यर्थितान् अप्यर्थान्  
अप्यर्थान् कामान् अजस्रं वितरति परमानन्दसान्द्रां गतिं +++(मोक्षाख्यं)+++ च ।  
इत्थं निश्शेषलभ्यो निरवधिकफलः पारिजातो हरे त्वं  
क्षुद्रं तं शक्रवाटी-द्रुमम् अभिलषति व्यर्थम् अर्थिव्रजो ऽयम् ॥८॥+++(४)+++  

<div class="audioEmbed"  caption="सीतालक्ष्मी-वाचनम्" src="https://sanskritdocuments.org/sites/completenarayaneeyam/SoundFiles/001/001_09.mp3"></div>



कारुण्यात् कामम् अन्यं ददति खलु परे, स्वात्मदस् त्वं विशेषाद्  
ऐश्वर्याद् ईशते ऽन्ये जगति परजने, स्वात्मनो ऽपीश्वरस्त्वम् ।  
त्वय्य् उच्चैर् आरमन्ति प्रतिपदमधुरे चेतनाः स्फीतभाग्यास्  
त्वं चाऽऽत्माराम एवेत्य् अतुलगुणगणाधार शौरे नमस्ते ॥९॥+++(४)+++  

<div class="audioEmbed"  caption="सीतालक्ष्मी-वाचनम्" src="https://sanskritdocuments.org/sites/completenarayaneeyam/SoundFiles/001/001_10.mp3"></div>



ऐश्वर्यं शङ्करादीश्वरविनियमनं विश्वतेजोहराणां  
तेजस् संहारि वीर्यं विमलमपि यशो निस्पृहैश् चोपगीतम् ।  
अङ्गासङ्गा सदा श्रीर् अखिलविद् असि न क्वापि ते सङ्गवार्ता  
तद् वातागारवासिन् मुरहर भगवच् छब्दमुख्याश्रयोऽसि ॥१०॥+++(३)+++   