---
title: ००२ वपुषि भक्तिः

---
<div class="audioEmbed"  caption="सीतालक्ष्मी-वाचनम्" src="https://archive.org/download/nArAyaNIyam-shlokawise-audio/002/002_01.mp3"></div>
<details open><summary>विश्वास-प्रस्तुतिः</summary>

सूर्यस्पर्धिकिरीटम् ऊर्ध्वतिलक-प्रोद्भासिफालान्तरं  
कारुण्याकुलनेत्रम् आर्द्रहसितोल्लासं सुनासापुटम् ।  
गण्डोद्यन्मकराभकुण्डलयुगं कण्ठोज्वलत्कौस्तुभं  
**त्वद्रूपं** वनमाल्य-हार-पटल-श्रीवत्स-दीप्रं **भजे** ॥ १॥
</details>
<details><summary>मूलम्</summary>

सूर्यस्पर्धिकिरीटमूर्ध्वतिलकप्रोद्भासिफालान्तरं  
कारुण्याकुलनेत्रमार्द्रहसितोल्लासं सुनासापुटम् ।  
गण्डोद्यन्मकराभकुण्डलयुगं कण्ठोज्ज्वलत्कौस्तुभं  
त्वद्रूपं वनमाल्यहारपटलश्रीवत्सदीप्रं भजे ॥ २-१॥
</details>



<div class="audioEmbed"  caption="सीतालक्ष्मी-वाचनम्" src="https://archive.org/download/nArAyaNIyam-shlokawise-audio/002/002_02.mp3"></div>
<details open><summary>विश्वास-प्रस्तुतिः</summary>

केयूराङ्गद-कङ्कणोत्तम-महा-रत्नाङ्गुलीयाङ्कित-  
श्रीमद्-बाहुचतुष्क-सङ्गत-गदाशङ्खाऽरि+++(=चक्र)+++-पङ्केरुहाम् ।  
काञ्चित् काञ्चन-काञ्चि-लाञ्च्छित-लसत्-पीताम्बरालम्बिनीम्  
**आलम्बे** विमलाम्बुज-द्युतिपदां **मूर्तिं** तवार्तिच्छिदम् ॥ २॥
</details>
<details><summary>मूलम्</summary>

केयूराङ्गदकङ्कणोत्तममहारत्नाङ्गुलीयाङ्कित-  
श्रीमद्बाहुचतुष्कसङ्गतगदाशङ्खारिपङ्केरुहाम् ।  
काञ्चित्काञ्चिनकाञ्चिलाञ्छितलसत्पीताम्बरालम्बिनी-  
मालम्बे विमलाम्बुजद्युतिपदां मूर्तिं तवार्तिच्छिदम् ॥ २-२॥
</details>



<div class="audioEmbed"  caption="सीतालक्ष्मी-वाचनम्" src="https://archive.org/download/nArAyaNIyam-shlokawise-audio/002/002_03.mp3"></div>
<details open><summary>विश्वास-प्रस्तुतिः</summary>

यत् त्रैलोक्यमहीयसो ऽपि महितं सम्मोहनं मोहनात्  
कान्तं कान्तिनिधानतो ऽपि मधुरं माधुर्यधुर्यादपि ।  
सौन्दर्योत्तरतो ऽपि सुन्दरतरं त्वद्रूपम् आश्चर्यतोऽ  
प्य्+आश्चर्यं भुवने **न कस्य कुतुकं पुष्णाति** विष्णो विभो ॥ ३॥+++(र५)+++
</details>
<details><summary>मूलम्</summary>

यत्त्रैलोक्यमहीयसोऽपि महितं सम्मोहनं मोहनात्  
कान्तं कान्तिनिधानतोऽपि मधुरं माधुर्यधुर्यादपि ।  
सौन्दर्योत्तरतोऽपि सुन्दरतरं त्वद्रूपमाश्चर्यतोऽ-  
प्याश्चर्यं भुवने न कस्य कुतुकं पुष्णाति विष्णो विभो ॥ २-३॥
</details>



<div class="audioEmbed"  caption="सीतालक्ष्मी-वाचनम्" src="https://archive.org/download/nArAyaNIyam-shlokawise-audio/002/002_04.mp3"></div>
<details open><summary>विश्वास-प्रस्तुतिः</summary>

तत् तादृङ् मधुरात्मकं तव वपुः सम्प्राप्य संपन्मयी  
सा देवी परमोत्सुका चिरतरं नाऽस्ते स्वभक्तेष्वपि ।  
**तेनास्या बत** कष्टमच्युत विभो त्वद्रूप-मानोज्ञक+++(=मनोज्ञ+वुञ्)+++-  
प्रेमस्थैर्यमयाद् अचापलबलाच् **चापल्यवार्तोदभूत्** ॥ ४॥+++(५)+++
</details>
<details><summary>मूलम्</summary>

तत्तादृङ्मधुरात्मकं तव वपुः सम्प्राप्य सम्पन्मयी  
सा देवी परमोत्सुका चिरतरं नाऽस्ते स्वभक्तेष्वपि ।  
तेनास्या बत कष्टमच्युत विभो त्वद्रूपमानोज्ञक-  
प्रेमस्थैर्यमयादचापलबलाच्चापल्यवार्तोदभूत् ॥ २-४॥
</details>



<div class="audioEmbed"  caption="सीतालक्ष्मी-वाचनम्" src="https://archive.org/download/nArAyaNIyam-shlokawise-audio/002/002_05.mp3"></div>
<details open><summary>विश्वास-प्रस्तुतिः</summary>

लक्ष्मीस् तावक-रामणीयक-हृतैवेयं परेष्वस्थिरे-  
त्यस्मिन्न् **अन्यदपि प्रमाणमधुना वक्ष्यामि** लक्ष्मीपते ।  
ये त्वद्ध्यान-गुणानुकीर्तन-रसासक्ता हि भक्ता जनास्  
**तेष्वेषा वसति स्थिरैव** दयित-प्रस्ताव-दत्तादरा ॥ ५॥+++(५)+++
</details>
<details><summary>मूलम्</summary>

लक्ष्मीस्तावकरामणीयकहृतैवेयं परेष्वस्थिरे-  
त्यस्मिन्नन्यदपि प्रमाणमधुना वक्ष्यामि लक्ष्मीपते ।  
ये त्वद्ध्यानगुणानुकीर्तनरसासक्ता हि भक्ता जना-  
स्तेष्वेषा वसति स्थिरैव दयितप्रस्तावदत्तादरा ॥ २-५॥
</details>



<div class="audioEmbed"  caption="सीतालक्ष्मी-वाचनम्" src="https://archive.org/download/nArAyaNIyam-shlokawise-audio/002/002_06.mp3"></div>
<details open><summary>विश्वास-प्रस्तुतिः</summary>

एवंभूत-मनोज्ञता-नवसुधा-निष्यन्द-सन्दोहनं  
**त्वद्रूपं** पर-चिद्-रसायन-मयं चेतो-हरं श्रृण्वताम् ।  
**सद्यः प्रेरयते मतिं मदयते** रोमाञ्चयत्यङ्गकं  
व्यासिञ्चत्यपि शीत-बाष्प-विसरैर् आनन्दमूर्च्छोद्भवैः ॥ ६॥
</details>
<details><summary>मूलम्</summary>

एवम्भूतमनोज्ञतानवसुधानिष्यन्दसन्दोहनं  
त्वद्रूपं परचिद्रसायनमयं चेतोहरं शृण्वताम् ।  
सद्यः प्रेरयते मतिं मदयते रोमाञ्चयत्यङ्गकं  
व्यासिञ्चत्यपि शीतबाष्पविसरैरानन्दमूर्च्छोद्भवैः ॥ २-६॥
</details>



<div class="audioEmbed"  caption="सीतालक्ष्मी-वाचनम्" src="https://archive.org/download/nArAyaNIyam-shlokawise-audio/002/002_07.mp3"></div>
<details open><summary>विश्वास-प्रस्तुतिः</summary>

एवम्भूततया हि **भक्त्यभिहितो योगः** स योगद्वयात्  
कर्मज्ञान-मयाद् **भृशोत्तमतरो** योगीश्वरैर् **गीयते** ।  
सौन्दर्यैक-रसात्मके त्वयि खलु प्रेम-प्रकर्षात्मिका  
**भक्तिर् निश्रमम् एव** विश्वपुरुषैर् **लभ्या** रमावल्लभ ॥ ७॥+++(र५)+++
</details>
<details><summary>मूलम्</summary>

एवम्भूततया हि भक्त्यभिहितो योगः स योगद्वयात्  
कर्मज्ञानमयाद्भृशोत्तमतरो योगीश्वरैर्गीयते ।  
सौन्दर्यैकरसात्मके त्वयि खलु प्रेमप्रकर्षात्मिका  
भक्तिर्निश्रममेव विश्वपुरुषैर्लभ्या रमावल्लभ ॥ ७॥
</details>



<div class="audioEmbed"  caption="सीतालक्ष्मी-वाचनम्" src="https://archive.org/download/nArAyaNIyam-shlokawise-audio/002/002_08.mp3"></div>
<details open><summary>विश्वास-प्रस्तुतिः</summary>

निष्कामं नियत-स्वधर्म-चरणं यत् कर्मयोगाभिधं  
तद् दूरेत्य+++(=दूरगम्य)+++फलं यद् +औपनिषद--ज्ञानोपलभ्यं पुनः ।  
तत्त्व-व्यक्ततया सुदुर्गमतरं चित्तस्य तस्माद् विभो  
**त्वत्प्रेमात्मक-भक्तिर् एव** सततं स्वदीयसी **श्रेयसी** ॥ ८॥
</details>
<details><summary>मूलम्</summary>

निष्कामं नियतस्वधर्मचरणं यत्कर्मयोगाभिधं  
तद्दूरेत्यफलं यदौपनिषदज्ञानोपलभ्यं पुनः ।  
तत्त्वव्यक्ततया सुदुर्गमतरं चित्तस्य तस्माद्विभो  
त्वत्प्रेमात्मकभक्तिरेव सततं स्वादीयसी श्रेयसी ॥ २-८॥
</details>



<div class="audioEmbed"  caption="सीतालक्ष्मी-वाचनम्" src="https://archive.org/download/nArAyaNIyam-shlokawise-audio/002/002_09.mp3"></div>
<details open><summary>विश्वास-प्रस्तुतिः</summary>

अत्यायास-कराणि कर्मपटलान्य् आचर्य निर्यन्मला  
**बोधे भक्तिपथे** ऽथवाऽऽप्य् **उचितताम् आयान्ति**, किं तावता ।  
क्लिष्ट्वा तर्कपथे परं तव **वपुर्** ब्रह्माख्यम् अन्ये पुनश्  
**चित्तार्द्रत्वम् ऋते** विचिन्त्य बहुभिः **सिध्यन्ति** जन्मान्तरैः ॥ ९ ॥
</details>
<details><summary>मूलम्</summary>

अत्यायासकराणि कर्मपटलान्याचर्य निर्यन्मला  
बोधे भक्तिपथेऽथवाप्युचिततामायान्ति किं तावता ।  
क्लिष्ट्वा तर्कपथे परं तव वपुर्ब्रह्माख्यमन्ये पुन-  
श्चित्तार्द्रत्वमृते विचिन्त्य बहुभिः सिध्यन्ति जन्मान्तरैः ॥ २-९॥
</details>



<div class="audioEmbed"  caption="सीतालक्ष्मी-वाचनम्" src="https://archive.org/download/nArAyaNIyam-shlokawise-audio/002/002_10.mp3"></div><details open><summary>विश्वास-प्रस्तुतिः</summary>

**त्वद्-भक्तिस्** तु कथा-रसामृत-झरी-निर्मज्जनेन स्वयं  
सिद्ध्यन्ती, विमल-प्रषोध-पदवीम् अक्लेशतस् तन्वती ।  
सद्यः सिद्धिकरी **जयत्य्** अयि विभो **सैवाऽस्तु मे** त्वत्पद-  
प्रेम-प्रौढि-रसार्द्रता द्रुततरं वातालयाधीश्वर ॥ १०॥
</details>
<details><summary>मूलम्</summary>

त्वद्भक्तिस्तु कथारसामृतझरीनिर्मज्जनेन स्वयं  
सिद्ध्यन्ती विमलप्रबोधपदवीमक्लेशतस्तन्वती ।१  
सद्यः सिद्धिकरी जयत्ययि विभो सैवास्तु मे त्वत्पद-  
प्रेमप्रौढिरसार्द्रता द्रुततरं वातालयाधीश्वर ॥ २-१०॥
</details>

