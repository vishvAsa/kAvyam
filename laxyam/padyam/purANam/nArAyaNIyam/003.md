---
title: ००३

---
<div class="audioEmbed"  caption="सीतालक्ष्मी-वाचनम्" src="https://sanskritdocuments.org/sites/completenarayaneeyam/SoundFiles/003/003_01.mp3"></div>


पठन्तो नामानि प्रमद-भर-सिन्धौ निपतिताः  
स्मरन्तो रूपं ते वरद कथयन्तो गुण-कथाः ।  
चरन्तो ये भक्तास् त्वयि खलु रमन्ते परम् **अमून्**  
अहं **धन्यान् मन्ये** समधि-गत-सर्वाभिलषितान् ॥ ३१॥+++(४)+++

<div class="audioEmbed"  caption="सीतालक्ष्मी-वाचनम्" src="https://sanskritdocuments.org/sites/completenarayaneeyam/SoundFiles/003/003_02.mp3"></div>


**गद-क्लिष्टं** कष्टं +++(किन्तु)+++ तव **चरण-सेवा-रसभरे**  
**ऽप्यनासक्तं चित्तं भवति बत** विष्णो **कुरु दयाम्** ।  
भवत्-पादाम्भोज-स्मरण-रसिको नाम-निवहान्  
अहं गायं गायं कुहचन **विवत्स्यामि विजने** ॥ ३२॥

<div class="audioEmbed"  caption="सीतालक्ष्मी-वाचनम्" src="https://sanskritdocuments.org/sites/completenarayaneeyam/SoundFiles/003/003_03.mp3"></div>


कृपा ते जाता चेत् किम् इव न हि लभ्यं तनु-भृतां  
मदीय-क्लेशौघ-प्रशमन-दशा नाम कियती ।  
न के के लोके ऽस्मिन्न् अनिशम् अयि शोकाभि-रहिता  
भवद्भक्ता मुक्ताः **सुख-गतिम् असक्ता विदधते** ॥ ३३॥

<div class="audioEmbed"  caption="सीतालक्ष्मी-वाचनम्" src="https://sanskritdocuments.org/sites/completenarayaneeyam/SoundFiles/003/003_04.mp3"></div>


मुनि-प्रौढा रूढा जगति खलु गूढात्म-गतयो  
भवत्-पादाम्भोज-स्मरण-विरुजो नारदमुखाः ।  
चरन्तीश स्वैरं सतत-परिनिर्भात-पर-चित्-  
सदानन्दाद्वैत-प्रसर-परिमग्नाः किमपरम् ॥ ३४॥

<div class="audioEmbed"  caption="सीतालक्ष्मी-वाचनम्" src="https://sanskritdocuments.org/sites/completenarayaneeyam/SoundFiles/003/003_05.mp3"></div>


भवद्भक्तिः स्फीता भवतु मम सैव प्रशमये  
दशेषक्लेशौघं न खलु हृदि सन्देहकणिका ।  
न चेद्व्यासस्योक्तिस्तव च वचनं नैगमवचो  
भवेन्मिथ्या रथ्यापुरुषवचनप्रायमखिलम् ॥ ३५॥

<div class="audioEmbed"  caption="सीतालक्ष्मी-वाचनम्" src="https://sanskritdocuments.org/sites/completenarayaneeyam/SoundFiles/003/003_06.mp3"></div>


भवद्भक्तिस्तावत्प्रमुखमधुरा त्वाद्गुणरसात्  
किमप्यारूढा चेदखिलपरितापप्रशमनी ।  
पुनश्चान्ते स्वान्ते विमलपरि बोधोदयमिलन्  
महानन्दाद्वैतं दिशति किमतः प्रार्थ्यमपरम् ॥ ३६॥

<div class="audioEmbed"  caption="सीतालक्ष्मी-वाचनम्" src="https://sanskritdocuments.org/sites/completenarayaneeyam/SoundFiles/003/003_07.mp3"></div>


विधूय क्लेशान्मे कुरु चरणयुग्मं धृतरसं  
भवत्क्षेत्रप्राप्तौ करमपि च ते पूजनविधौ ।  
भवन्मूर्त्यालोके नयनमथ ते पादतुलसी  
परिघ्राणे घ्राणं श्रवणमपि ते चारुचरिते ॥ ३७॥

<div class="audioEmbed"  caption="सीतालक्ष्मी-वाचनम्" src="https://sanskritdocuments.org/sites/completenarayaneeyam/SoundFiles/003/003_08.mp3"></div>


प्रभूताधिव्याधिप्रसभचलिते मामकहृदि  
त्वदीयं तद्रूपं परमसुखचिद्रूपमुदियात् ।  
उदञ्चद्रोमाञ्चो गलितबहुहर्षाश्रुनिवहो  
यथा विस्मर्यासं दुरुपशमपीडापरिभवान् ॥ ३८॥

<div class="audioEmbed"  caption="सीतालक्ष्मी-वाचनम्" src="https://sanskritdocuments.org/sites/completenarayaneeyam/SoundFiles/003/003_09.mp3"></div>


मरुद्गेहाधीश त्वयि खलु पराञ्चोऽपि सुखिनो  
भवत्स्नेही सोऽहं सुबहु परितप्ये च किमिदम् ।  
अकीर्तिस्ते मा भूद्वरद गदभारं प्रशमयन्  
भवत्भक्तोत्तंसं झटिति कुरु मां कंसदमन ॥ ३९॥

<div class="audioEmbed"  caption="सीतालक्ष्मी-वाचनम्" src="https://sanskritdocuments.org/sites/completenarayaneeyam/SoundFiles/003/003_10.mp3"></div>


किमुक्तैर्भूयोभिस्तव हि करुणा यावदुदिया  
दहं तावद्देव प्रहितविविधार्तप्रलपितः ।  
पुरः क्लृप्ते पादे वरद तव नेष्यामि दिवसान्  
यथाशक्ति व्यक्तं नतिनुतिनिषेवा विरचयन् ॥ ३१०॥