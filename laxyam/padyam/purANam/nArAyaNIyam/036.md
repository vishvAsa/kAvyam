---
title: ०३६

---
<div class="audioEmbed"  caption="सीतालक्ष्मी-वाचनम्" src="https://sanskritdocuments.org/sites/completenarayaneeyam/SoundFiles/036/036_01.mp3"></div>


अत्रेः पुत्रतया पुरा त्वमनसूयायां हि दत्ताभिधो  
जातः शिष्यानिषन्धतन्द्रितमनाः स्वस्थश्चरन्कान्तया ।  
दृष्टो भक्ततमेन हेहयमहीपालेन तस्मै वरा  
नष्टैश्वर्यमुखान्प्रदाय ददिथ स्वेनैव चान्ते वधम् ॥ ३६१ ॥

<div class="audioEmbed"  caption="सीतालक्ष्मी-वाचनम्" src="https://sanskritdocuments.org/sites/completenarayaneeyam/SoundFiles/036/036_02.mp3"></div>


सत्यं कर्तुमथार्जुनस्य च वरं तच्छक्तिमात्रानतं  
ब्रह्मद्वेषि तदाखिलं नृपकुलं हन्तुं च भूमेर्भरम् ।  
सञ्जातो जमदग्नितो भृगुकुले त्वं रेणुकायां हरे  
रामो नाम तदात्मजेष्ववरजः पित्रोरधाः सम्मदम् ॥ ३६२॥

<div class="audioEmbed"  caption="सीतालक्ष्मी-वाचनम्" src="https://sanskritdocuments.org/sites/completenarayaneeyam/SoundFiles/036/036_03.mp3"></div>


लब्धाम्नायगणश्चतुर्दशवयाः गन्धर्वराजे मना  
गासक्तां किल मातरं प्रति पितुः क्रोधाकुलस्याज्ञया ।  
ताताज्ञातिगसोदरैः सममिमां छित्वाथ शान्तात्पितु  
स्तेषां जीवनयोगमापिथ वरं माता च तेऽदाद्वरन् ॥ ३६३॥

<div class="audioEmbed"  caption="सीतालक्ष्मी-वाचनम्" src="https://sanskritdocuments.org/sites/completenarayaneeyam/SoundFiles/036/036_04.mp3"></div>


पित्रा मातृमुदे स्तवाहृतवियद्धेनोर्निजादाश्रमात्  
प्रस्थायाथ भृगोर्गिरा हिमगिरावाराध्य गौरीपतिम् ।  
लब्ध्वा तत्परशुं तदुक्तदनुजच्छेदी महास्त्रादिकं  
प्राप्तो मित्रमथाकृतवृअणमुनिं प्राप्यागमः स्वाश्रमम् ॥ ३६४ ॥

<div class="audioEmbed"  caption="सीतालक्ष्मी-वाचनम्" src="https://sanskritdocuments.org/sites/completenarayaneeyam/SoundFiles/036/036_05.mp3"></div>


आखेटेपगतोऽर्जुनः सुरगवीसम्प्राप्तसम्पद्गणै  
स्त्वत्पित्रा परिपूजितः पुरगतो दुर्मन्त्रिवाचा पुनः ।  
गां क्रेतुं सचिवं न्ययुङ्क्त कुधिया तेनापि रुन्धन्मुनि  
प्राणक्षेपसरोषगोहतचमूचक्रेण वत्सो हृतः ॥ ३६५॥

<div class="audioEmbed"  caption="सीतालक्ष्मी-वाचनम्" src="https://sanskritdocuments.org/sites/completenarayaneeyam/SoundFiles/036/036_06.mp3"></div>


शुक्रोज्जीविततातवाक्यचलितक्रोधोऽथ सख्या समं  
बिभ्रुद्ध्यातमहोदरोपनिहितं चापं कुठारं शरन् ।  
आरूढः सहवाहयन्तृकरथं माहिष्मतीमाविशन्  
वाग्भिर्वत्समदाशुषि क्षितिपतौ सम्प्रास्तुथाः सङ्गरम् ॥ ३६६ ॥

<div class="audioEmbed"  caption="सीतालक्ष्मी-वाचनम्" src="https://sanskritdocuments.org/sites/completenarayaneeyam/SoundFiles/036/036_07.mp3"></div>


पुत्राणामयुतेनसप्तदशभिश्चाक्षौहिणीभिर्महा  
सेनानीभिरनेकमित्रनिवहिर्व्याजृम्भितीयोधनः ।  
सद्यस्त्वत्ककुठारबाणविदलन्निश्शेषसैन्योत्करो  
भीतिप्रद्रुतनष्टशिष्टनयस्त्वामापतद्धेहयः ॥ ३६७॥

<div class="audioEmbed"  caption="सीतालक्ष्मी-वाचनम्" src="https://sanskritdocuments.org/sites/completenarayaneeyam/SoundFiles/036/036_08.mp3"></div>


लीलावारितनर्मदाजलवलल्लङ्केशगर्वापह  
श्रीमद्बाहुसहस्रमुक्तबहुशस्त्रास्त्रं निरुन्धन्नमुम् ।  
चक्रे त्वय्यथ वैष्णवेऽपि विकले बुध्वा हरिं त्वां मुदा  
ध्यायन्तं छितस्र्वदोषमवधीः सोऽगात्परं ते पदम् ॥ ३६८॥

<div class="audioEmbed"  caption="सीतालक्ष्मी-वाचनम्" src="https://sanskritdocuments.org/sites/completenarayaneeyam/SoundFiles/036/036_09.mp3"></div>


भूयोऽमर्षितहेहयात्मजगणैस्ताते हते रेणुका  
माघ्नानां हृदयं निरीक्ष्य बहुशो घोरां प्रतिज्ञां वहन् ।  
ध्यानानीतरथायुधस्त्वमकृथा विप्रद्रुहः क्षत्रियान्  
दिक्चक्रेषु कुठारयन्विशिखयन् निःक्षात्रियां मेदिनीम् ॥ ३६९ ॥

<div class="audioEmbed"  caption="सीतालक्ष्मी-वाचनम्" src="https://sanskritdocuments.org/sites/completenarayaneeyam/SoundFiles/036/036_10.mp3"></div>


तातोज्जीवनकृन्नृपालककुलं त्रिःसप्तकृत्वो जयन्  
सन्तर्प्याथ समन्तपञ्चकमहारक्तहृदौधे पितॄन् ।  
यज्ञे क्ष्मामपि काश्यपादिषु दिशन् साल्वेन युध्यन् पुनः  
कृष्णोऽमुं निहनिष्यतीति शमितो युद्धात् कुमारैर्भवान् ॥ ३६१० ॥

<div class="audioEmbed"  caption="सीतालक्ष्मी-वाचनम्" src="https://sanskritdocuments.org/sites/completenarayaneeyam/SoundFiles/036/036_11.mp3"></div>


न्यस्यास्त्राणि महेन्द्रभूभृति तपस्तन्वन्पुनर्मज्जितां  
गोकर्णावधि सागरेण धरणीं दृष्ट्वार्थितस्तापसैः ।  
ध्यातेष्वासघृतानलास्त्रचकितं सिन्धुं सृवक्षेपणा  
दुत्सार्योद्धृतकेरलो भृगुपते वातेश संरक्ष माम् ॥ ३६११॥