+++
title = "२७ सिद्ध्यध्यायः"

+++
<pb n="301"/>

**श्रीः**


**नाट्यशास्त्रम्**


सप्तविंशोऽध्यायः


(सिद्धिव्यञ्जकः)


सिद्धीनां तु प्रवक्ष्यामि लक्षणं नाटकाश्रयम् ।  
यस्मात्प्रयोगः सर्वोऽयं सिर्द्धयचर्थं संप्रदर्शितः1 ।। १ ।।  


सिद्धिस्तु द्विविधा ज्ञेया 2वाङ्मनोऽङ्गसमुद्भवा ।  
3दैवी च मानुषी चैव 4aनानाभावसमुत्थिता4 ।। २ ।।  

<details><summary>Abh</summary>


अभिनवभारती --सप्तविंशोऽध्यायः


सत्त्वमित्यमलङ्गमण्डलै दैवमानुषविभेददिता ।  
सिद्धिमानयति यः स्वविद्यया तं नमामि गिरिजार्धधारिणम् ।।  


इह यो यथाभिनये यस्मिन् योक्तव्यः सिद्धिमिच्छतेति सर्वमभिनयानां तावत्सिद्धिपर्यन्तक्तम् ।
अभिनयप्रक्रमेणैवोपाङ्गाभिनयाध्याये सप्तमे । तथाभिनयसमानीकरणात्मकमेलनिका--
संपादनात्मकसामान्याभिनयस्यापि सिद्धिफलत्वमेव दर्शितम् । चित्राभिनयाध्यायान्ते "एवमेते ह्याभिनया
वाङ्नैपथ्याङ्गसंभवाः । प्रयोगज्ञेन कर्त्तव्या नाटके सिद्धिमिच्छतेति" श्लोकेन तत एव "रसा भावा" (**ना. शा.**
६/१९०) इत्यत्र सिद्धिरुद्दिष्टा तत्र केयं सिद्धिर्नामेति भवितव्यमधुना जिज्ञासया
तदभिप्रायेणानन्तरवृत्तावध्यायपर्यन्ते दर्शितः ।
</details>

<details><summary>Notes</summary>

1. **न** --प्रतिष्ठितम् 2. **ट** --वाक्सत्त्व **च**--मानुषीदैविकी तथा । वाङ्मनःक्षयसंभूता नानाभावरसाश्रया 3. **भ**--पुनश्च
4. **न**--सममाश्रया **भ**--विविधा नाट्यभाविनी 4aN:. द्विधा भावरसाश्रया
</details>

<pb n="302"/>

दशाङ्गा मानुषी सिद्धिर्दैवी तु द्विविधा स्मृता ।  
नानासत्त्वाश्रयकृता वाङ्नैपथ्यशरीरजा1 ।। ३ ।।  


स्मितापहासिनी हासा2 साध्वंहो 3कष्टमेव च ।  
प्रबद्धनादा च तथा सिद्धिर्ज्ञेयाथ वाङ्मयी ।। ४ ।।  


3aपुलकैश्च सरोमाञ्चैरभ्युत्थानैस्तथैव च ।  
चेलदानाङ्गुलिक्षेपैः शारीरी सिद्धिरिष्यते ।। ५ ।।  


किञ्चिच्छिष्टो रसो हास्यो नृत्यद्भिर्यत्र युज्यते ।  
स्मितेन 4स प्रतिग्राह्यः प्रेक्षकैर्नित्यमेव च ।। ६ ।।  


किञ्चिदस्पष्टहास्यं यत्तथा वचनमेव च ।  
अर्थहास्येन तद्ग्राह्यं प्रेक्षकैर्नित्यमेव हि ।। ७ ।।  

<details><summary>Abh</summary>


अत ऊर्ध्वं प्रवक्ष्यामि सिद्धीनामपि लक्षणम् ।। इति । तत्र सिद्धिर्नामासाध्यप्रयोजनसंपत्तिः । सा च
नटानां सामाजिकानां च । तत्र कतरा वक्तव्येत्याशङ्क्याह --

सिद्धीनां तु प्रवक्ष्यामि लक्षणं नाटकाश्रयमिति ।  

तुर्व्यतिरेके । यद्यपि सामाजिकाश्रयं नाटकाश्रयं च सिद्धीनां लक्षणं वक्तव्यं तथापि नटाश्रयमेव वक्ष्यामि ।
नेतरदिति । नाटकोऽत्र नटः नटतीति अपि हि व्युत्पत्तिः । कस्मात्पुनरितरं नोच्यत इत्याशङ्क्याह--
</details>

<details><summary>Notes</summary>

1. **न** --शारीरी वाङ्मयी तथा 2. **ट** --हासातिहासा 3. **प**-हाहतेति च । भवेत्प्रवृद्धानन्दाया 3aN. पुलकैस्त्व
थ रोमाञ्चैरभ्युत्थानाग्य्रसंभवैः चैल............. 4. **ष** --संपरि
</details>

<pb n="303"/>

विदूषकोच्छेद1 कृतं भवेच्छिल्पकृतं च यत् ।  
अतिहास्येन तद्ग्राह्यं प्रेक्षकैर्नित्यमेव तु1a ।। ८ ।।  


2अहोकारस्तथा कार्यो नृणां प्रकृतिसंभवः ।2a  
2bयद्धर्मपदसंयुक्तं तथातिशयसंभवम् ।। ९ ।।  


तत्र साध्विति यद्वाक्यं प्रयोक्तव्यं हि साधकैः ।  
3विस्मयाविष्टभावेषु 3aप्रहर्षार्थेषु चैव हि ।। १० ।।  


3b करुणेऽपि प्रयोक्तव्यं कष्टं शास्त्रकृतेन तु ।  
प्रबद्धनादा च तथा विस्मयार्थेषु नित्यशः ।। ११ ।।  


4साधिक्षेपेषु वाक्येषु प्रस्पन्दिततनूरुहैः ।  
कुतूहलोत्तरावेधैर्बहुमानेन साधयेत् ।। १२ ।।  

<details><summary>Abh</summary>


यस्मात्प्रयोगः सर्वोऽयं सिद्ध्यर्थं संप्रदर्शितः (२७.१) ।। इति ।  

सामाजिकानां सिद्धयर्थो यः प्रयोगः स इति विशेषणभागे विश्रान्तिः । दण्डीप्रेषादस्याह लोहितोष्णीषाः
प्रचरन्तीति । यथा विधिविवक्तेः तेनायमर्थः । यथा सिद्ध्या प्रयोगः सप्रयोजनः सामाजिकगतया तदुद्देशेनैव
नाट्योत्पत्तौ न वेदव्यवहारोऽयं संश्राव्यः शूद्रजातिष्वित्यादेशेषु प्रयोगदर्शित्वात् सा सिद्धिः पूर्वं दर्शितैव ।
तदुपयोगेनान्तरीयकतया य परा सिद्धिः । अनेनाध्यायेन दर्श्यते । एतदुक्तं भवति । सामाजिकानां तावदभि-
</details>

<details><summary>Notes</summary>

1. **प**--पदं 1aN. हि 2 **प**--हीकारो नियतं 2aN. अहोकार--......संभवः not read in (N) ......It is read
as 11ab (N) 2bN. यत्पदं धर्मसंयुक्तं 3N. विस्मयेषु तु भावेषु श्रृङ्गारद्भुतविक्रमैः । 3a. **प**--यादिषु भावेषु
**ज**--येषु भावेषु शृङ्गाराद्भुतविक्रमैः । 3b N. करुणे तु प्रयोक्तव्यं कष्टं शास्त्रकृते तथा । प्रबद्धनादः कर्त्तव्यो विस्मयार्थेषु
सर्वदा ।। 4. **प**--अविच्छेदेषु
</details>

<pb n="304"/>

दीप्तप्रदेशं यत्कार्यं छेद्यभेद्याहवात्मकम् ।  
सविद्रवमथोत्फुल्लं 1तथा युद्धनियुद्धजम्1a ।। १३ ।।  


2aप्रकम्पितांसशीर्षं च साश्रं सोत्थानमेव च2 ।  
तत्प्रेक्षकैस्तु कुशलैस्साध्यमेवं विधानतः3 ।। १४ ।।  


एवं साधयितव्यैषा तज्ज्ञैः सिद्धिस्तु मानुषी ।  
3aदैविकीं च पुनः सिद्धिं संप्रवक्ष्यामि तत्त्वतः ।। १५ ।।  


या भावातिशयोपेता सत्त्वयुक्ता तथैव च ।  
4सा प्रेक्षकैस्तु कर्तव्या दैवी सिद्धिः प्रयोगतः ।। १६ ।।  


न शब्दो न क्षोभो न चोत्पातनिदर्शनम् ।  
संपूर्णता च रङ्गस्य दैवी4a सिद्धिस्तु सा स्मृता ।। १७ ।।  

<details><summary>Abh</summary>

संहितफलाप्तिलक्षणा सिद्धिः । व्रीह्यात्मिका व्रीह्यादिष्वधिगच्छन्तीत्यादौ तत्र स्थाने निरूपितपूर्वैव । सा च
मानुषेण सामाजिकेनाभिसंहितत्वान्मानुषीत्युच्यते । तत्रापि तया न संहितोऽसौ यथा
निर्विषयस्वकपरमानन्दाविर्भावस्वरूपापत्तिवर्गब्रह्मचारिणी गीतादेर्विषयस्य नाट्यान्तरोपरञ्जकतया निमग्नस्य
विषयसमत्वान्नटादेः निह्नुतत्वाद्रामादेस्तुच्छत्वाद्देशकालनिर्यन्त्रणतया एव विषयत्वापादनात्तस्याश्चात्र
असंभवस्योपादानात् सोऽप्ययं सिद्धयंशो दैवशान्त्याः समस्तरसप्रकृतितां
</details>

<details><summary>Notes</summary>

1. **प**--पूर्णं 1aN. दीप्तप्रदेशे कार्यं यच्छेद्यभेद्यवधात्मकम् ।
सविद्रवमथोक्षोभं तथा युद्धनिबन्धनम् ।। 2a N. आकम्पितां सशीर्षं 2. **ज**--
प्रत्यत्थानास्रसंभवः 3. **ज**--चेलस्य चालनात् 3a N. दैवीमपि तथा सिद्धिं कीर्त्तयिष्याम्यहं पुनः । 4. **ज**--
नाटयसंप्रेक्षकैर्ज्ञेया नित्यं सिद्धिस्तु दैविकी । 4a N. सा सिद्धिर्दैविकी स्मृता ।
</details>

<pb n="305"/>

1दैवी च मानुषी चैव सिद्धिरेषा मयोदिता ।  
अत ऊर्ध्वं प्रवक्ष्यामि घातान्दैवसमुत्थितान् ।। १८ ।।  


दै1aवात्मपरसमुत्था त्रिविधा घाता बुधैस्तु विज्ञेयाः ।  
औत्पातिकश्चतुर्थः कदाचिदथ संभवत्येषु ।। १९ ।।  


वाताग्निवर्षकुञ्जरभुजङ्ग2मण्डपनिपाताः ।  
कीटव्यालपिपीलिकपशु2aप्रवेशनाश्च दैवककृताः ।। २० ।।  


घातानतः परमहं परयुक्तान् संप्रवक्ष्यामि ।  
[वैवर्ण्य चाचेष्टं विभ्रमितत्वं स्मृतिप्रमोहश्च ।। २१ ।।*  


अन्यवचनं च काव्यं तथाङ्गदोषो विहस्तत्वम् ।  
एते त्वात्मसमुत्था घाता ज्ञेया प्रयोगज्ञैः ।। २२ ।।]*  

<details><summary>Abh</summary>


"स्वं स्वं निमित्तमासाद्य शान्तादुत्पद्यते रसः" *इति वदतामुचित एव स्पष्टतयानुरोधो
रहस्यार्थस्यान्यपरत्वाच्च शास्त्रस्य । तदुक्तं भट्टनायकेन-

प्रधाने सिद्धिभागेऽस्य प्रयोगाङ्गत्वमागताः ।  
**गेया**दयस्तथैवैते त्रैधैनं (?) ह्युपयोगिनः ।।  


सोपानपदपङ्कक्तया च सा च मोक्षस्पृशात्मिका ।  
सा तु **मोक्ता** यतो गुह्यमृषयोऽन्यपदे कथम् ।।  
शास्त्रे प्रकटयेयुर्हि तालमानकृते यथा ।। इति ।।  
</details>

<details><summary>Notes</summary>

1. **ज**--N एवं सिद्धिस्तु विज्ञेया प्रेक्षकैर्दिव्यमानुषी । **प**--एवं साधयितव्यैषा तज्ञैः सिद्धिस्तु मानुषी
1a N. दैवात्मपरमित्युत्थस्त्वभिधातश्चतुर्विधो ज्ञेयः ।
औप्तत्तिकश्च परमः कादाचित्कः स विज्ञेयः ।।
2. **प**--संक्षोभणं N संक्षोभ 2aN. प्रवेशाच्च देवकृता ।
*"स्वं स्वं निमित्तमासाद्य शान्ताद्भावः प्रवर्तते । (ना. शा. अ. ६. प्र. ३२९)
</details>

<pb n="306"/>

मात्सर्याद्द्वेषाद्वा तत्पक्षत्वात्तथार्थभेदत्वात् ।  
एते तु परसमुत्था ज्ञेया घाता बुधैर्नित्यम् ।। २३ ।।  


1aअतिहसितरुदितविस्फोटितान्यथोत्कृष्टनालिकापाताः  
गोमयलोष्ट1पिपीलिकवि(नि?)क्षेपाश्चारिसंभूताः2 ।। २४ ।।  


औत्पातिकाश्च घाता मत्तोन्मत्तप्रवेशलिङ्गकृतः ।  
पुनरात्मसमुत्था ये2a घातांस्तांस्तान् प्रवक्ष्यामि ।। २५ ।।  


वैलक्षण्यमचेष्टितविभूमिकत्वं स्मृतिप्रमोष2b श्च ।  
अन्यवचनं च काव्यं तथार्तनादो विहस्तत्वम् ।। २६ ।।  


3अतिहसितरुदितविस्वरपिपीलिकाकीटपशुविरावाश्च ।  
मुकुटाभरणनिपाताः4 पुष्कर5जाः कव्य(?काव्य)दोषाश्च ।। २७ ।।  

<details><summary>Abh</summary>

यस्तु प्रस्फुटो दैवसिद्धयंशः पुरुषार्थव्युत्त्पत्तिलक्षणः सोऽपि "धर्मो धर्मप्रवृत्तानां कामं (?कामो)कामोपसेविना"
(**ना.शा.** १.१०९) मित्यादिना प्रदर्शित एवेति सामाजिकाश्रया सिद्धिर्न वक्तव्या । लक्षणतस्तदाह **सम्यक्
प्रकर्षेण प्रकटित** इति । नटस्य तु या सम्यक् प्रयोगनिष्पत्तिलक्षणा सिद्धिः सा प्रयोगसिद्धिरुपयोगिनी
प्रयोगनिष्पत्त्या हि विना नाटयतयैव नेति कुतः सा भवेत्(?)प्रयोगनिष्पत्तिश्च सामान्याभिनयस्यैव
सम्यक्त्वापत्तिः । परमार्थतस्तु परकीयप्रोत्साहनतारतम्योदितप्रकृतिभानप्रत्ययबलेन वा स्वतः प्रतिभानमाहात्म्येन
वा तत्र पूर्वा मनुष्यनिष्पादितत्वान्मानुषीत्युच्यते । दृश्यतेऽपि प्रोत्साहनबलेना (? बलेन) प्रबोधो हनूमत
</details>

<details><summary>Notes</summary>

1aN. अनवरतहसितविस्फोटिता. 1. **प**--धूली 2. **प**--स्यु परसमुत्थाः 2aN. स्युर्घाता लक्ष्या बुधैश्चापि ।
2bN. प्रमोहश्च 3. **ट**--आरटितरुदितविहसितखासक्षताङ्गकंपाद्या 4. **ट**--प्रपतन 5. **ट**--रवागतितदोषाश्च
</details>

<pb n="307"/>

अतिहसितरुदितहसितानि सिद्धेर्भावस्य दूषकाणि स्युः1 ।  
कीटपिपीलिकपाताः सिद्धिं सर्वात्मना ध्नन्ति ।। २८ ।।  


2विस्वरमजाततालं वर्णस्वरसंपदा च परिहीणम् ।  
अज्ञातस्थानलयं स्वरगतमेवंविधं हन्यात् ।। २९ ।।  


मुकुटाभरणनिपातः प्रबद्धनादश्च नाशनो भवति ।  
3पशुविशसनं तथा स्याद्बहुवचनघ्नं प्रयोगेषु ।। ३० ।।  


विषमं मानविहीनं विमार्जनं चाकुलप्रहारं च ।  
अविभक्तग्रहमोक्षं पुष्करगत(गीत?)मीदृशं हन्ति ।। ३१ ।।  


पुनरुक्तो ह्यसमासो विभक्तिभेदो 4विसन्धयोऽपार्थः ।  
त्रेलिङ्गजश्च दोषः प्रत्यक्षपरोक्षसंमोहाः ।। ३२ ।।  

<details><summary>Abh</summary>

एव सागरलंघने । तत्र प्रोत्साहनं वाचिकम् । पञ्चधा सा त्वहो कष्टमित्येकं स्थानं शारीरं पञ्चधेति दशधा ।
अन्ये तु विभागमाहुः । तथा हि प्रोत्साहनं वचसा वा सात्त्विकदर्शनेन वा शरीरव्यापारेण वा । वचनं सप्तधा ।
तद्यथा मध्यमारूपतत्प्ररोहात्मकं सामान्यवैखर्यात्मकं तत् प्ररोहात्मकं विशेषशब्दात्मकं वैखरीस्वभावम् ।
आवेशोचितविशेषवैखरीरूपं तत्प्रबन्धं विच्छेदं च । तदाह । स्मितं हदृन्तः सञ्जल्परूपां मध्यमां सूचयति ।
</details>

<details><summary>Notes</summary>

1. **ट** --सिद्धिवादप्रणामकरणानि **प**--दरहसितरुदितयोगैः सिद्धिविभागं प्रणाशमुपयाति 2. **ट** --N विशसनमपि ज्ञेयं
बाधाजननं प्रयोगस्य 3. **प** --विस्वरमरक्तरागं 4:N विसन्धिदोषाश्च । लिङ्गाव्यत्ययदोषाः.....।।
</details>

<pb n="308"/>

छन्दोवृत्तत्यागो गुरुलाघवसङ्करो यतेर्भेदः ।  
एतानि यथा स्थूलं घातस्थानानि काव्यस्य ।। ३३ ।।  


ज्ञेयौ तु काव्यजातौ द्वौ घातावप्रतिक्रियौ नित्यम् ।  
प्रकृतिव्यसनसमुत्थः शेषोदकनालिकत्वं च ।। ३४ ।।1  


1aअप्रतिभागं स्खलनं विस्वरमुच्चारणं च काव्यस्य ।  
अस्थानभूषणत्वं पतनं मुकुटस्य विभ्रंशः ।। ३५ ।।  


1bवाजिस्यन्दनकुञ्जरखरोष्ट्रशिबिकाविमानयानानाम् ।  
आरोहणावतरणेष्वनभिज्ञत्वं 1bविहस्तत्वम् ।। ३६ ।।  


प्रहरणकवचानामप्ययथाग्रहणं विधारणं चापि ।  
अमुकुटभूषणयोगश्चिरप्रवेशोऽथवा रङ्गे ।। ३७ ।।  


एभिः स्थानविशेषैर्घाता लक्ष्यास्तु सूरिभिः कुशलैः ।  
यूपाग्निचयनदर्भस्रग्भाण्डपरिग्रहान्मुक्त्वा ।। ३८ ।।  

<details><summary>Abh</summary>

संविदो हि **हासविकासानुरूपः** सुन्दरस्पन्दो यदाहं वृत्रहणं (?) स्मितेनेति । सात्त्विकं तु पुलकादिरूपमेकं
चैव । शरीरविकारोऽपि द्विधा । अनभिसन्धिपूर्वक एव यथा झटिति हयुत्थानः । अभिसन्धानकृतो वा यथा
चेलादिप्रक्षेपं चेलाद्यभावे चोर्ध्वागुलिकरणादिभिस्तेनेयं दशविधा मानुषी सिद्धिः तत्र तत्र प्रयोगौचित्यात्सभेदेन
प्रवर्तते । यदाह हास्यं स्मितेनेत्यादि । स्वप्रतिभानतारतम्यकृता तु सिद्धिर्द्विविधा । कदाचित्तु प्रतिभवन्त्यपि
</details>

<details><summary>Notes</summary>

1.N V. 34 is read as V. 30 (N) But (N) reads: विस्वरविगलितरागं वर्णस्वरसंपदा च परिहीण(न)म् ।
अज्ञातस्थानलयं स्वगततमेवंविधं हन्यात् ।। (N.33)
1aN. अप्रतिभानं स्खलनं निस्वनमुच्चारणं च काव्यस्य ।
............................ मुकुटनिपातश्च भूषणभ्रंशः ।। 1b. **प** --N रथनाग
</details>

<pb n="309"/>

सिद्धया मिश्रो घातस्सर्वगतश्चैकदेशजो वापि ।  
1a नाटयकुशलैः संलेख्या सिद्धिर्वा स्याद्विघातो वा ।। ३९ ।।*  


1नालेख्यो बहुदिनजः सर्वगतोऽव्यक्तलक्षणविशेषः ।  
यस्त्वेकदिवसजातस्स प्रत्यवरोऽपि2 लेख्यस्स्यात् ।। ४० ।।*  


जर्जरमोक्षस्यान्ते सिद्धेर्मोक्षस्तु नालिकायास्तु3 ।  
कर्तव्यस्त्विह सततं नाट्यज्ञैः प्राश्निकैर्विधिना3a ।। ४१ ।।  


दैन्ये दीनत्वमायान्ति ते नाट्ये प्रेक्षकाः स्मृताः ।  
ये तुष्टौ तुष्टिमायान्ति शोके शोकं व्रजन्ति च ।। ४२ ।।  

<details><summary>Abh</summary>

स्वप्नयोगादतीव मन्दीभवति । तत्संभाव्यमानमध्यात्मिकाधिदैविकानां शरीरादिगता व्याधिरूपप्रक्षोभ-
बाह्मभूंतजनितकलकलशब्दादिभूकम्पवातवर्षादीनां विघ्नानां दैवापरपर्यायादृष्टकृताददृष्टप्रेरितं न
पुरुषव्यापारोपनतादपसारणाद्वा भवति । यत्रेदमाह **न शब्दो यत्र न क्षोभ** इत्यादि । मूलत एव विघ्नानामसंभवाद्वा
यदाशयेनाह **यो भावातिशयोपेतेति** ।


तदेतदाहुर्य**न्मुनि**राह सिद्धिस्तु द्विविधा ज्ञेयेति । अत एवास्या रसः प्रत्यङ्गत्वान्नाट्याङ्गमध्ये रसा वा
इत्यत्र गुणाङ्गयुक्तं सामाजिकाश्रिता तु फलमाहुः ।


यत्तु **भट्टनायकेनोक्तं** "सिद्धेरपि नटादेरङ्गत्वं व्रजन्त्यास्तत्पक्षेऽयमिति" तेन नाट्याङ्गता समर्थितफलञ्च
</details>

<details><summary>Notes</summary>

1aN. सिद्धिः कुशलैः न लेख्या । 1. **प** --सिद्धिर्वा घातो वा सर्वगतोध्यक्ष लक्षणो बहुशः 2. **प**--रोऽहि । **भ**--
सोल्पतरत्वान्न 3. **ज**--नालिकलेख्याञ्च सिद्धिर्लेख्यं च 3aN. सम्यक्
</details>

<pb n="310"/>

योऽन्यस्य महे मूर्धो (मूर्खो?) नान्दीश्लोकं पठेद्धि देवस्य ।  
स्ववशेन पूर्वरङ्गे सिद्धेर्घातः प्रयोगस्य1 ।। ४३ ।।  


2यो देशभा3वरहितं भाषाकाव्यं प्रयोजयेद्बुद्धया ।  
तस्याप्यभिलेख्यः स्याद्घातो देशः प्रयोगज्ञैः ।। ४४ ।।  


कः शक्तो नाटयविधौ यथावदुपपादनं प्रयोगस्य ।  
4कर्तुं व्यग्रमना वा यथावदुक्तं परिज्ञातुम् ।। ४५ ।।  


5तस्माद्गम्भीरार्थाः शब्दा ये लोकवेदसंसिद्धाः  
सर्वजनेन ग्राह्यास्ते योज्या नाटके विधिवत् ।। ४६ ।।  

<details><summary>Abh</summary>

पुरुषार्थत्वादिति केवलं **जैमिनिर**नुसृत इत्यलमनेन । **वाङ्मनोऽङ्गसमुद्भवेति** सर्वाभिनयैकीकारसंपत्तिरपीत्यर्थः
मनोरूपत्वात् ।


अन्ये तु वाङ्मनोंङ्गसमुद्भवा दशाङ्गा मानुषीति संबन्धयन्ति । तदन्येऽप्यभिनयविषयैवेति दर्शितं
**नानासत्त्वाश्रयकृता** वाङ्मयय्थ शरीरजेति । **विदूषकच्छेदकृतमिति** । च्छेदोऽत्र वचनभङ्गी
प्रकम्पितस्कन्धना...श्रयोच्छाटनं च कृत्वा तत्साध्यं प्रोत्साहने बृंहितव्यमिति संबन्धः । अथानेन साभ्युत्थानै--
</details>

<details><summary>Notes</summary>

1. **प** --योऽन्यस्य कवे काव्ये काव्यं संमिश्रयेत्तथान्येन । तस्यापि बलद्रङ्गे तज्ज्ञैर्घातो विलेख्यस्तु योऽन्यस्य कवे नाम्ना
काव्यं काव्येन मिश्रयेन्मोहात् निर्दिष्टदोषतस्तस्मिन् सिद्धा लेख्यो बुधैः क्रमशः 2. **भ** --निर्दिष्टः स बुधै शीतः काव्यापहारिणो
बन्धः 3. **भ**--वेषहीनं **प**--विषयभाव्येतमपि च प्रयोजयेक्ताव्यम् **भ**-भाषावयवं च योजयेत् काव्ये 4. **प**--भ्रष्टो व्यग्रमनो
वा **5**. **प**--गम्भीराः शब्दा ये व्याकरणे वेदशास्त्रसंप्रोक्ताः
</details>

<pb n="311"/>

न च किञ्चिद्गुणहीनं दोषैः परिवर्जितं न 1aचाकिंचित् ।  
तस्मान्नाट्यप्रकृतौ दोषा नाट्या (त्य?)र्थतो ग्राह्याः ।। ४७ ।।  


1न च नादरस्तु कार्यो नटेन वागङ्गसत्त्वनेपथ्ये ।  
रसभावयोश्च गीतेष्वातोद्ये लोकयुक्त्या च ।। ४८ ।।  


एवमेतच्च विज्ञेयं सिद्धीनां लक्षणं बुधैः ।  
अत ऊर्ध्वं प्रवक्ष्यामि 2प्राश्निकानां तु लक्षणम् ।। ४९ ।।  


चारित्राभिजनोपेताः शान्तवृत्ताः कृतश्रमाः3 ।  
3aयशोधर्मपराश्चैव मध्यस्थवयसान्विताः।। ५० ।।  


षडङ्गनाट्यकुशलाः 3bप्रबुद्धाः शुचयः समाः ।  
चतुरातोद्यकुशला 4वृत्तज्ञास्तत्त्वदर्शिनः ।। ५१ ।।  


देशभाषाविधानज्ञाः कलाशिल्पप्रयोजकाः।  
चतुर्थाभिनयोपेता रसभावविकल्पकाः5 ।। ५२ ।।  

<details><summary>Abh</summary>

रिति नवमो भेदो व्याख्यातः । **प्रकम्पितांसशीर्षमित्य**नेन वचनाङ्गुलिक्षेपात् दशमोऽपि भवेदस्पृष्टो मन्तव्यः
सास्त्रमिति वदन्नेवं सूचयति ।


यद्यपि भेदान्तरमप्यत्रानुप्रविष्टं तथापि बाहुल्यादभ्युत्थानेन व्यपदेश इति । एवं भेदात्क्रियते । **द्वेषः**
सहजैवा**प्रीतिर्मात्सर्य** तु कार्यार्थमेकद्रव्याभिलाषात् । **पिपीलिकानिक्षेपः** सुकुमारप्रकृतेः स्त्रीपात्रप्रायस्य
त्रासनोत्पातेन सिद्धिविघातः "औत्पातिकाश्च घाताः पशुवेगोन्मत्तलिङ्गकृता" इति । अशंकितं
</details>

<details><summary>Notes</summary>

1aN. न कदाचित् 1. **म** --नानादरस्तु 2. **न**--प्रेक्षकाणां 3. **म** --श्रुतान्विताः 3aN. यशोधर्मरताश्चैव
3b. वृत्तज्ञास्तत्त्वदर्शिनः 4. **भ**--नेपथ्यज्ञाः सुधार्मिकाः 5. **म**--सूक्ष्मज्ञा रसभावयोः ।
</details>

<pb n="312"/>

शब्दच्छन्दोवि (भि?) धानज्ञा नानाशास्त्रविचक्षणाः ।  
एवंविधास्तु कर्तव्याः प्राश्निका दशरूपके1 ।। ५३ ।।  


अव्यग्रैरिन्द्रियैः शुद्ध ऊहापोहविशारदः ।  
1aत्यक्तदोषोऽनुरागी च स नाट्ये प्रेक्षकः स्मृतः ।। ५४ ।।  


न चैवैते गुणाः सम्यक् सर्वस्मिन् प्रेक्षके स्मृताः2 ।  
विज्ञेयस्याप्रमेयत्वात्संकीर्णानां च पर्षदि ।। ५५ ।।  


यद्यस्य शिल्पं नेपथ्यं कर्मचेष्टितमेव वा ।  
तत्तथा तेन कार्यं तु स्वकर्मविषयं प्रति ।। ५६ ।।  


नानाशीलाः प्रकृतयः शीले नाट्यं विनिर्मितम् ।  
उत्तमाधममध्यानां वृद्धबालिशयोषिताम्2a ।। ५७ ।।  


तुष्यन्ति तरुणाः कामे विदग्धाः समयान्विते ।  
अर्थेष्वर्थपराश्चैव मोक्षे चाथ विरागिणः ।। ५८ ।।  


शूरास्तु वीररौद्रेषु नियुद्धेष्वाहवेषु च ।  
धर्माख्याने पुराणेषु वृद्धास्तुष्यन्ति नित्यशः3 ।। ५९ ।।  


न शक्यमधमैर्ज्ञातुमुत्तमानां विचेष्टितम् ।  
तत्त्वभावेषु सर्वेषु तुष्यन्ति सततं बुधाः ।। ६० ।।  

<details><summary>Notes</summary>

1. **भ**--नाट्ययोक्तृभिः **न** --N नाट्यदर्शने 1a N. त्यक्त्तदोष**स्त्वरा**गी च 2. **य**--तुष्टे तुष्टिमायान्ति शोके शोकं
ब्रजन्ति च । दैन्ये दीनत्वमायाति ते नाट्ये प्रेक्षकाः स्मृताः 2a N. वृद्धबालिशकर्कशा 3. N. सर्वदा
</details>

<pb n="313"/>

बाला मूर्खाः स्त्रियश्चैव 1हास्यनैपथ्ययोः सदा ।  
यस्तुष्टो (ष्टौ?) तुष्टिमायाति शोके शोकमुपैति च ।। ६१ ।।  


क्रुद्धः क्रोधे भये भीतः स श्रेष्ठः प्रेक्षकः स्मृतः ।  
एवं भावानुकरणे यो यस्मिन् प्रविशेन्नरः ।। ६२ ।।  


स तत्र प्रेक्षको ज्ञेयो गुणैरेभिरलंकृतः।  
एवं हि प्रेक्षका ज्ञेयाः प्रयोगे दशरूपतः।। ६३ ।।  


संघर्षे तु समुत्पन्ने प्राश्निकान् संनिबोधत ।  
यज्ञविन्नर्तकश्चैव छन्दोविच्छब्दवित्तथा ।। ६४ ।।  


अस्त्रविच्चित्रकृद्वेश्या गान्धर्वो राजसेवकः ।  
यज्ञविद्यज्ञयोगे तु नर्तकोऽभिनये स्मृतः ।। ६५ ।।  


छन्दोविद्वृत्तबन्धेषु शब्दवित्पाठ्यविस्तरे ।  
इष्वस्त्रवित्सौष्ठवे तु नेपथ्ये चैव चित्रकृत् ।। ६६ ।।  


कामोपचारे वेश्या च गान्धर्वः स्वरकर्मणि ।  
2सेवकस्तूपचारे स्यादेते वै प्राश्निकाः स्मृताः ।। ६७ ।।  

<details><summary>Abh</summary>

पशोः सिंहादेर्वेषं कृत्वा सुकुमारं प्रयोक्तारं भीषयति सामाजिकं वा । एवं मात्सर्यादुन्मत्तलिङ्गमपि
कश्चित्करोति हासानयनेन प्रकृतप्रयोगविप्रसंवादनायेति (विसंवादनाय(?)इति) वैलक्षण्ये
लक्षणविस्मरणमन्यभूमिकोचितसत्त्वस्वीकारोऽपि विभूमिकस्तूष्णीकता । अन्येन पठनीयमन्यः पठती**त्यन्यवतनं
काव्य**मिति बहुव्रीहिः (२६)। **आर्तनाद** (२६)। इति । इतःप्रभृति परद्वेषप्रयुक्ताः सिद्धिविघाताः ।आर्तत्वं हि
छद्मना प्रदर्श्य नादं सिद्धिविघातकं करोति । एवं व्याधिदर्शनेन **मकुटाभारण-- निपात** (२७) इति नेपथ्यभ्रंशः
</details>

<details><summary>Notes</summary>

1 N. हास्यशोकभयादिषु 2. सेवकस्तूपचारेषु प्राश्निकः परिकीर्त्यते ।।
</details>

<pb n="314"/>

1एभिर्दृष्टान्तसंयुक्तैर्दोषा वाच्यास्तथा गुणाः ।  
अशास्त्रज्ञा विवादेषु यथा प्रकृतिकर्मतः ।। ६८ ।।  


अथैते प्राश्निका ज्ञेयाः कथिता ये मयानघाः ।  
शास्त्रज्ञानाद्यदा तु स्यात्संघर्षः शास्त्रसंश्रयः ।। ६९ ।।  


शास्त्रप्रमाणनिर्माणैर्व्यवहारो भवेत्तदा ।  
भर्तृनियोगादन्योऽन्यविग्रहात्स्पर्धयापि भरतानाम् ।। ७० ।।  


अर्थपताकाहेतोसंघर्षो नाम संभवति ।  
2तेषां कार्यं व्यवहारदर्शनं पक्षपातविरहेण ।। ७१ ।।  


3कृत्वा पणं पताकां व्यवहारः स भवितव्यस्तु ।  
4सर्वैरनन्यमतिभिः सुखोपविष्टैश्च शुद्धभावैश्च ।। ७२ ।।  


5यैर्लेखकगम (ण) कसहाया(यैः?) सह सिद्धिभिर्घाताः ।  
नात्यासन्नैर्न दूरसंस्थितैः प्रेक्षकैस्तु भवितव्यम् ।। ७३ ।।  


तेषामासनयोगो द्वादशहस्तस्थितः6 कार्यः ।  
7यानि विहितानि पूर्वं सिद्धिस्थानानि तानि8 लक्ष्याणि ।। ७४ ।।  

<details><summary>Abh</summary>

। अन्यः **पुष्करावाहितदोषा** इत्यनेनेदमाह न केवलमभिनयानामेव समानीकरणं सामान्याभिनयानां
यावदातोद्यगीतयोरप्यन्योन्यमभिनयैश्च समं मीलनं सोऽपि सामान्याभिनयः । **अन्यदिति** । गीतादि ।
तच्चाभिनयाश्चेति द्वन्द्वः । **समशब्देन** कर्मधारयः तत्र **भवः** प्रयोग इति ।
</details>

<details><summary>Notes</summary>

1N. एभिर्धर्ममभिप्रेक्ष्य 2N. तथा काव्य (कार्य)व्यवहारदर्शनं पक्षपातमुत्सृज्य 3N. कृत्वा पणं पताकां
व्यवहारोऽसौ समयितव्यः (सभवितव्य ?) 4a N. नवरात्रभावमतिभिः सुखोपविष्टैर्विशुद्धभावैश्च । 5 N. लेखकगणक--
सहायैः लेख्या सह सिद्धिभिर्घाता । 6 N स्थितो ज्ञेयः 7 N यान्युक्तानि हि पूर्वं 8 N does not read तानि
</details>

<pb n="315"/>

घाताश्च लक्षणीयाः 1प्रयोगतो नाट्ययोगे तु ।  
दैवाद्धातसमुत्थाः परोत्थिता वा बुधैर्न वै लेख्याः ।। ७५ ।।  


घाता नाट्यसमुत्था ह्यात्मसमुत्थास्तु लेख्याः स्युः ।  
घाता यस्य त्वल्पाः संख्याताः सिद्धयश्च बहुलाः स्युः ।। ७६ ।।  


विदितं कृत्वा राज्ञस्तस्मै देया पताका हि ।  
सिद्ध्यतिशयात्पताका समसिद्धौ पार्थिवाज्ञया देया ।। ७७ ।।  


अथ नरपतिः समः 2स्यादुभयोरपि सा तदा देया ।  
3एवं विधिज्ञैर्यष्टव्यो व्यवहारः समञ्जसाम् ।। ७८ ।।  


4स्वस्थचित्तसुखासीनैः सुविशिष्टैर्गुणार्थिभिः ।  
विमृश्य प्रेक्षकैर्ग्राह्यं सर्वरागपराङ्मुखैः ।।  


साधनं दूषणाभासः प्रयोगसमयाश्रितैः ।  
समत्वमङ्गमाधुर्यं पाठ्यं प्रकृतयो रसाः ।।८०।।  

<details><summary>Abh</summary>


नन्वञ्जितादिभिः को दोषो जायते इत्याह । भावस्य प्रयोगस्यानुभावादिरूपस्य दूषणानि तेषु सत्सु
तदववस्थावचनात् तत्र सर्वात्मने रसादिदोषाः । प्रथमेऽध्यायेऽत्राह --

त्रासं सञ्जनयन्ति स्म शेषा विघ्नास्तु नृत्यताम् । (**ना. शा**. १.७६)  

इति तत्र स एव सिद्धिविघाते प्रधानत्मत्वेनोक्तः । **विस्वरमजातताल** (२९)मित्येव स्पष्टीकृतं
**वर्ण**(२९)इत्यादिना । एतत्स्वरूपं च वितत्य गेयाधिकारे निरूपयिष्याम इतीह नोक्तम् । एवंविधं **स्वरगतं**
कर्तृहन्या**द्विहन्ति प्रयोगं** नाशयन्तीत्यर्थः । एवं पुष्करगतं कर्तृनियोन्यं ( ?नियोज्यं) विधिप्रयोगं
</details>

<details><summary>Notes</summary>

1N. यथोत्थिता नाट्यवादे तु । 2N. स्यादुभावपि हि लङ्घनीयौ तौ । 3 N. एवं हि प्राश्निकैः कार्यं व्यवहाराभिदर्शनम्
4 N. सुखोपविष्टैः स्वच्छन्दैश्च साधनं दोष एव वा ।
</details>

<pb n="316"/>

वाद्यं गानं सनेपथ्यमेतज्ज्ञेयं प्रयत्नतः1 ।  
2गीतवादित्रतालेन3 कलान्तरकलासु च ।। ८१ ।।  


4यदङ्गं क्रियते नाट्यं समन्तात् सममुच्यते ।  
अङ्गोपाङ्गसमायुक्तं5 गीतताललयान्वितम् ।। ८२ ।।  


6गानवाद्यसमत्वं 6aच तद्बुधैः7 सममुच्यते ।  
8सनिर्भुग्नमुरः कृत्वा8a चतुरश्रकृतौ करौ ।। ८३ ।।  


ग्रीवाञ्चिता 9तथा कार्या त्वङ्गमाधुर्यमेव9a च ।  
पूर्वोक्तानीह शेषाणि 10यानि द्रव्याणि साधकैः ।। ८४ ।।  


11वाद्यादीनां पुनर्विप्रा लक्षणं सन्निबोधत ।  
वाद्यप्रभृतयो गानं वाद्य(लक्ष्य ?)माणानि निर्दिशेत् ।। ८५ ।।  

<details><summary>Abh</summary>

हन्तीत्यकाव्यकृतधातस्य स्थानानि निमित्तानीत्यर्थः । **काव्यजाता**मिति सप्तमी । **प्रकृतिव्यसनेति**। प्रकृतकृतमनौ
चित्यमिति यावत् ।
तदुक्तम् -

अनौचित्यादृते नान्यद्रसभङ्गस्य कारणम् । (**ध्वन्यालोक** ३.१४**वृत्तौ**) इति ।  

**शेषोदकनालिकया** (३४)काल उपलक्ष्यते । तस्य शेषत्वमन्यकालव्याप्तियोग्यता तेन यत्र काले यदनुचितं
तत्र तन्निबन्धनम् । यथा प्रभाते सङ्गीतकदर्शनादि राज्ञः। चकारादेशादौचित्यमपि । तेन देशकालस्वभावकृतं
</details>

<details><summary>Notes</summary>

1. **र**--प्राश्निकैः र्ज्ञेयवादितः 2. **म**--ध्रुवाणां गानयोगे तु 3. **र**--लैश्च 4. **प**--तदङ्गं 5. N **र**--योगे 6. **न**--भाण्ड
6aN भाण्डवाद्यसमं चैव 7. **न**--N समं चैव यस्मिन्तत् 8. **र**--समुन्नत 8a N समुन्नतमुरः कार्यं 9. **र**--N हनस्थाने
9aN ॰र्यमुच्चते 10. **म**-पाठ्यादीनि क्रमेण तु 11. **र**--N वाद्यं प्रकृतयो गानं वक्ष्यमाणं विनिर्दिशेत्
</details>

<pb n="317"/>

यानि स्थानानि सिद्धीनां तैः सिद्धिं तु प्रकाशयेत् ।  
हर्षादङ्ग1 समुद्भूतां नानारससमुत्थिताम् ।। ८६ ।।  


वारकालास्तु विज्ञेया नाट्यज्ञैर्विविधाश्रयाः ।  
दिवसश्चैव रात्रिश्च तयोर्वारान् निबोधत2 ।। ८७ ।।  


पूर्वाह्णस्त्वथ मध्याह्न स्त्वपराह्णस्तथैव च ।  
दिवा समुत्था विज्ञेया 3नाट्यवाराः प्रयोगतः ।। ८८ ।।  


प्रादोषिकार्धरात्रिश्च तथा प्राभातिकोऽपरः4 ।  
नाट्यवारा भवन्त्येते रात्रावित्यनुपूर्वशः ।। ८९ ।।  


एतेषां यत्र यद्योज्यं नाट्यकार्यं रसाश्रयम् ।  
तदहं संप्रवक्ष्यामि वारकालसमाश्रयम् ।। ९० ।।  

<details><summary>Abh</summary>

यदनौचित्यं कार्ये तत्सर्वमेव सिद्धिविघातकमिति । **उत्तमव्यतिक्रियामीति । स्थानविशेषै**(३८)**रिति** ।
स्थानविशेषैरिति निमित्तैरित्यर्थः । ***यूपाग्निचयन**(३८) **इति** । तच्छिह्नात् नटो दुर्लभश्च तत्र यथात्वं सर्वजनेन
सुज्ञातं न च लोकवृत्तोपयोगिनीति भावः । **सर्वगत**(४०)इति । सर्वत्र प्रयोग एकदेशज इत्यंशे
बहुदिनजा........वरुद्धत्यसौ सिद्धिविघातकः । **अव्यक्त**(४०) इति । प्रयोगान्तेऽस्य प्रयोगान्तरेण संबन्धो
रङ्गे कार्य इत्यर्थः । **एकदिवसजात** (४०) इति । एकप्रयोगो लक्षणं प्रत्यपर इत्यन्वेति ।
**जर्जरमोक्षस्यान्त**(४०)इति पूर्वरङ्गप्रयोगोऽपि परीक्ष्य इति दर्शयति । नाट्यविधौ यथावदुक्तं ज्ञातुं प्रयोगस्य
</details>

<details><summary>Notes</summary>

1. **र**--वयोभूतां 2. **र**--विशेषाच्चर्तयस्तु ये 3. **र** --वारकालाः प्रयोक्तृभः 4. **र** --प्रभातसमयस्तथा
* यूपाग्निपावन (अ.भा.)
</details>

<pb n="318"/>

यच्छ्रोत्ररमणीयं स्याद्धर्मोत्थान1 कृतं च यत् ।  
पूर्वाह्णे तत्प्रयोक्तव्यं शुद्धं वा विकृतं तथा ।। ९१ ।।  


सत्त्वोत्थानगुणैर्युक्तं वाद्यभूयिष्ठमेव च ।  
पुष्कलं 2सत्त्वयुक्तं च अपराह्णे प्रयोजयेत् ।। ९२ ।।  


कैशिकीवृत्तिसंयुक्तं शृङ्गाररससंश्रयम्3 ।  
नृत्तवादित्रगीताढ्यं प्रदोषे नाट्यमिष्यते ।। ९३ ।।  


यन्नर्महास्यबहुलं4 करुणप्रायमेव च ।।  
प्रभातकाले तत्कार्यं नाट्यं निद्राविनाशनम् ।। ९४ ।।  


अर्धरात्रे नियुञ्जीत 5समध्याह्ने तथैव च ।  
सन्ध्याभोजनकाले च नाट्यं नैव प्रयोजयेत् ।। ९५ ।।  

<details><summary>Abh</summary>

चोपपादनं कर्तुमशक्तोऽपि व्यग्रमनस्कत्वात् देशवेषाद्यनौचित्येन यो यं प्रयोगं कुर्यात्तस्य सर्वस्य घाताः ।
नन्वज्ञस्यैवेत्यार्याद्वयस्य योजना दोषप्रत्यर्थं न **ग्राह्या** (४७)इत्युक्ते प्रयोक्तुरवलेपोऽवतरेदित्याशयेनाह **न च
नाद** (२/४८)**स्त्विति । तज्ज्ञै**रित्युक्तम् । तान् वशीकर्तुमाह **अतः ऊर्ध्वं प्रवक्ष्यामि प्राश्निकानां** (४९)
त्विति । प्रश्ने भवा मध्यस्थत्वेनाभिनयचतुष्कगीतातोद्ये चेति । **षडङ्ग**(५१)**त्वान्नाटयं सन्तोष** इत्यादिना
विमलाशयत्वेन सहृदयत्वमेषां परमो गुण इति दर्शयिति **कार्य**(५६)**मिति** । तेन सह विचार्यमित्यर्थः । शीलमेव
दर्शयति । **तुष्यन्ति तरुणाः काम**(५८) इत्यादिना । (योऽस्मिन्)प्रविशे (६२)न्नरः साधारणीभावमेवं
सूचयति तत्समीपे भवेदिति यावत् । एवं वस्तुमात्रविचारे विधिरुक्तः । प्रयोक्तॄतिणां परस्परकलहहेतुविधिर्वक्तव्यः
। स च कदाचिल्लक्ष्यमात्रविषयो भवति । कदाचिल्लक्षणविषयोऽपि पूर्वमधिकृत्याह ।
</details>

<details><summary>Notes</summary>

1. **र**--धर्माख्यान 2. **र**--सिद्धिबहुलं 3. **प** --ललिताभिनयात्मकम् 4. **र** --संयुक्तं 5. N **न** --मध्याह्ने
कदाचन
</details>

<pb n="319"/>

1aएवं कालं च देशं च 1समीक्ष्य च बलाबलम् ।  
2नित्यं नाट्यं प्रयुञ्जीत यथाभावं यथारसम् ।। ९६ ।।  


3अथवा देशकालौ च न परीक्ष्यौ प्रयोक्तृभिः ।  
यथैवाज्ञापयेद्भर्ता तदा योग्यमसंशयम् ।। ९७ ।।  


तथा समुदिताश्चैव विज्ञेया नाटकाश्रिताः ।  
पात्रं 3aप्रयोगमृद्धिश्च विज्ञेयास्तु त्रयो गुणाः ।। ९८ ।।  


बुद्धिमत्त्वं सुरूपत्वं लयतालज्ञता तथा ।  
रसभावज्ञता चैव वयःस्थत्वं कुतूहलम् ।। ९९ ।।  


ग्रहणं धारणं चैव गात्रावैकल्यमेव च ।  
4जितसाध्वसतोत्साह इति पात्रगतो विधिः ।। १०० ।।  


सुवाद्यता सुगानत्वं सुपाठ्यत्वं तथैव च ।  
शास्त्रकर्मसमायोगः प्रयोग इति संज्ञितः ।। १०१ ।।  

<details><summary>Abh</summary>


**संघर्षे**(६४)**त्विति** । **उपचार** इति । राजोचित इति भावः । द्वितीयमधिकृत्याह **शास्त्रज्ञाना** (६९)
**त्त्विति । भर्तृनियोगा**(७०) दिति । लेखको लिखति गणकः पिण्डयति । द्वयोरपि यथैकस्य न घातः
तेनायमस्याधिकारसिद्धिः । स चेत्याह **सिद्ध्यतिशयात्पताका**(७७) । यदि तु न कुत्रचिदतिशयः । तदा कथमित्याहा
**इति** शब्दोऽध्याहार्यः । तत्तद्रसप्रधानं नाट्यं तत्र तत्र कालेषु रसः संभवतीत्यभिप्रायेणाह **देशकाला**(९७)विति ।
नेपथ्ये पाठः यत्कर्तुं जानाति **तेन योग** इति **पात्रसंपाद्ये**ऽन्तर्भावोऽस्य । पात्रं हि रसप्रविष्टमेव । **यदा समुदिता**
</details>

<details><summary>Notes</summary>

1a.N:. एवं देशं च कालं च पर्षरं च सकृत् सकृत् । 1. **र**--पर्षरं च 2. **र**--N नाट्यवारं 3. **र** -- N कदाचित्
3aN: प्रयोगैः सिद्धिश्च 4. 'निज' Kavi
</details>

<pb n="320"/>

शुचिभूषणतायां तु 1माल्याभरणवाससाम् ।  
विचित्ररचना चैव समृद्धिरिति संज्ञिता ।। १०२ ।।  


यदा समुदिताः सर्व एकीभूता भवन्ति हि ।  
अलङ्काराः सकुतपा मन्तव्या नाटकाश्रयाः ।। १०३ ।।  


एतदुक्तं द्विजश्रेष्ठाः सिद्धीनां लक्षणं मया ।  
अत ऊर्ध्वं प्रवक्ष्याम्यातोद्यानां1aच विकल्पनम् ।। १०४ ।।  


2aइति भारतीये नाट्यशास्त्रे सिद्धिव्यञ्जको नाम  
2सप्तविंशोऽध्यायः  

<details><summary>Abh</summary>

इति सामान्याभिनयत्वमाह । अध्यायपञ्चकेन हि तदेवोक्तम् । नाट्योत्पत्तिरिव पूर्वरङ्गान्तेनेत्युक्तम् । वक्ष्यति
च अलङ्कार इति शोभापूर्णतायाश्चतुरित्यर्थः ।


वक्तव्यशेषं सूचयति **अत ऊर्ध्व**(१०४) मित्यादि । शिवम् ।।  


नृसिंहगुप्तापरनामधेय-  
विद्यावदातः सुखलाभिधानः ।  
यं देहविद्याभिरयूयुजत्सः  
प्रयोगसिद्धिं कृतवान् महार्थाम् ।।  


**इति श्रीकाश्मीरमहामाहेश्वराचार्याभिनवगुप्ताचार्यविरचितायां**  
**अभिनवभारत्यां नाट्यवेदवृत्तौ सिद्ध्यध्यायः सप्तविंशः** ।।  
</details>

<!-- APPARATUS page 320 !-->
1. सुमाल्याम्बरता तथा 1aN. आतोद्यानि विधानतः 2aN. इति भारतीये सिद्धिव्यञ्जको नामाध्यायो षड्विं
शः 2. N षड्विंशः