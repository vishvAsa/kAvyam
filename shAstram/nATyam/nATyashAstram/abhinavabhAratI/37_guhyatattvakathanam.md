+++
title = "३७ गुह्यतत्त्वकथनम्"

+++
<pb n="515"/>

।। **श्रीः** ।।


**अथ सप्तत्रिंशोऽध्यायः** ।


कस्यचित्त्वथ कालस्य नहुषो नाम पार्थिवः ।  
प्राप्तवान् देवराज्यं हि नयबुद्धिपराक्रमैः1 ।। १ ।।  


प्रशशास तदा राज्यं देवैर्व्युष्टिमवाप्नुवन्2 ।  
गान्धर्वं चैव नाट्यं च दृष्ट्वा चिन्तामुपागमत् 3 ।। २ ।।  


स चिन्तयित्वा मनसा कथमेष गृहे मम ।  
4नाट्यप्रयोगो हि भवेदिति सादर एव सन् 5 ।। ३ ।।  


कृताञ्जलिः प्रयोगार्थं प्रोक्तवांस्तु सुरान् नृपः ।  
6अप्सरोभिरिदं सार्धं नाट्यं भवतु मे गृहे ।। ४ ।।  

<details><summary>Abh</summary>


।। अथ सप्तत्रिंशोऽध्यायः ।।


आकाङ्क्षाणां प्रशमनविधेः पूर्वभावावधीतां  
धाराप्राप्तस्तुतिगुरुगिरां गुह्यतत्त्वं प्रतिष्ठा ।  
ऊर्ध्वाधध्यः (धो यः) परभुवि(च) वा यत् समानं चकास्ति  
प्रौढानन्तं तदहमधुनाऽनुत्तरं धाम नन्दे ।।  


अथ यद्वशान्नाट्यशास्त्रमुपादेयं तदुपदेशसम्भवमूलभूयिष्ठभूतं भूलोकावतरणं नाट्यस्येतिहासेन
प्रदर्शयन्नितिहासोपडन्न(न्य)त्वाद् गूढत्वेनोपदेशरूपस्य सारभागस्य तत्त्वस्य कथनाद्
**गुह्यतत्त्वकथनम**ध्यायमारभते । **कस्यचित्त्वथ कालस्य नहुष** इति ।। १ ।।


कालेन प्रयुक्तो यतो देवराज्यं चकार ततस्तत्सम्बन्धित्वेनोक्तं **गान्धर्वमि**ति । नृत्तं **नाट्यं** स्वर्गे **दृष्ट्वा**
बद्धमिति श्लिष्टम् । तेनाप्सरस एवमन्येऽवतरन्त्वित्यर्थः ।। २ ।। ३--६ ।।
</details>

<details><summary>Notes</summary>

1. **र**. तपःक्रमैः 2. **ड**. अवाप्नुयात् N. वृद्धिमुपागतः 3. **ड**. उपागतः 4. **ड**. ममानाट्यप्रयोगोऽथ भवेदिति
ससंभ्रमः 5. **र**. सः 6. N **र**. इदमप्सरसां
</details>

<pb n="516"/>

प्रत्युक्तो(क्तश्च) ततो देवैर्बृहस्पतिपुरोगमैः ।  
1दिव्याङ्गनानां नैवेह मानुषैः सहं सङ्गतिः 1a।। ५ ।।  


1bहितं पथ्यं च वक्तव्यो भवान् स्वर्गाधिपो (हि यत्) ।  
आचार्यास्तत्र गच्छन्तु गत्वा कुर्वन्तु ते प्रियम् ।। ६ ।।  


प्रोक्तवांस्तु ततो मां तु नृपतिः स कृताञ्जलिः ।  
इदमिच्छामि 2भगवन् नाट्यमुर्व्यां प्रतिष्ठितम् ।। ७ ।।  


3पूर्वमाचार्यकं चैव भवताऽभिहिंत (हि प्रति)श्रुतम् ।  
व्यक्तभावात्त्विदं लब्धं4 त्वत्सकाशाद् द्विजोत्तम ।। ८ ।।  


पितामहगृहेऽस्माकं (ऽस्माभिरे)तदन्तःपुरे जने ।  
पितामहक्रियायुक्तमुर्वश्यां सम्प्रवर्तितम् ।। ९ ।।  


तस्याः प्रणाशशोकेन उन्मादोपर(ह)ते5 नृपे ।  
विपन्नेऽन्तःपुरजने पुनर्नाशमुपागतम् ।। १० ।।  


प्रकाशमेतदिच्छामोभू6यस्तत् संप्रयोजितम् ।  
तिथियज्ञक्रियास्वेतद् यथा स्यान् 7मङ्गलैः शुभैः ।। ११ ।।  

<details><summary>Abh</summary>


**मामि**ति भरतमुनिम् ।। ७ ।।


**प्रतिश्रुतम**ङ्गीकृतं व्यक्ततामवलम्ब्येति । व्यक्तीभूतं तु **त**(**त्व**)**त्सकाशात्** ।। ८ ।।


**पितामहगृहे** ब्रह्मलोके यत् त**दस्माभिरि**ति मर्त्यैरन्तःपुरजने लब्धं दृष्टं चेत्याह । **पितामहक्रियायुक्त**--
कर्मण्यां यद्ब्रह्मणा कृतं **तदुर्वश्यां** सत्यां **सम्प्रवर्तितं पुरूरवसो** गृहेऽवतीर्णम् ।। ९ ।।


**तस्याः** प्रणय(या)पला(ली)यमानं स्वर्गगमनं जातम् । स्वात्मने प्राणार्पके प्रणयिनि **नृपे** पुरूरवसि
वि(प)ने(न्ने) योऽपि च तत्परि**जनः** **सोऽपि विपि**(**प**)**न**(**न्न**) इति प्राणसङ्ग(ङ्क)तं(टं) नाट्यमस्माकम्
।। १० ।। ११--१६ ।।
</details>

<details><summary>Notes</summary>

1. **ड**. सुराङ्गनानां नोक्तोऽयं मानुषैः सह सङ्गमः 1a N: दिव्याङ्गनानामेवायं नोक्तो मानुषसंगमः (209 N; ch-33)
1b N: हितं च पथ्यं च वाच्यो भवान् स्वर्ग जपेच्छया (V 210 ab:N) 2. **ड**. भगवान् स्वर्जयेप्सया । **र**. भवान्
3. **ड**. पूर्वमाकलितं चैव द्रव्ये हि किल वः श्रुतम् 4. **ड**. भावाश्रयं लब्ध्वा । N. वाक्यभावोह्ययं सर्वः 5. **ड**. पहते
6. **ड**. भूतले संप्रकीर्तितम् 7. **ड**. मङ्गलं शुभम्
</details>

<pb n="517"/>

1तस्मिन् (स्मान्) मम गृहे बद्धं नानाप्रकृतिसंश्रयम् ।  
स्त्रीणां ललितविन्यासैर्यतो नः प्रथयिष्यति ।। १२ ।।  


तथाऽस्त्विति मया प्रोक्तो नहुषः पार्थिवस्तदा ।  
सुताश्चाहूय सम्प्रोक्ता 2सामपूर्वं सुरैः सह ।। १३ ।।  


अयं हि नहुषो राजा याचते नः कृताञ्जलिः ।  
गम्यतां सहितैर्भूमिं प्रयोक्तुं नाट्यमेव च3 ।। १४ ।।  


करिष्यामश्च शापान्तमस्मिन् सम्यक् प्रयोजिते ।  
ब्राह्मणानां नृपाणां च 4भविष्यथ न कुत्सिताः ।। १५ ।।  


तत्र गत्वा 5प्रयुज्यन्तां (ध्वं)प्रयोगान् वसुधातले ।  
न शक्यं चान्यथा कर्तुं वचनं पार्थिवस्य हि ।। १६ ।।  


6अस्माकं चैव 7सर्वेषां नहुषस्य महात्मनः ।  
8आत्मो(प्तो)पदेशसिद्धं हि नाट्यं प्रोक्तं स्वयंभुवा ।। १७ ।।  


9शेषमुत्तरतन्त्रेण9a कोहलस्तु करिष्यति10 ।  
11प्रयोगः(गान्)कारिकाश्चैव निरुक्तानि तथैव च ।। १८ ।।  


अप्सरोभिरिदं 12सार्धं क्रीडनीयकहेतुकम् ।  
अधिष्ठितं मया स्वर्गे स्वातिना नारदेन च ।। १९ ।।  


ततश्च13 वसुधां गत्वा नहुषस्य गृहे द्विजाः ।  
स्त्रीणां प्रयोगं बहुधा 14बद्धवन्तो यथाक्रमम् ।। २० ।।  

<details><summary>Abh</summary>


प्रयोज्यत्वेन वाद्यं(नाट्यं)ब्रह्मणैवोक्तमित्यलङ्घ्योऽयमिति भाव इति शेषः ।। १७ ।।


**कोहल** इति । यदस्माभिर्लोकानुमानादिसिद्धत्वे नोक्तं निमित्त इति ।। १८ ।।


उत्सर्गे तु नोपदेशफलमपि तु **क्रीडनीयकहेतुकम्** । रसचर्वणापात्रसारमननुवृत्या विभावानुभावनभागगते
कर्मफलसम्बन्धावबोधविश्रान्त.........तत्र **भर**तश्चापि । **नारदैर**(**देना**)**प्सरोभिश्चाधिष्ठितं परिरक्षितम्**
।। १९ ।। २० ।।
</details>

<details><summary>Notes</summary>

1. **ड**. तस्मात् 2. **च**. सम 3. **च**. हि 4. **ड**. न भविष्यन्ति 5. **ड**. प्रयुज्यध्वं प्रयोगं 6. **ड**. युष्माकं
7. **ड**. संक्षेपात् 8. **ड**. आप्तोपदेश 9. **च**. प्रस्तार 9a N. योऽयमुत्तरतन्त्रेण 10. **च**. कथयिष्यति
11. **च**. प्रयोगान् 12. **ड**. शास्त्रं 13. **ड**. ते 14. **ड**. सृष्टवन्तो
</details>

<pb n="518"/>

1अत्रोपभोगतस्ते तु मानुषीपु ममात्मजाः2 ।  
बद्धवन्तोऽधिकस्नेहं तासु तंद् द्विजसत्तमाः (तेषु तेषु द्विजोत्तमाः) ।। २१ ।।  


प्रत्रानुत्पाद्य बद्ध्वा च प्रयोगं च यथाक्रमम् ।  
ब्रह्मणा समनुज्ञाताः प्राप्ताः स्वर्गं पुनः सुताः3 ।। २२ ।।  


एवमुर्वीतले नाट्यं शिष्यैः समवतारितम् ।  
भरतानां च 4वंशोऽयं भविष्यं च प्रवर्तितः ।। २३ ।।  


कोहलादिभिरेवं तु वत्सशाण्डिल्यधूर्तितैः ।5  
मर्त्यधर्मक्रियायुक्तैः कञ्चित्कालमवस्थितैः ।। २४ ।।  


एतच्छास्त्रं प्रणीतं हि नराणां बुद्धिवर्धनम् ।  
त्रैलोक्यस्य क्रियोपेतं सर्वशास्त्रनिदर्शनम् ।  
मङ्गल्यं ललितं चैव ब्रह्मणो वदनोद्भवम् ।। २५ ।।  


य इदं शृणुयान् नित्यं प्रोक्तं चेदं स्वयम्भुवा ।  
कुर्यात् प्रयोगं यश्चैवमथवाऽधीतवान् नरः ।। २६ ।।  


या गतिर्वेदविदुषां या गतिर्यज्ञकारिणाम् ।6  
या गतिर्दानशीलानां तां गतिं प्राप्नुयाद्धि सः ।। २७ ।।  

<details><summary>Abh</summary>


**तेषु तेष्वि**ति लीलादिषु । **द्विजोत्तमा** इत्यत्र पूर्वभोगत्वात् तावदेव प्रीताः ।। २१ ।। २२ ।।


**शिष्यै**र्भरतसुतैः ।। २३ ।।


**कोहलादिभिरि**ति । तत्प्रधानैः सर्वशास्त्रनिबन्धनदर्शनमितिहासपुराणार्थवादकार्यचित्रपुस्तलेपादिभिः
।। २४ ।।


**सर्वं** नाट्यस्यांशाः सर्वत्र रसप्राधान्यात् साक्षात्कारकल्पबुद्धिसम्पादनात् प्राव(वी)ण्याच्च । यथोक्तं
**ते विहितेर्ष्यामि**त्यादि । सन्तो(तो)बुद्धिविषयान् प्रकाशयन्तीति ।। २५ ।। २६--२९ ।।
</details>

<details><summary>Notes</summary>

1. **र**. N: अत्रोत्पाद्य सुतांस्ते तु । 2. N: **र**. सुता मम 3. **ड**. तदा 4. N. विंशोऽयं मर्त्त्यलोके प्रवर्तितः
(२२४ b N.) 5. N धूर्तिलैः (224 d N.) 6. N: यज्ञयाजिनाम्
</details>

<pb n="519"/>

दानधर्मेषु सर्वेषु कीर्त्यते तु महत् फलम् ।  
प्रेक्षणीयप्रदानं हि सर्वदानेषु शस्यते ।। २८ ।।  


न तथा गन्धमाल्येन देवास्तुष्यन्ति पूजिताः ।  
यथा नाट्यप्रयोगस्थैर्नित्यं तुष्यन्ति मङ्गलैः ।। २९ ।।  


गान्धर्वं चेह नाट्यं च यः सम्यक् परि(म्यगनु) पालयेत् ।  
स ईश्वरगणेशानां लभते सद्गतिं पराम् ।। ३० ।।  


एवं नाट्यप्रयोगे बहुविधिविहितं कर्मशास्त्रं प्रणीतं  
नोक्तं 1यच्चात्र लोकादनुकृतिकरणात् संविभाव्यं तु तज्ज्ञैः ।  


किं चान्यत् सम्प्रपूर्णा भवतु वसुमती नष्टदुर्भिक्षरोगा  
शान्तिर्गोब्राह्मणानां भवतु नरपतिः पातु पृथ्वीं समग्राम् ।। ३१ ।।*  


[इति भारतीये नाट्यशास्त्रे गुह्यतत्त्वकथनाध्यायः सप्तत्रिंशः ।।]2  


**नाट्यशास्त्रं संपूर्णम्** ।।  

<details><summary>Abh</summary>


**गान्धर्वमिति** । नृत्यं **नाट्यं योऽनुपालयेत्** । उपदेशव्याख्यानविवरणादिना च । **ईश्वरगणेशतां**(**शानां**)
**लभन्ते**(**ते**)**सद्गतिं परामिति** । शिवसायुज्यम् ।। ३० ।।


अनुयायिताकरण**मनुकृतिः** । **नरपति**रिति । पुरुषोत्तम ईश्वरः सकलजगत्पालयिता । इति शिवम्
।। ३१ ।।


श्री**मध्यदेश**भवविप्रवरा**र्तिगुप्त**-
वंशोत्थितः शिवपदार्पितचित्तवृत्तिः ।।
(संगीत)रागनयशृङ्खल(सु)प्रसिद्धो
वंशोद्भवस्थितिवशात्त**नृसिंहगुप्तः** ।। १ ।।


तस्यात्मजोऽ**भिनवगुप्त**पदाभिधानो
**भट्टेन्दु**रात्मपदपांसुपवित्रमूर्तिः ।।
सद्विप्रतातवदनादधिगम्य **नाट्य-
वेदं** व्यधत्त विवृत्तिं लघुमर्थपूर्णाम् ।। २ ।।
</details>

<details><summary>Notes</summary>

1. N: यतच्च (V 232 (N)
* (N) reads one more verse(V. 233) : महापुण्यं प्रशस्त च लोकानां नयनोत्सवं ।
नाट्यशास्त्रं समाप्तोऽयं भवतामायुषोवहम् ।।
2. (N) इति भारतीये नाट्यशास्त्रे **तत्त्वविधानो** नामाध्यायः त्रयस्त्रिंशत् ।।
</details>

<pb n="520"/>

<!-- COMMENTARY page 520 !-->

शिवपुरविजयहेतुविजयादिकरुद्रसहस्रपूतया
**प्रवरपुरा**भिधान**काश्मीरक**धानशुभे **वितस्तया** ।।
अधिगतजन्मवसतिरमृतकरशेखरभक्तिसक्तितो
रचयति **नाट्यवेदविवृतिं** लघु**मभिनवगुप्त भारतीम्** ।। ३ ।।


प्रभुः शम्भुर्यस्य प्रथितपरमार्थस्थितिसुखः
पराधीनश्चेतो व्यधित स तदारार्ज(ध)नविधौ ।।
ततः शस्तस्वात्मान्तरहृदयविश्रान्तिकृतिनः
कृतिं तस्येत्थं भोः शृणुत भगवन्तः सहृदयाः ।। ४ ।।


सज्जनान् कविरसौ न याचते
ह्लादनाय शशभृत् किमर्थितः ।
नापि निन्दति खलान् मुहुर्मुहु-
र्धिक्कृतोऽपि न हि शीतलोऽनलः ।। ५ ।।


नाट्यार्थप्रथनात् तस्मात् तुष्ट(ष्टो)नाट्ये परेण यत् ।
क्रियात् तेनैष जनतामानन्दोल्लाससुन्दराम् ।। ६ ।।


इति महामाहेश्वरा**भिनवगुप्ताचार्य**विरचितायां **नाट्यवेदवृत्ता-
वभिनवभारत्यां गुह्यतत्त्वकथनं सप्तत्रिंशः** ।।


।। समाप्ता चेयमभिनवगुप्तकृतिः ।।