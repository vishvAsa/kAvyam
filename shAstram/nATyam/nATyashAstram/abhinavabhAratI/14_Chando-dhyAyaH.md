+++
title = "१४ छन्दोऽध्यायः"

+++
<pb n="220"/>

**श्रीः**


**नाट्यशास्त्रम्**


चतुर्दशोऽध्यायः*


यो वागभिनयः 1पूर्वं मया प्रोक्तो द्विजोत्तमाः ।  
लक्षणं तस्य वक्ष्यामि स्वरव्यञ्जनसंभवम् ।। १  


वाचि 2यत्नस्तु कर्तव्यो नाट्यस्यैषा3 तनुः स्मृता ।  
4अङ्गनैपथ्यसत्त्वानि 5वाक्यार्थं व्यञ्जयन्ति हि ।। २  

<details><summary>Abh</summary>


अथ चतुर्दशोऽध्यायः ।


द्विधास्थितं सद्म सदाविभक्तं विश्वान्पदार्थान्1 समुपाददानम् ।  
पाणीन्द्रियं 2संव्यवहारहेतु ( ?हेतुं) यस्येश्वरं तं वरदं नमामः ।।  


आङ्गिकाभिनयानन्तरं वाचिकस्य भेद3 नाट्यानुप्राणकतया पूर्वोद्दिष्टाङ्गिकस्य
विषयसमर्पणप्राणत्वाच्च वाचिको लक्षणीय इत्येवंभूतामध्यायसङ्गतिं करोति **यो वागभिनय**
इति । वागेवाभिनयः वाचिकाभिनयः । **पूर्व**मिति षष्ठेऽध्याये 4स निरूप्यते, 5तत्त्वेन
चास्याभिधानप्राधान्यात् । अत्र हेतुमाह **वाचि यत्नस्तु कर्तव्य** इति कविना निर्माणकाले नटेन
प्रयोगकाले । कुत इत्याह (**नाट्यस्यैषेति**) एषा हि तनुर्नाट्यस्य सकलप्रयोगभित्तिभूतत्वेनातोद्य--
</details>

<details><summary>Notes</summary>

1 **ड** N--प्रोक्तो मया पूर्वं 2 **भ**--यत्नो विधातव्यः 3 **प**--नाट्यस्येयं 4 **ड**--अङ्गनेपथ्यतत्त्वानि
5 **भ**--वागर्थम् ।
1 **ख**--विश्वात्पदार्थात् 2 **ख**--सव्यवहार 3 **ख**--वाचिकस्येदं 4 **ख**--तन्निरूप्यते 5 **क**--तेन ।
* पञ्चदशाध्याय इति **जादिबा**न्तेष्वादर्शेषु दृश्यते N--आदर्शेऽपि । अस्याध्यायस्य पाठोऽपि भिन्नमातृकासु
भिन्नक्रम एव, कासुचित्केचिद्भागा अपि लुप्ता, अन्यासु त्वधिका वा पाठविपर्ययो वा विद्यते । उज्जयिन्यादर्शे तु
पूर्वर्धमध्यायस्यैकपत्रहीनमष्टादशाध्यायमध्ये वर्तते । तथैव पूर्वं मुद्रितमासीत्काव्यमालायाम् । व्याख्यानानुसारी
पाठो गृहीतोऽस्माभिः ।
</details>

<pb n="221"/>

<details><summary>Abh</summary>

गीताभिनयानुग्राहकत्वात् स्वयमभिनयरूपत्वाच्च । प्रदर्शितं चैतदस्माभिरुपाङ्गाभिनयारम्भ एव
(अध्या--८ ) ।


1यत्तु कैश्चिदभिधीयते चित्तवृत्तिं प्रति शब्दानां बहिरङ्गत्वं2 तदसत् । तथा हि यदुच्यते
व्यतिरेकाभावान्न रसादयः शब्दवाच्या इति, तत्र सर्वैः शब्दैर्व्यतिरेकाभावोऽसिद्धः,3
अभिनयचतुष्टयसामान्यं बहिः सर्वत्र प्रतीतिस्फुटतायां व्याप्रियत इत्यवोचाम सप्तमेऽध्याये ।


अथ शृङ्गारादिशब्दानां4 वाचिकानामभावेऽपि तत्प्रतिपत्तिः ।


परिणतशरकाण्डापाण्डुरा गण्डपाली
हिमसमयनिमीलत्पुण्डरीकायमाणम्5 ।  
नयनमधरबिम्बं श्वासविश्रान्तितान्तं
तव सुतनु तनोति प्राणितं मन्मथस्य ।।  


इत्यादावयमेव च व्यतिरेकाभावः । तदप्यसत् । एतावतापि हि वृश्चिकादिवत्
निमित्तान्तरमपि तत्प्रतीतौ सुवचम् । वृश्चिकोऽन्यो गोमयजोऽन्य एव वृश्चिकप्रभव इति
चेदिहापि तत्समानम् । न हि शृङ्गार6शब्दे यादृशी प्रतीतिस्तादृश्येवान्यतः, न च7 न
भवति श्रृङ्गारशब्दात्तत्प्रतीतिः शृङ्गारहास्येति (६--१६) श्लोकस्य काकवाशितदेशीयतापत्तेः ।
यथासंकेतं हि 8शब्दात्प्रवर्तमानात्सिद्धं साध्यं 9चाभिधातुं केन प्रतिहन्यत इति
10साध्यनामकापि ( ?साध्यमानताकापि) (मधुसूदनी, पृ. १३४३) बिभीषिका।
किंचेदमपि शृङ्गारायते हसति करुणायते इत्यादि साध्यशब्दशब्दनीयत्वं प्रति
किं वक्तव्यं स्यात्, अवश्यं चैतत्, अन्यथा "याते द्वारवतीं" *इत्यादौ
</details>

<details><summary>Notes</summary>

1 **क**-- यस्तु 2 **ख**--बहिरङ्गत्वं धर्मः 3 **क**--भावः सिद्धः 4 **क**--वाचिकानां 5 **क**--चञ्चरीकायमाणः 6 **क**--शब्दे
7 **क**--तादृश्येवाद्यतना च 8 **क**--शब्दाः प्रवर्तमानाः 9 **क**--च तत् 10 **ख**--साध्यमानता ।
*याते द्वारवतीं तदा मधुरिपौ तदृ्त्तक(झ) (लोचनतः) म्पानतां
कालिन्दीतटरूढवञ्जललतामालिङ्ग्य सोत्कण्ठया
तद्गीतं गुरुबाष्पगद्गदगलत्तारस्वरं राधया
येनान्तर्जलचारिभिर्जलचरैरप्युत्कमुत्कूजितम् ।।
मागधान् पराजित्य मथुरातो द्वारवतीं याते कृष्णे तत्प्रत्यागमनप्रत्याशाशून्यया राधयेति
प्रकरणमूह्यम् ।
</details>

<pb n="222"/>

<details><summary>Abh</summary>

सोत्कण्ठयेति, उत्कमिति चानुवादो विफल एव स्यात्, तद्रूपास्पर्शे
1तदनुभावसमाकर्षणस्याप्ययोगात् । स्थायिव्यभिचारिणां च भेदप्रतीतौ--


यान्त्या तया वलितकन्धरमानतं(नं) त--
दावृत्तवृन्तशतपत्रनिभं वहन्त्या ।  
दिग्धोऽमृतेन च विषेण च पक्ष्मलाक्ष्या
गाढं निखात इव मे हृदये कटाक्षः ।। (मालती १--३२)  


इत्यादावनुभावप्रत्ययोऽपि2 दुर्लभीभवेत्, का कथा रसस्य वलितावृत्तदिग्धनिखातादीनां
कटाक्षशब्दे जीवभूतानां क्रियासु प्रतिपत्तेरभावात् ।
†"लीनेव प्रतिबिम्बितेव लिखितेव" इत्यादावेषैव वार्ता ।


'तथा सहासरभसव्यावृत्तकण्ठग्रहं१" "वपुरलसलसद्बाहु लक्ष्म्याः२ " "कतिचिदहानि
वपुरभूत्केवलमलसेक्षणं तस्याः३ " ।।


रम्याणि वीक्ष्य मधुराणि निशम्य शब्दान्
3पर्युत्सकीभवति यत्सुखितोऽपि जन्तुः ।  
तच्चेतसा स्मरति नूनमबोधपूर्वं
भावस्थिराणि जननान्तरसौहृदानि ।। शाकु (५--२)  
</details>

<details><summary>Notes</summary>

1 **क**--तदनुभव 2 **क**--भाववहोपप्रत्ययोऽपि 3 **ख**--पर्युत्सुकी ।
†लीनेव प्रतिबिम्बितेव लिखितेवोत्कीर्णरूपेव च
प्रत्युप्तेव च वज्रलेपघटितेवान्तर्निखातेव च ।
सा नश्चेतसि कीलितेव विशिखैश्चेतोभुवः पञ्चभि--
श्चिन्तासन्ततितन्तुजालनिबिडस्यूतेव लग्ना प्रिया ।। (माल ५--१०)
१ एकस्मिन् शयने पराङ्मुखतया वीतोत्तरं ताम्यतो--
रन्योन्यं हृदयस्थितेऽप्यनुनये संरक्षतोर्गौरवम् ।
दम्पत्योः शनकैरपाङ्गवलनान्मिश्रीभवच्चक्षुषो--
र्भग्नो मानकलिः सहासरभसव्यावृत्तकण्ठग्रहम् ।। (अमरुककाव्ये)
२ उत्तिष्ठन्त्या रतान्ते भरमुरगपतौ पाणिनैकेन कृत्वा
घृत्वा चान्येन वासो विगलितकबरीभारमंसे वहन्तयाः ।
भूयस्तकालकान्तिद्विगुणितसुरतप्रीतिना शौरिणा वः
शय्यामालिङ्ग्यं नीतं वपुरलसलसद्बाहु लक्ष्म्याः पुनातु ।। (वेण्याम्)
३ आविलपयोधराग्रं लवलीदलपाण्डुराननच्छायम् ।
कतिचिदहानि वपुरभूत्केवलमलसेक्षणं तस्याः ।। (विक्रमो ५--७)
</details>

<pb n="223"/>

<details><summary>Abh</summary>


"निद्रानिमीलितदृशो मदमन्थरायाः"१ "विवृण्वती शैलसुतापि भावमङ्गैः२" इत्यागिकाव्येषु
सहृदयहृदयसागरसमुच्चलद्राकामृगाङ्कप्रतिबिम्बेषु1 जीवितभूतानां हासालस्यौत्सुक्यनिद्रामदाग--
माभिलाषागमादीनां 2शब्दास्पृष्टत्वेन विभावानुत्साध्यस्वभावे( ?) 3वीतरागतेव
बककाकक्रीडाकल्पनैव स्यात् । सिद्धस्वभावानामेव पदैरभिधीयते, तत्र भवनमिति तदनुभवतीति
तत्साध्यस्वभावतेति चेत्, अन्यतरधर्ममुखेन क्रियाख्यस्य धर्मिणो 4द्वाभ्यामपि यथासङ्केतस्पर्शाद्
द्वितीय5धर्मास्पर्शस्योभयोरपि तुल्यत्वात् साध्यतार्थं क्रियाया जीवितमिति चेत् धर्मद्वयवति
धर्मिणि क एषोऽन्यतरधर्मपक्षपातः, न च सिद्धता धर्मोऽस्या नास्ति तथात्वे वा कदाचिदपि
कूलदर्शनं( ?) न स्यात् । भवनमिति 6वारोपितगौणीप्रतिपत्तिः स्यात् ।


सापि 7बलादारोपस्थानस्य चानीतस्यैव केनापि शब्देनास्पृष्टत्वात्, तस्मात्सिद्धाभिधायिना
वा शृङ्गारादिशब्देन स्पृश्यत एव तदर्थः । न तु सर्वो8 वक्ता कविरित्यतिप्रसङ्गलक्ष्यमाणप्रबन्धबन्धुरं
काव्यनिर्मातृत्वं9 हि कवित्वं न चित्तवृत्तिप्रतिपादकत्वम् ।


यत्तु शृङ्गारादिशब्दाद्यवधिर्न 10प्रतीतिरित्युच्यते तत्र सङ्केत11स्मृतिं उक्त्वा नान्यद्व्यवधानं
12विद्मः विततलक्षणपौर्वापर्यं विपाकोऽयमिति सङ्केत ग्रहणे किं तथा प्रतीतिः । एतेनान्वयाभावः
प्रत्युक्तः । विभावादिभ्योऽपि पूर्णकाव्यप्रक्रिया13परिगतमन्तरेण न रसादयः । (यथा)


उद्याने तु स्थितावेतावन्योन्यं ददतौ दृशम् ।  
मध्येभुवं लिखन्तौ च प्राप्तसङ्गमसङ्गतौ ।। *इति  


तस्मादपूर्णत्वे14 तुल्योऽन्वयाभावः । तासां तु--सिद्ध एव । <q>यत्तूपाध्यायैः
काव्यकौतुके</q> रसोद्देशपरश्लोके--इत्यादिनिरूपितं तदुक्तान्यार्थतयैव न गृहीतव्यम् ।
</details>

<details><summary>Notes</summary>

1 **क**--प्रतिमेषु 2 **ख**--शब्दस्पृष्टत्वे तान् विभावान् 3 **क**--चदीतरगतेव 4 **क**--बाह्यानामपि 5 **क**--धर्मस्पर्शस्य
6 **क**--वारोपिता 7 **क**--बालाभावेदारोप 8 **क**--त्वसर्वो 9 **ख** --निर्माणत्वं 10 **क**--नाप्रतीतिः
11 **क**--स्मृतिमुक्त्वा 12 **क**--विद्यापितत 13 **क**--परगमं 14 **ख**--अपूर्वत्वे ।
१ निद्रानिमीलितदृशो मदमन्थराया नाप्यर्थवन्ति न च यानि निरर्थकानि ।
अद्यापि मे मृगदृशोर्मधुराणि तस्यास्तान्यक्षराणि हृदये किमपि ध्वनन्ति ।।
२ विवृण्वती शैलसुतापि भावमङ्गैः स्फुरद्बालकदम्बकल्पैः ।
साचीकृता चारुतरेण तस्थौ मुखेन पर्यस्तविलोचनेन ।। (कुमा ३--६७)
*मधुसुदनी --चौरपञ्चाशिका, ३६, उद्भटपद्य
</details>

<pb n="224"/>

1वाङ्मयानीह शास्त्राणि वाङ्गिष्ठानि तथैव च ।  
तस्माद्वाचः परं नास्ति 2वाग्घि सर्वस्य कारणम् ।। ३  


3नामाख्यातनिपातोपसर्गतद्धितसमासनिर्वर्त्यः3a ।  
सन्धिविभक्तिनियुक्तो4 विज्ञेयो वाचिकाभिनयः5† ।। ४  

<details><summary>Abh</summary>


नन्वेवं **रससूत्रे** शब्दोऽप्युपादातव्यः ? तदिदमायातं--उत्सङ्गसङ्गिनि बालके तदन्वेषणमिति ।
अत्र भावोपादाने हि किं न संगृहीतम् * "यदयमनुभावयति वागङ्गसत्त्वकृत" इति (७--७) ।
1आवृत्या च वागित्यत्रैव छेदः । तद्यदि 2 वाग्भवति तदेतान्यर्थं व्यञ्जयन्ति वाक्सहितानि 3स्वार्थं
व्यञ्जयन्ति एकतस्त्र्यात्मकतश्च वागिति समासयोगेनाह । सैवेयमुपयोगिनी किंतु चतुर्थगोपायभूता
परमपुरुषार्थस्वभावा विश्व4कारणभूता भगवती भारतीत्याह **वाङ्मयानीति** वाचि फलरूपायां
निष्ठा येषाम् । कुत इत्याह **वा**गिति । इह भावानां सत्तासंबन्धनिजलक्षणार्थक्रियाकारित्वादिकृतं
यत्सत्त्वं तत्प्रधानकबोधत्वभूतं शपथशरणं, तस्य बोधस्य पारमैश्वर्यं स्वातन्त्र्यं प्रत्यवमर्शात्मक
मेव जडवैलक्षण्यदायिति विभक्तम**स्मत्परमगुरुपादैः प्रत्यभिज्ञादौ, अस्माभिश्च तद्विवरणे**
भेदवादविदाराणादौ च । एवं वागेवावभासिका सैव च निर्वाहिकी, अवभासनैव हि परमार्थतो
निर्वाणम् । तदाह **वाग्घि सर्वस्ये**ति "वागेव विश्वाभुवनानी"ति श्रुतेः शब्दविवर्तादिरूपत्वं च
प्रसाधितं तत्रभवद्भि**र्भर्तृहरिप्रभृतिभि**रिति †तदिहानुसरणीयम्। सर्वाकारत्वे च वाचः इतिवृत्तमपि
</details>

<details><summary>Notes</summary>

1 **भ**--वाङ्मयानि तु 2 **न**--वाग्भिः 3 **प**--आगमनामाख्यातोपसर्ग **ड**--नामाख्यातनिपातैरुपसर्गसमासतद्धितैर्युक्तः
3a N-- समासनिर्वृतः 4 **ड**--विभक्तिषु युक्तो **प**--समेतो 5 **ब**--वाचिकोऽभिनयः ।
† आगमनामाख्यातोपसर्गतद्धितनिपातसन्धियुतः ।
सवचनविभक्त्युपग्रहनिर्वर्त्यो वाचिकाभिनयः ।। इति व्याख्यातृपाठः स्यात्
1 **ख**--आकृतः 2 **क**--वा भवति 3 **ख**--सार्थं 4 **ख**--करण ।
*अयं पाठः **का**दि **चा**न्तेष्वादर्शेष्वेव लभ्यते, तदन्येषु भिन्नतया दृश्यते ।
† वाक्यपदीये आगमकाण्डे "शब्दस्य परिणामः" इत्यारभ्य षट्सुकारिकासु वाचः सर्वस्वकारणत्वं प्रतिपादितं
भर्तृहरिणा स्ववृत्तौ प्रपञ्चितं च ।
</details>

<pb n="225"/>

द्विविधं हिं1 स्मृतं पाठ्यं संस्कृतं प्राकृतं तथा2 ।  
3तयोर्विभागं वक्ष्यामि यथावदनुपूर्वशः ।। ५  


व्यञ्जनानि स्वराश्चैव4 सन्धयोऽथ विभक्तयः ।  
नामाख्यातोपसर्गाश्च निपातास्तद्धितास्तथा ।। ६  


5एतैरङ्गैः समासैश्च 6aनानाधातुगवेक्षितम्6 ।  
विज्ञेयं संस्कृतं पाठ्यं प्रयोगं च निबोधत7 ।। ७  

<details><summary>Abh</summary>

यच्छरीरं नाट्यस्येति (अ-- २२--१) यद्वक्ष्यते तन्न विरुद्धं, तस्यापि वाङ्मयत्वादिति तत्रैव
निर्णेष्यते ।


तत्र शास्त्रान्तरप्रसिद्धानपि रसाङ्गत्वेन कविशिक्षार्थं नटस्य च तत्र तत्राभिधेये विश्रान्तिकरान्
कर्तव्यतयेत्युपदेशार्थमागमानिति निर्दिशति आगमेत्यादि । अर्थद्वारेण रूपसौन्दर्येण चैषामुभयधा
च योगः, क्षुभितं मह्यमिदं मे क्षुब्धमिति मन्थेः प्रतीतिः स्यात् । अर्थभेदेऽपि स्वरूपसौन्दर्यं
सार्वत्रिकं विषयभेदेन च 'अस्यन्दिष्यतन्त सिन्धवः' इति हि कर्तव्ये 'अस्पन्दिष्यन् सर्वे सिन्धवः'
इति दुर्भणम्, अश्रवं च 'मक्ष्यं माक्षति वक्षसः क्षतभवान्वेपक्षतं क्लीबितम्' ( ?) इति--अत्र
रौद्रे मोक्ष्यतीति हृद्यम् । अत्र 'कदा संमार्जिष्यति' इति लोचने न तु कदा संमार्क्ष्यतीति, एवं
वैकल्पिकेऽपि आगमे सौन्दर्यात् , अभावपक्षो1 वा 'आच्छिद्य प्रियतः*' इति सुव्यक्तमेव ।
एकानत् संप्रतीतिनञ्चेति 2धुटोऽसत्वपक्ष एव । आगमेनादेशोऽप्युपलक्ष्यते । मुग्धाशब्दस्थाने न
मूढाशब्दः प्रयोगार्हः ।
</details>

<details><summary>Notes</summary>

1 **ब**--तु 2 **च** --यथा 3 **न** N --अङ्गानि वक्ष्याम्यनयोः 4 **ड**--स्वरश्चैव 5 **भ**--तथा समासा इत्येवं
**ड**--एतैरङ्गविधानैस्तु 6 **ड**--समाश्रयम् **न** --गवाक्षिकम् **भ**--समन्वितम् 6a: N नानाधातुग**वीक्षितं**
7 **ड**--तद्वक्ष्यामि समासतः.
1 **क**--लक्षो 2 **क**--युटो ।
*आच्छिद्य प्रियतः कदम्बकुसुमं यस्यारिदारैर्नवं
यात्राभङ्गविधायिनो जलमुचां कालस्य चिह्नं महत् ।
हृष्यद्भिः परिचुम्बितं नयनयोर्न्यस्तं हृदि स्थापितं
सीमन्ते निहितं कथंचन ततः कर्णावतंसीकृतम् ।।
</details>

<pb n="226"/>

<details><summary>Abh</summary>


*नाम यथा मदनरिपुरिति भगवत्पर्यायश्चेति तदीयशृङ्गारवर्णने न प्रयोज्यम् । आख्यातमपि
यद्वैचित्र्यमावहति, "स्मर सि स्मर मेखलागुणैः"* इति वर्तमानप्रत्ययेन
1तत्साक्षात्करणमुपालम्भविषयता, त्वमेवात्र साक्षी अनृतं न प्रकटितं, अन्यथा स्मृतवानिति
मेखलागुणैरिति स्यात् । उपसर्गात्प्रकृतार्थयोगिनो यथा--निर्मित इत्यर्थे न मितिः । अधिकद्योतको
यथा-- "मुहुरुपचितैर्दृष्टिरालुप्यते" †इति । उपसर्गैः कर्मप्रवचनीया अप्युपलक्ष्यन्ते (यथा) "किं
स्यादर्जुनतः प्रति" इति, "विचितं नास्तीति" प्रतीतिः पुनरेव स्यात्, अर्जुनकृते विचितमिति ।
तद्धितप्रत्ययोपलक्षणम् ।

मीमांसते हृदयमात्मन एव बाला
नाम्नापि मानकलनां सहते न जातु ।  

न तु चित्तं विचारयत्यात्मन एवेति । एवं सुब्धातुप्रत्ययपदं न तल्सु कृत्सु वाच्यं गौरवभयात्तु
नोदाहृतम् ।


स्त्रीप्रत्ययो यथा-- 'अध्यासीनः सवैदग्धी' 2कर्म तया कृती न तु वैदग्धीमिति स्त्रीप्रत्ययेन
सौभाग्यातिशयप्रतीतेः ।


तद्धितो यथा-- "शात्रवं च पपुर्यशः"‡ इति न तु शत्रूणां चेति,
तद्धितवृत्त्या ह्येकार्थीभावान्वयात् तद्ग्रोसीकृतमपि यशस्ते स्वयंग्राहीचक्रुरित्यर्थः ।
निपातो यथा-- "हहा हा देवि धीरा भव"* सूः (आः?) किमत्र किरातैर्यत्र
</details>

<details><summary>Notes</summary>

1 **क**--तत्साक्षात्कारेणोपालम्भ 2 **क**--कर्मनया
* नाम यथा- - - -किरातैर्यत्र not read in 'N'
* स्मरसि स्मर मेखलागुणैरुत गोत्रस्खलितेषु बन्धनम् ।
च्युतकेसरदूषितेक्षणान्यवतंसोत्पलताडनानि वा ।। (कुमा ४--८)
† त्वामालिख्य प्रणयकुपितां धातुरागैः शिलाया-
मात्मानं ते चरणपतितं यावदिच्छामि कर्तुम् ।
अस्रैस्तावन्मुहुरुपचितैर्दृष्टिरालुप्यते ते
क्रूरस्तस्मिन्नपि च सहते सङ्गमं नौ कृतान्तः ।। (मेघ. उ--४४)
‡ ताम्बूलीनां दलैस्तत्र रचितापानभूमयः ।
नारिकेरासवं योधाः शात्रवं च पपुर्यशः ।। (रघु ४--४२)
☆ स्निग्धश्यामलकान्तिलिप्तवियतो वेल्लद्बलाका घना
वाताः शीकरिणः पयोदसुहुदामानन्दकेकाः कलाः ।
कामं सन्तु दृढं कठोरहृदयो रामोऽस्मि सर्वं सहे
वैदेही तु कथं भविष्यति हहा हा देवि धीरा भव ।।
</details>

<pb n="227"/>

1अकाराद्याः स्वरा ज्ञेया औकारान्ताश्चतुर्दश ।  
2हकारान्तानि कादीनि व्यञ्जनानि विदुर्बुधाः ।। ८  


2aअत्र स्वराश्चतुर्दश 3कादीनि व्यञ्जनानि यथा--अआ
इई उऊ ऋऋ लृलॄ ए ऐ ओ औ स्वरा ज्ञेयाः । कखग--3a
घङचछजझञटठडढणतथदधनपफबभमयरलवशषस-
हाः इति व्यञ्जनवर्गाः ।। ९  

<details><summary>Abh</summary>

वान्ति वर्षानिला विशेषेण निरङ्कुशा इति, .........एकार्थीभावो यत्र सति वृत्तं ......। समासो यथा--
"मध्येगङ्गायमुनममु नेति, ( ?)न तु मध्ये गङ्गायमुनयोरिति1 । एवं समासान्तरेषु वाच्यम् । शुद्धेषु
सङ्कीर्णेषु चागमादयो 2निवृत्तान्ता विद्यन्ते यत्रेति मत्वर्थीये च ।


सन्धिर्द्विधा नेरनर्त्यं रूपश्लेषश्च --भवतोयेति विपर्ययेण3 नैरन्तर्यं असिद्धता4, तत्रास्थिरा
इति रूपश्लेषे बीभत्साश्लीलने । सूत्रं ब्राह्ममिति पृथगपि द्विश्रुति सङ्गः, पदयोः नैकपदवत्ता,
ब्रह्मसूत्रमित्यनुस्वानस्योत्तरसंक्रान्तिव्यतिरेकेण 5चात्मनि विश्रावयितुमशक्यत्वादेकपदवद्भावः ।


विभक्तयः सुप्तिङ्वचनानि, तैः कारकशक्तयो लिङाद्युपग्रहाश्चोपलक्ष्यन्ते । यथा "पाण्डिम्नि
मग्नं वपु/?/* " इति वपुष्येव 6मज्जनकर्तृकत्वं तदायत्तां पाण्डिम्नश्चाधारतां गदस्थानीयतां
द्योतयन्नतीव रञ्जयति, न तु पाण्डुस्वभावं वपुरिति । एवं कारकान्तरेषु वाच्यम् ।
</details>

<details><summary>Notes</summary>

1 **न**--अकारादि **द**-- मातृकायां श्लोको न वर्तते 2 **भ**--ककारादीनिंहान्तानि, 2 a--N तत्र 3 **ड**--मातृकायां
-दृश्यते 'स्वरा ज्ञेया' इत्यनन्तरम् । 3a-- N: कखगघङा्/?/, चछजझञाः, टठडढणाः, तथदधनाः, पफडबभमाः,
शषसहाः-इति not read in N.
1 **क**--गङ्गारचितनयनयोरिति 2 **क**--अनिच्छन्ना 3 **क**--विपर्ययौ 4 **क**--असिलता 5 **क**--भस्मनि
6 **क**--संछन्न
*दाहोम्भः प्रसृतिंपचः प्रचयवान् बाष्पप्रणालोचितः
श्वासाः कम्पितदीपवर्तिलतिकाः पाण्डिम्नि मग्नं वपुः ।
किंचान्यत्कथयामि रात्रिमखिलां त्वन्मार्गवातायने
हस्तच्छत्रनिरुद्धचन्द्रमहसस्तस्याः स्थितिर्वर्तते ।। (विद्ध २--२१)
</details>

<pb n="228"/>

1अष्टौ स्थानानि वर्णानामुरः कण्ठः शिरस्तथा ।  
जिह्वामूलं च दन्ताश्च नासिकोष्ठौ च तालु च ।। १०*  


अकुहविसर्जनीयाः कण्ठ्याः, इचुयशास्तालव्याः, ऋटुरषा मूर्धन्याः,
लृतुलसा दन्त्या; उपूपध्मानीया ओष्ठ्याः; *इत्युपध्मानीयः *इति जिह्वामूलीयः एएो
कण्ठतालव्यौ ओ औ कण्ठ्यौष्ठ्यौ, वकारो दन्त्योष्ठ्यः ङञणनमा अनुनासिकाः,
विसर्जनीयस्यौरस्य इत्येके । सर्वमुखस्थानमवर्णमित्यपरे ।


द्वौ द्वौ वर्णौ तु वर्गाद्यौ शषसाश्च त्रयोऽपरे ।  
2 अघोषा घोषवन्तस्यु ततोऽन्ये परिकीर्तिताः ।। ११  


वर्गे वर्गे समाख्यातौ द्वौ वर्णौ प्रागवस्थितौ ।  
अघोषा इति ये त्वन्ये सघोषाः संप्रकीर्तिताः ।। १२  


3एते घोषाघोषाः कण्ठ्यौष्ठ्या दन्त्यजिह्व नासिक्याः4 ।  
ऊष्माणस्तालव्या विसर्जनीयाश्च बोद्धव्याः ।। १३  


गघङजझञडढणदधनबभमयरलवा मता घोषाः3a ।।  
कखचछटठतथपफशषसा इति वर्गेष्वघोषाः स्युः ।। १४  


कखगघङाः कण्ठस्थास्तालुथानास्तु चछजझञाः ।  
टठडढणा मूर्धन्याः तथदधनाश्चैव दन्तस्थाः ।। १५  

<details><summary>Notes</summary>

1 **भम**योर्विना सर्वासु मातृकासु -- 2 **न**--अघोषवन्तो येचान्ये सघोषाः परिकीर्तिताः **छ**--अघोषाविति येत्वन्ये
सघोषाः संप्रकीर्तिताः 3 **न**-एषां **ड**-जिह्व्यनुनासिकाः **प**-जिह्व्यनुनासिक्याः । 3 a--N गघङा्/?/ जझञाः
डढणाः दधनाः बभमाः यरलवाः मता घोषाः ।
*V.10 and the prose passage upto /?/मित्यपरे not read in N
</details>

<pb n="229"/>

<details><summary>Abh</summary>


वचनं यथा-- "पाण्डवा यस्य दासाः" *सर्वे च पृथक्चेत्यर्थः । तथा वैचित्र्येण "त्वं हि
रामस्य गाराः" तिङ् यथा कीर्तिस्तव श्वेतेति, न तु श्वेतं यशस्तवेति । उपग्रहः "कुर्वन्ति
भुजशालिनो" न तु कुर्वते, भुजशालित्वं लिङ्गम् । "परिमृदितमृणालीकोमलान्यङ्गकानि"†।
आसमन्तादिति वैचित्र्यं यथा--"आपातेऽपि विकारकारणमहो वक्राम्बुजन्मा स वः"‡ ।
नियुज्यते क्रियायामिति धातुः, तस्य वैचित्र्यं (यथा) "1ग्रस्तं कुलान्ते 2जगतः" न तु भुक्तम् ।
ग्रसिति स्वदनमात्रे परिभाषितेऽपि ग्रासातिशयसंरम्भः कुले तत्र वर्तते, पूर्ववदत्रापि
द्वन्द्वान्मत्वर्थीयः । एतदेवोप**जीव्यानन्दवर्धनाचार्येणो**क्तं 'सुप्तिङ्वचने' त्यादि☆ (ध्वन्या. ३/
१६)। अन्यैरपि सुबादिवक्रतेति ।


इत्येवं दशभिरङ्गैरुक्तो कवितावाचिकशब्दनिष्ठो व्यवहारः विभज्य स्थानकरणादिज्ञानं च
कवेर्गाढशिथिलमसृणपरुषादिगुम्फविशेषविभागायोपदिष्टं न तस्य च सम्यगुच्चारणापदेशाय
वर्गश उपादानं, सावर्ण्येन प्रबन्धसौन्दर्यज्ञानार्थम्, तथा-- "3दत्तानन्दो धनिनमनुसर्ता वृतिधन"
इत्यादौ । **घोष** इति अनुप्रदानविशेषः । नासिका तद्व्यापारोऽन्ते यस्य तथाभूतो धर्मोऽनुस्वारः।
तत्र घोषबाहुल्याद्गाढता, तथा--
</details>

<details><summary>Notes</summary>

1 **क**--त्रस्तं **ख** --सूत्रं 2 **ख**--गजतः 3 **ख**--दर्भानन्दो धसिति ।
* कर्ता द्यूतच्छलानां जतुमयशरणोद्दीपनः सोऽभिमानी
कृष्णाकेशोत्तरीयव्यपनयनपटुः पाण्डवा यस्य दासाः ।
राजा दुश्शासनादेर्गुरुरनुजशतस्याङ्गराजस्य मित्रं
क्वासते दुर्योधनोऽसौ कथयत न रुषा द्रष्टुमभ्यागतौ स्वः ।। (वेण्यां)
† अलसललितमुग्धान्यध्वसंतापखेदा-
दशिथिलपरिरम्भैर्दत्तसंवाहनानि ।
परिमृदितमृणालीकोमलान्यङ्गकानि
त्वमुरसि मम कृत्वा यत्र निद्रामवाप्ता ।। (उत्त १--२४)
‡ केलीकन्दलितस्य विभ्रममधो धुर्यं वपुस्ते दृशौ
भङ्गीभङ्गुरकामकार्मुकमिदं भ्रूनर्मकर्मक्रमः ।
आपातेऽपि विकारकारणमहो वक्राम्बुजन्मासवः
सत्यं सुन्दरी वेधसस्त्रिजगतीसारं त्वमैकाकृतिः ।।
☆ सुप्तिङ्वचनसंबन्धैस्तथाकारकशक्तिभिः ।
कृत्तद्धितसमासैश्च द्योत्यो लक्ष्यक्रमः क्वचित् ।। (ध्वन्या ३--१६)
</details>

<pb n="230"/>

पफबभमास्त्वोष्ठ्याः स्युर्दन्त्या लृलसा 1अहौ च कण्ठस्थौ2 ।  
तालव्या इचुयशाः स्युः ऋटुरषा 3मूर्ध्नि स्थिता ज्ञेयाः3a ।। १५  


लृलॄदन्त्यौ ओ औ कण्ठोष्ठ्यौ एऐकारौ च कण्ठतालव्यौ ।  
4कण्ठ्यो विसर्जनीयो जिह्वामूलोद्भवौ5a कखयोः5 ।। १६  


पफयोरोष्ठस्थानो भवेदुकारस्तथा स्वरो विवृतः6 ।  
स्पृष्टाः काद्या मान्ताः शषसहकारास्तथा विवृताः ।। १७  


अन्तःस्थाः संवृतजा ङञणनमा नासिकोद्भवा ज्ञेयाः ।  
ऊष्माणश्च शषसहा यवरलवर्णास्तथैव चान्तःस्था ।। १८  


जिह्वामूलीयः कः प उपध्मानीय संज्ञया ज्ञेयः7 ।  
कचटतपाः स्वरिताः स्युः खछठथफाः स्युस्तथा कण्ठ्याः8 ।। १९  


9कण्ठोरस्यान् विद्यात् 10गजडदबान् पाठ्यसंप्रयोगे तु ।  
वेद्यो विसर्जनीयो जिह्वास्थाने11 स्थितो वर्णः ।। २०  


एते व्यञ्जनवर्गाः समासतः संज्ञया कथिताः ।  
12शब्दप्रयोगविषये स्वरांस्तु भूयः प्रवक्ष्यामि ।। २१  

<details><summary>Abh</summary>


अङ्गं दधन्निबिडचन्दनमङ्गनानां
नैदाघवातसदनं न तु मन्मथस्य ।  


अत्राकारतकारावेवाघोषौ । एतदर्थ एव च स्थानादिविभाग उपन्यस्तः । एतत्स्वरत्नक्षणाध्याये
(अ--१७) स्फुटयिष्यामः । **कपयो**रुच्चारणाय ककारपकारौ जिह्वाशब्देन स्थानकरणौ ।
</details>

<details><summary>Notes</summary>

1 **छ**--गहौ 2 **प**--कण्ठोष्ठ्यौ 3 **ड**--मूर्ध 3a-- N: स्थिताश्चैव 4 **न**-कण्ठ्यौ विसर्जनीयौ जिह्वामूल्योद्भवौ
कखयोः 5 **ड**--कपयोः 5a-- N जिह्वामूलोद्भवो कखयोः 6 **ढ**--स्थानं भवेद्रकारः स्वराविद्धः । 7
**ड**--ज्ञेयौ **न**--ज्ञेयाः 8 **फ**--तथाक्रम्याः 9 **द**--कण्ठोरस्स्थान् 10 **ड**-- घझढधभान् 11 **द**--मूल
12 **ड**--शब्दविषयप्रयोगे ।
</details>

<pb n="231"/>

1यस्मिन् स्थानेषु समो विज्ञेयो यः सवर्णसंज्ञोऽसौ ।  
2य इमे स्वराश्चतुर्दश निर्दिष्टास्तत्र वै दश समानाः ।। २२  


पूर्वो ह्रस्वस्तेषां परश्च दीर्घो विधातव्यः3 ।  
4इत्थं व्यञ्जनयोगैः स्वरैश्च साख्यातनामपदविहितैः ।। २३  


काव्यनिबन्धाश्च स्युर्धातुनिपातोपसर्गैस्तु ।  
5उद्दिष्टं शब्दानां लक्षणमेतत्समासयोगेन ।। २४  


प्रकरणवशाद्धि तदहं विस्तरतः संप्रवक्ष्यामि ।  
तत्प्राहुः सप्तविधं षट्कारकसंयुतं प्रथितसाध्यम् ।। २५  

<details><summary>Abh</summary>


(**सवर्णसंज्ञ** इति) ये यत्र तुल्ये तत्सवर्णभूमयः । पुनर्हृस्वदीर्घादि--
रूपतया समानसंज्ञाद्भेदेऽप्यनुप्रासादावभेदादव्यञ्जनभेदे (?).................स्वरा...............
..............................भावादेकवचनादि भूतकालयुक्तं नामेति--संबन्धः । करिष्यमाणं
क्रियमाणं क्रियाकृतमिति यथाभूतादियुक्तं गमनागमनाभ्यां पूर्वापरीभूताध्य--
</details>

<details><summary>Notes</summary>

1 इदं श्लोकार्धं **कच**योरेव वर्तते । 2. अतः परं **भम**योः पाठभेदो यथा--
य इमे स्वराश्चतुर्दश तत्रादौ दश समानसंज्ञास्तु ।
पूर्वो ह्रस्वस्तेषां परश्च दीर्घोऽवगन्तव्यः ।। ११ ।।
पूर्वाचार्यैरुक्तं विस्तरतो लक्षणं तु शब्दानाम् ।
संक्षेपादहमेषां लक्षणमर्थं च वक्ष्यामि ।। १२ ।।
अर्थप्रधानं नाम स्यादाख्यातं तु क्रियाकृतम् ।
द्योतयन्त्युपसर्गास्तु विशेषं भावसंश्रयम् ।। १३ ।।
नामाख्यातार्थविषयं विशेषं द्योतयन्ति ते ।
पृथक्तत्रोपसर्गेभ्यो निपाता नियमे च्युते ।। १४ ।।
3 **न** N--परस्तु दीर्घो विनिर्देश्यः ।
4 **न** N--एभिर्व्यञ्जनवर्गैर्नामाख्यातोपसर्गविनिपातैः ।
तद्धितसन्धिविभक्तिभिरधिष्ठितः शब्द इत्युक्तः ।। N--एभिर्व्यञ्जनयुक्तैः
5 एतत्स्थाने **डा**दिषु--
पूर्वाचार्यैरुक्तं शब्दानां लक्षणं तु विस्तरतः ।
पुनरेव संहृतार्थं लक्षणतः संप्रवक्ष्यामि ।।
</details>

<pb n="232"/>

[निर्देशसंप्रदानोपादानप्रभृतिसंज्ञाभिः ।  
संप्रत्यतीतकालक्रियादिसंयोजितं प्रथितसाध्यम् ।। २६  


1वचनं नागतयुक्तं1a सुसदृशसंयोजनविभक्तम् ।  
2पञ्चशतधातुयुक्तं पञ्चगुणं पञ्चविधमिदं वापि ।। २७  


3स्वाद्याद्यधिकारगुणैरर्थविशेषैर्विभूषितन्यासम्4 ।  
प्रातिपदिकार्थलिङ्गैर्युक्तं पञ्चविधमिदं ज्ञेयम् ।। २८  


आख्यातं 5पाठ्यकृतं ज्ञेयं 6नानाश्रयविशेषम् ।]  
7वंचनं नामसमेतं पुरुषविभक्तं तदाख्यातम् ।। २९  


प्रातिपदिकार्थ8युक्ता धात्वर्थानुपसृजन्ति ये स्वार्थे9 ।  
उपसर्गा ह्युद्दिष्टास्तस्मात्संस्कारतस्तस्मिन्10 ।। ३०  

<details><summary>Abh</summary>

क्षापरोक्षभूताभ्यां युक्तमाख्यातं प्रथितः साध्योऽर्थो वाच्यत्वेन यस्य । पुरुषैरुत्तममध्यमप्रथमैर्विभक्तम् ।
धात्वर्थानुपसृजन्ति उपरागेणान्यादृशान् कुर्वन्ति तेनोपकारेण प्रातिपादिकार्थस्य युक्तसंबन्धेन
प्रकरोतीति हि शब्दः । प्रकर्षप्रातिपदिकार्थोपरागेण वा धात्वर्थं विचित्रं करोति यद्वा तु स्वार्थे
धात्वर्थानुपसृजन्ति अतः उपसर्गान् प्रातिपदिकार्थे च युक्त्या उपसर्गाः यथा प्राचार्यः प्रान्तेवासी,
प्रातिपदिकार्थयुक्त्या वृद्धश्च घटश्च धातुयुक्त्या पचति पठति च पाक(पाठ)योरेव हि
समुच्चयशब्दौ युक्तौ अयुक्त्याश्रयात्तु पादपूरणार्थमुच्यते यत्र द्योतनेन विना न खण्डना द्योतनेन
च सति वाक्यमलंकृतं भवति । तद्यथा-- "मिलति न खलु यस्या" इति खलुशब्दः
प्रयासस्याकृतार्थत्वं द्योतयति । तच्च तेनापि विना स्फुटमेव वाक्यार्थत एव लाभात् । "अहरह--
</details>

<details><summary>Notes</summary>

1 **ब**--वचनानागत 1a--N वचनागतसंयुक्तं **ड**--वचनानामिति 2 **टठढकचभमा**दिमातृकासु न वर्तते श्लोकः
3 अयं श्लोकः **का**दि**चा**न्तेषु **नभम** संज्ञेषु चन दृश्यते । **ढ**--स्वाद्यात्यधिकार 3 **ड**--विभूषिता न्यासाः
5 **ड**--पाठ्यमिद 6 **द**--नामाश्रय **ड**--नानार्थाश्रय **प**--नामार्थसंश्रय 7 श्लोकार्धं **कादिचा**न्तेष्वेव दृश्यते
8**ढ**--युक्तं **न**--यक्ताद् 9 **ड**--उत्सृजन्ति ये स्वार्थेः **द**--येऽन्यार्थै 10 **ड**--संस्कारशास्त्रेऽस्मिन् ।
</details>

<pb n="233"/>

प्रातिपदिकार्थयोगाद्धातुच्छन्दोनिरुक्तयुक्त्या च ।  
यस्मान्निपतन्ति पदे तस्मात्प्रोक्ता निपातास्तु ।। ३१  


1प्रत्ययविभागजनिताः प्रकर्षसंयोग2सत्त्ववचनैश्च ।  
3यस्मात्पूरयतेऽर्थान् प्रत्यय उक्तस्ततस्तस्मात् ।। ३२  


4लोके प्रकृतिप्रत्ययविभागसंयोग5aसत्त्ववचनेषु5 ।  
6तांस्तान्6a पूर्यन्तेऽर्था7स्तेषु हि तद्धितस्तस्मात्7a ।। ३३  


एकस्य बहूनां वा धातोर्लिङ्गस्य वा पदानां वा ।  
8यस्माद्विभजन्त्यर्थान्विभक्तयः कीर्तितास्तस्मात्9 ।। ३४  


विशिष्टास्तु स्वरा यत्र व्यञ्जनं वापि योगतः ।  
सन्धीयते पदे यस्मात्तस्मात्सन्धिः प्रकीर्तितः ।। ३५  


[10aवर्णपदक्रमसिद्धः10 11पदैकयोगाच्च11a वर्णयोगाच्च ।  
सन्धीयते 12तु यस्मात्तस्मा12aदुपदिश्यते सन्धिः13 ।। ३६  

<details><summary>Abh</summary>

रनुरागात्" इति निर्भज्य वचनं द्योतितस्यापि स्फुटीकरणम्, तद्युक्ता । "अहो बतासि
स्पृहणीयवीर्यः" प्रातिपदिकार्थानेतैरर्थैरुपनिपतितैर्ज्ञापयति । तद्धितः--तस्मै प्रातिपदिकार्थाय
हितस्तत्प्रातिपदिकार्थं च यस्य वा स्वात्मीकुरुते यतः प्रत्ययादिविभागावयवः काव्ये तन्मतं
संप्रयोगप्रयोजनमैन्द्रेऽभिहितं, संयोगस्येति संबन्धः । चान्द्री ज्योत्स्ना, सत्त्वं तद्भावः (सूक्तं)
सौक्त्यं, वचनं प्रवचनं, काठकमादित्यश्रुत्या, तुर्यपञ्चमाध्यायविहिता निर्देश्यन्ते ।
</details>

<details><summary>Notes</summary>

1 अयं श्लोकः **टठडढनतथप ब**--आदर्शेष्वेव दृश्यते 2 **न**--तत्त्व 3 **प**--तांस्तान् 4 **ड**--लोप 5 **ड**--तत्त्ववचनैस्तु
5 a--N सत्त्ववचनैः; 6 **च**--ते ते पूर्यन्येर्थाः 6 a--N तांस्तान् पूरयेतार्थाहिता 7 **न**--अर्थाद् हितो यतः 7 a--
N येन तद्धितास्तस्मात् । 8 **ड**--विभजन्त्यर्थान्विभक्तयस्तेन ते प्रोक्ताः **ढ**--विभजन्त्यर्थं यस्मिन् 9 **न** -- तेन
ताः प्रोक्ताः 10 **ब**-- वर्णक्रमसंसिद्धः 10a-- N वर्णक्रमसंसिद्ध **ड**--वर्णक्रमसंबन्धः 11 **ड**-- पदैकयोगोऽन्य
**ब**--पदैकयोगान्य **ढ**--पदैकयोगेऽन्य 11 a--N स्वरसंसिद्धपदैकयोगाच्च, 12 **ड**--च **न**--हि 12 a--N तस्मात्
not read in 'N'13 सन्धिः समुद्दिष्टः ।
</details>

<pb n="234"/>

1लुप्तविभक्तिर्नाम्नामेकार्थं संहरत्समासोऽपि ।  
2तत्पुरुषादिस्तज्ज्ञैर्निर्दिष्टष्षड्विधो विप्राः ।। ] ३७  


एभिः शब्दविधानैर्विस्तार3aव्यञ्जनार्थ3संयुक्तैः ।  
पदबन्धाः कर्तव्या 4निबद्धबन्धास्तु चूर्णा वा ।। ३८  


5विभक्त्यन्तं पदं ज्ञेयं 6निबद्धं चूर्णमेव च ।  
तत्र चूर्णपदस्येह संविबोधत6a लक्षणम् ।। ३९  


अनिबद्धपदं छन्दस्तथाचानियताक्षरम्7 ।  
8अर्थापेक्ष्यक्षरस्यूतं 9ज्ञेयं चूर्णपदं बुधैः ।। ४०  


निबद्धाक्षरसंयुक्तं यतिच्छेदसमन्वितम् ।  
निबद्धं तु पदं ज्ञेयं प्रमाणनियतात्मकम्10 ।। ४१  


एवं नानार्थसंयुक्तैः 11पादैर्वर्णविभूषितैः ।  

<details><summary>Abh</summary>


एकस्य पदस्य बहूनां वा पदानां समाप्तिं प्राप्तानाम् । वाशब्दाद् द्वयोरपि
येनार्थो विभज्यते विभक्त्याख्यः प्रत्ययः, तेषां च पदानां द्वैविध्यं धातोर्वा
संबन्धि यदुत्पन्नं लिङ्गस्य वा अर्थवल्लिङ्गमिति संज्ञायां संबन्धि व्युत्पन्नं यदि वा लिङ्गस्य
संबन्धिन्यो विभक्तयः सुपः धातोस्तिडः । **पद** इत्येकपदे नास्त्यतिसंहितेत्याह । **निबद्धो**
भाविच्छन्दोविधिना बद्धः संघट्टना यथा । **पदबन्धा** इत्युक्ते पदं निरूपयति तत्रेति
परिमितवक्तव्यत्वादित्यत्राशयः । यतिर्विरामः छन्दीऽक्षरसंख्या नियमः अक्षरनियमो
गुरुलघुनिवेशनियमः एतद्विहीनं चूर्णपदमर्थशृङ्गारवीराद्यपेक्ष्यक्षराणि परिमितानि
भूयांसि वा यत्रेति असमाससंघट्टनात्मकमुक्तमिति । इदं तु केवलं पठनकर्मत्वाद्गद्यमित्यु--
</details>

<details><summary>Notes</summary>

1 अयं श्लोकः **कचदा**दिषु न वर्तते **ढ**--लुप्तविभक्तिर्नाम्ना एकार्थान् संहरन्ति संक्षेपात् । 2 **ड**--तत्पुरुषादिकसंज्ञैः
निर्दिष्टः षड्विधः सोऽपि 3 **ड**--व्यञ्जनत्व 3 a-- N विस्तर; 4 **ड**--वृत्तनिबन्धास्तु 5 **भम**--चतुर्विधं पदं तच्च
6a-- N संन्निबोधत; 6 **न**--निबन्धम् 7 **भ** --छन्दो यथेष्टगुरुलाघवम् 8 **न** --अर्थापेक्षाक्षरपदं 9 **ड**--युतं
10 **ड**--नियताक्षरम् 11 **भ**--पदवर्ण **ड**-- पदैः ।
</details>

<pb n="235"/>

चतुर्भिस्तु भवेद्युक्तं1 छन्दोवृत्ताभिधानवत्2 ।। ४२  


षड्विंशतिः स्मृतान्येभिः3 पादैश्छन्दांसि संख्यया ।  
3aसममर्धसमं चैव तथा विषममेव च ।। ४३  


छन्दो ज्ञेयं4a समासेन 4त्रिविधं वृत्तमिष्यते ।  
नानावृत्तविनिष्पन्ना शब्दस्यैषा तनुः स्मृता5 ।। ४४  


छन्दोहीनो न शब्दोऽस्ति न च्छन्दश्शब्दवर्जितम् ।  
6एवं तूभयसंयोगो नाट्यस्योद्द्योतकः स्मृतः7 ।। ४५  


एकाक्षरं भवेदुक्तमत्युक्तं द्व्यक्षरं भवेत् ।  
8मध्यं त्र्यक्षरमित्याहुः प्रतिष्ठा चतुरक्षरा ।। ४६  


सुप्रतिष्ठा भवेत्पञ्च षङ्गायत्री भवेदिह9 ।  
10सप्ताक्षरा भवेदुष्णिगष्टौ चानुष्टुविष्यते11 ।। ४७  


नवाक्षरा तु बृहती पङि्त्तश्चैव दशाक्षरा ।  
12एकादशाक्षरा त्रिष्टुब्जगती द्वादशाक्षरा ।। ४८  

<details><summary>Abh</summary>

च्यते । वर्णा गुरुलघुत्वच्छेदः पादसंख्या सामान्यलक्षणमाह प्रमाणेन श्रोत्रेन्द्रियेण
नियत आत्मा यत्र श्रव्यमित्यर्थः । इदं तत्पद्यं पादेषु भवति, गद्यमिति निगदनीयत्वेऽपि
विशेषसंज्ञया व्यपदेशः ।
</details>

<details><summary>Notes</summary>

1 **ड**--भवेद्वृत्त **भ** --भवेत्पादैः 2 **भ**--छन्दोवृत्तसमाश्रयम् **न**-- छन्दोवृत्यभिधानवत् 3 **ड**--स्मृतानीह **न** --
स्मृतान्यपि 3 a--N समं चार्धसमं चैव, 4 **ड**-- निबद्धं 4 a--N छन्दो युक्तं, 5 **म**--विनिष्पन्नं शब्दमूलं तु तत्स्मृतम्
। न शब्दश्छन्दसां हीनो 6 **ड**--तस्मात्तूभसंयुक्ते **न**--उभेतूभयसंयुक्ते **म**--एवं तूभयसंयोगात् न नाट्यद्योतनं
7 **डन**--उद्योतके स्मृते 8 **म**--मध्यमं त्र्यक्षरं प्रोक्तं 9 **म**--तथैव च 10 **म** --उष्णिक् सप्ताक्षरकृतात्वष्टाऽनुष्टुप्
प्रकीर्तिता 11 **ड**--उच्यते 12 **म**--त्रष्टुवेकादशा ज्ञेया ।
</details>

<pb n="236"/>

त्रयोदशातिजगती शक्वरी तु 1चतुर्दश ।  
दशपञ्चातिशक्वर्या2 अष्टिः स्यात् षोडशाक्षरा ।। ४९  


3तथा सप्तदशात्यष्टिः धृतिरष्टादशाक्षरा ।  
4एकोनविंशातिधृतिः कृतिर्विंशतिरेव च ।। ५०  


5प्रकृतिश्चैकविंशत्या 6aद्वाविंशत्याकृतिस्तथा6 ।  
7विकृतिः स्यात् त्रयोविंशा 8चतुर्विंशापि संकृतिः ।। ५१  


पञ्चविंशत्यभिकृतिः षड्विंशत्यक्षरोत्कृतिः9 ।  
अतोऽधिकाक्षरं छन्दो10 मालावृत्तमिति स्मृतम्11 ।। ५२  


छन्दसां तु 12तथाह्येते भेदाः प्रस्तारयोगतः ।  
असंख्येय13 प्रमाणानि वृत्तान्याहुरतो बुधाः ।। ५३*  

<details><summary>Abh</summary>


अथ तस्य लक्षणं कर्तुं छन्दःस्वरूपं तावदित्याह **एव**मित्यादि विविध(वर्ण)भूषणैः
सालंकारैः पादैश्चतुर्भिरिति संबन्धः षड्विंशकमिति तावत्परिमाणमेकाक्षरात्प्रभृति
षड्विंशत्यक्षराणि तदुक्तादीन्युत्कृत्यन्तानि छन्दांसीत्यर्थः । पादचतुष्टये तुल्यलक्षणं समं,
अतुल्यलक्षणं विषमं (अर्धसमं) प्रथमतृतीययोर्द्वितीयचतुर्थयोः । संज्ञाभिश्छन्दोभेदा आश्रिताः ।


कथं ते भेदा इत्याह **प्रस्तारयोगत** इति प्रस्तारे योगो युक्तिः तेन तत्र
युक्तिर्वक्ष्यते--


"प्रकीर्य सर्वं गुरु तत्र पूर्वगुरोरधो लं परपूर्य तत्वम् ।  
स्यात्पूर्वपूर्वं गुरुंणेति यावत्सर्वत्र लः प्रस्तरणे तदेव ।।  
</details>

<details><summary>Notes</summary>

1 **ब**-च 2 **ड** N--अतिशक्वरी पञ्चदश षोडशाष्टिः प्रकीर्तिता (न--प्रकीर्त्यते) 3 **ड**--अत्यष्टिः स्यात्सप्तदश
4 **द**--एकाधिका चातिधृतिः **ब**--अतिधृत्येकोनविंशा 5 **ब**--प्रकृतिस्त्वेक 6 a--N द्वाविंशत्याद्यास्तथापरा 6
**म**--विंशत्या यथाकृतिः 7 विकृतिश्च त्रयो 8 **ड**--चतुर्विंशा च 9 **ड**--षड्विंशत्युत्कृतिर्भवेत् **म**--षड्विंशा
चोत्कृतिर्भवेत् 10 **ब** N--यत्सात् **ड**--यत्तु 11 **ड** N --तदिष्यते 12 **च** N -- यथान्येषां **ड**--छन्दसां च
भवेदेषां भेदो नैकविधः पृथक् 13 **च**--परीमाणा वृत्तसंख्या समाश्रिता **ड**--असंख्या परिमाणानि ।
* This is V. ५४ (N), equivalent to 12-ड
</details>

<pb n="237"/>

गायत्रीप्रभृतित्वेषां1 प्रमाणं संप्रवक्ष्यते2 ।  
प्रयोगजानि सर्वाणि 3प्रायशो न भवन्ति हि ।। ५४  


4वृत्तानि च चतुःषष्टि गायत्र्यां कीर्तितानि तु । (६४)  
शतं विंशतिरष्टौ च वृत्तान्युष्णिह्यथोच्यते5 ।। ५५ (१२८)  


षट्पञ्चाशच्छते द्वे च वृत्तानामप्यनुष्टुभि6 । (२५६)  
शतानि पञ्च वृत्तानां 7बृहत्यां द्वादशैव तु ।। ५६ (५१२)  


8पंक्त्यां सहस्रं वृत्तानां चतुर्विंशतिरेव तु9 । (१०२४)  
10त्रैष्टभे द्वे सहस्रे च चत्वारिंशत्तथाऽष्ट च ।। ५७ (२०४८)  


सहस्राण्यथ चत्वारि नवतिश्च षडुत्तरा ।  
जगत्यां 11समवर्णानां वृत्तानामिह सर्वशः ।। ५८ (४०९६)  


शतमष्टौ सहस्राणि द्व्यधिका नवतिः पुनः ।  
जगत्यामतिपूर्वायां वृत्तानां सर्वशो भवेत्12 ।। ५९ (८१९२)  

<details><summary>Abh</summary>


एतद्यथा भेदाः । अक्षरस्याष्टौ गायत्रीप्रभृतीनि, तत एवारभ्य प्रयोगार्हतेति सूचयति
उक्त्यादीनामश्रवत्वात् । तदाह **प्रयोगजानीति** 1लक्ष्यतो स्थितानि, अपि तु वेदवद् दृश्यन्त इति
भावः । **वृत्तानि च चतुः** **षष्टि**रित्यादिना स्वकण्ठेन संख्यां पठति यावत् ।
</details>

<details><summary>Notes</summary>

1 **च**--प्रभृतिश्चैषां 2 **म**--संप्रवर्तते **ड**--संविधीयते 3 **ड**--प्रायस्तानि 4 **ड** N--वृत्तानां हि चतुष्षष्टिर्गायत्री
परिकीर्तिता 5 **म**--उष्णिक्तथैव च **ड**--उष्णिगथोच्यते 6 **ढ**--अनुष्टुभः 7 **ढ**--बृहत्या 8 **ड**--पङ्क्तेः 9 **ड**--च
10 **ड**--त्रिष्टुभो द्वि 11 **म**--समपादानां 12 **ड**-- परिमाणतः ।
1 **क**--वक्ष्यन्तोऽर्थितामपि तु ।
</details>

<pb n="238"/>

शतानि त्रीण्यशीतिश्च सहस्राण्यपि1 षोडश ।  
वृत्तानि चैव चत्वारि 2शक्वर्याः परिसंख्यया ।। ६० (१६३८४)  


3द्वात्रिंशत्तु सहस्राणि सप्तचैव शतानि च ।  
अष्टौ षष्टिश्च 4वृत्तानि ह्याश्रयन्त्यतिशक्वरीम् ।। ६१ (३२७६८)  


पञ्चषष्टि सहस्राणि सहस्रार्धं 5तु संख्यया ।  
षड्विंशच्चैव वृत्तानि 6तथाष्ट्यां गदितानि तु ।। ६२ (६५५३६)  


एकत्रिंशत्सहस्राणि वृत्तानां च द्विसप्ततिः ।  
तथा शतसहस्रं च7 छन्दस्यत्यष्टिसंज्ञिते ।। ६३ (१३१०७२)  


धृत्यामपि हि8 पिण्डेन वृत्तान्याकल्पितानि तु9 ।  
10तज्ज्ञैः शतसहस्रे द्वे 11शतमेकं तथैव च ।। ६४  

<details><summary>Abh</summary>


षट्कोट्यस्तु सहस्राणां शतानि ह्येकसप्ततिः ।  


अष्टौ चैव सहस्राणि शतान्यष्टौ तथैव च ।  
चतुःषष्टिस्तु वृत्तानि ह्युत्कृतावपि संख्यया ।।  
 इति (६७१०८८६४) 1प्रमाणम् ।
अभिकृत्यन्तानां संख्यां प्रमाणीकृत्याह तिस्रः कोट्य इत्यादिना । तदङ्कं पूर्वेण पिण्डयित्वा
सर्वसंख्याज्ञानं क्रमवशात् ।
</details>

<details><summary>Notes</summary>

1 **न**--अथ 2 **न**--शक्वार्यां 3 **ड**--द्वात्रिंशच्च 4 **म**--वृत्तानां संश्रयन्त्यतिशक्वरीम् 5 **म** --च 6 **म**--तथाष्टौ
**ब**--अष्टौ निगदितानि च 7 **म**--स्यादत्यष्टौ परिसंख्यया 8 **ड**--च 9 **ड** N--वृत्तमाकलितं मया 10 **द**--यथा
**ड** N--तथा 11 **म**--द्विषष्टि च तथैव हि । सहस्राणि विभागेन चत्वारिंशच्च तानि च ।
1 **क**--पुराणाम् ।
</details>

<pb n="239"/>

द्विषष्टिश्च1a सहस्राणि चत्वारिंशच्च योगतः1 ।  
चत्वारि चैव वृत्तानि समसंख्याश्रयाणि तु ।। ६५ (२६२१४४)  


अतिधृत्यां सहस्राणि चतुर्विंशतिरेव च2 ।  
तथा शतसहस्राणि पञ्चवृत्तशतद्वयम् ।। ६६  


अष्टाशीतिश्च वृत्तानि वृत्तज्ञैः कथितानि तु3 । (५२४२८८)  
कृतौ शतसहस्राणि दश प्रोक्तानि संख्यया ।। ६७  


चत्वारिंशत्तथाष्टौ च सहस्राणि शतानि च ।  
पञ्च षट्सप्ततिश्चैव वृत्तानां परिमाणतः4 ।। ६८ (१०४८५७६)  


तथा शतसहस्राणां 5प्रकृतौ विंशतिर्भवेत्6 ।  
सप्त वै गदितान्यत्र नवतिश्चैव संख्यया ।। ६९  


सहस्राणि शतं चैकं द्विपञ्चाशत्तथैव च ।  
वृत्तानि परिमाणेन7 वृत्तज्ञैर्गदितानि तु ।। ७० (२०९७१५२)  


8चत्वारिंशत्तथैकं च सहस्राणां शतानि तु ।  
तथा चेह सहस्राणि नवतिश्चतुरुत्तरा ।। ७१  

<details><summary>Notes</summary>

1a-- N द्वाषष्टिश्च; **द**--चत्वारिंशत् प्रयोगतः 2 **द**--तु 3 **ड**--च 4 **म**--प्रविभागशः 5 **म**--सहस्राणि
6 **म**--कलितानि तु । विंशतिर्नवतिश्चैव सप्तचैव हि संख्यया 7 **म**--प्रविभागेन 8 **म**--बुधैः शतसहस्राणि
चत्वारिंशत्ततः परम् । नवतिश्चैव चत्वारि सहस्राणि शतत्रयम् । चत्वारि चैव वृत्तानि कथितान्याकृतौ बुधैः ।।
</details>

<pb n="240"/>

शतत्रयं समाख्यातं ह्याकृत्यां चतुरुत्तरम् । (४१९४३०४)  
1ज्ञेया शतसहस्राणामशीतिस्त्र्यधिका बुधैः ।। ७२  


अष्टाशीति सहस्राणि वृत्तानां षट्छतानि च ।  
अष्टौ चैव तु वृत्तानि विकृत्यां गदितानि तु ।। ७३(८३८८६०८)  


2तथा शतसहस्राणि सप्तषष्टिश्च सप्ततिः ।  
सप्त चैव सहस्राणि षोडश द्वे शते तथा ।। ७४  


कोटिश्चैवेह वृत्तानि संकृतौ कथितानि वै । (१६७७७२१६)  
3तथा शतसहस्राणि पञ्चत्रिंशच्च संख्यया ।। ७५  


तिस्रः कोट्यः सहस्राणि चतुष्पञ्चाशदेव च ।  
शतानि चत्वारि तथा द्वात्रिंशत्प्रविभागतः ।। ७६  


वृत्तान्यभिकृतौ चैव छन्दोज्ञैः कथितानि वै । (३३५५४४३२)  
4षट्कोट्यस्तु सहस्राणां शतानि ह्येकसप्ततिः ।। ७७  


अष्टौ चैव सहस्राणि शतान्यष्टौ तथैव च ।  
चतुष्षष्टिस्तु वृत्तानि ह्यत्कुतावपि संख्यया ।। ७८ (६७१०८८६४)  

<details><summary>Notes</summary>

1 **म**--तथाशतसहस्राणामशीतित्रिकसंयुता । अष्टाशीति सहस्राणि षडष्टौ च शतानि च । वृत्तानि विकृतौ
छन्दस्युद्दिष्टानीह संख्यया ।। 2 **न** N-- कोटिष्षडधिका नित्यं सप्तसप्ताधिका पुनः । सप्त चैव सहस्राणि वृत्तानां
च शतद्वयम् । षोडशोत्तरमाख्यातं संकृत्यां परिमाणतः 3 **ब** N--कोटित्रयं चाभिकृत्यां पञ्चत्रिंशद्भिरन्वितम् ।
पञ्चाशद्भिः सहस्रैस्तु चतुर्भिरधिकैस्तथा । चतुष्टयं शतानां च द्वात्रिंशद्भिःसमन्वितम् 4 **न** N--षट्कोट्यस्तथोत्कृयां
लक्षाणामेकसप्ततिः । चतुष्षष्टि शतान्यष्टौ सहस्राण्यष्ट एव तु ।
</details>

<pb n="241"/>

1उक्ताद्युत्कृतिजातानि वृत्तसंख्याविचक्षणैः ।  
एतेन च विकल्पेन वृत्तान्येतानि निर्दिशेत् ।। ७९  


सर्वेषां छन्दसामेवं 2वृत्तानि कथितानि वै ।  
3तिस्रः कोटयो दश तथा सहस्राणां शतानि तु ।। ८०  


चत्वारिंशत्तथा द्वे च सहस्राणि दशैव तु ।  
सप्तभिः सहितान्येव सप्त चैव शतानि च ।। ८१ (१३४२१७७२६)  


षड्विंशतिरिहान्यानि व्याख्यातानि समासतः ।  
समानि गणनायुक्तिमाश्रित्य कथितानि वै ।। ८२  


4सर्वेषां छन्दसामेवं त्रिकैर्वृत्तं प्रयोजयेत् ।  
ज्ञेया ह्यष्टौ त्रिकास्तत्र संज्ञाभिः स्थानमक्षरम् ।। ८३  


त्रीण्यक्षराणि विज्ञेयस्त्रिकोंऽशः परिकल्पितः ।  
गुरुलघ्वक्षरकृतः सर्ववृत्तेषु नित्यशः ।। ८४  


गुरुपूर्वो भकारः स्यान्मकारस्य4a गुरुत्रयम्5 ।  
जकारो गुरुमध्यस्तु6 सकारोऽन्तगुरुस्तथा ।। ८५  

<details><summary>Notes</summary>

1**ड** N--सर्वेषां छन्दसां पिण्डं कोटयोऽत्र त्रयोदश । शतानि सप्तसप्तैव सहस्राणि दशैव च । तथा शतसहस्राणां
द्विचत्वारिशदत्र हि । षड्विंशतिश्च वृत्तानामित्थं चानन्तमुच्यते (**न**--मिदं नाट्यं तदुच्यते) 2 **ड** N--वृत्तांशं कथितं
मया **ब**--वृत्तान्तं कथितं मया 3 **म**-- कोट्यस्त्रयोदश तथा चत्वारिंशद्वयं तथा । ज्ञेयं शतसहस्राणां ततो दश च
सप्त च । सहस्राणि ततः सप्तशतानि प्रविभागशः षड्विंशति च वृत्तानि वृत्तसंख्याविचक्षणैः 4 **न** N--एतेषां तु पुनर्ज्ञेयं
त्रिकैर्वृत्तप्रवर्तनम् । N: एकं वापि शतं वापि; एकं वा विशतिं वापि सहस्रं कोटिरेव वा । सर्वेषां छन्दसामेवं वृत्तानां
वा द्विजोत्तमाः । ज्ञेयाश्चाष्टौ त्रिकास्तत्र स्वसंज्ञाभिः पृथक्पृथक् 4a: N: मकारस्तु ....... 5 **म**--मकारो गुरुकत्रयम्
**ड**--मकारस्तु गुरत्रिकम् **न**--मकारः स्याद्गुरुत्रयम् 6 **ड**--मध्यस्थः ।
</details>

<pb n="242"/>

1लघुमध्यस्तु रेफः स्यात्तकारोऽन्तलघुस्तथा2 ।  
लघुपूर्वो यकारस्तु नकारस्तु3 लघुत्रयम् ।। ८६  


एते ह्यष्टौ त्रिका 4नाम्ना विज्ञेया4a ब्राह्मसंभवाः ।  
लाघवार्थं पुनरमी छन्दोमानमवेक्ष्य5 च ।। ८७  


6एभ्यो विनिर्गताश्चान्या जातयोऽथ समादयः ।  
7aअस्वराः सस्वराश्चापि7 प्रोच्यन्ते वृत्तलक्षणैः8 ।। ८८  


गुर्वेकं 9गू इति विज्ञेयं तथा लघु ल् इति स्मृतम्9a ।  
नियतः पदविच्छेदो यतिरित्यभिसंज्ञिता10 ।। ८९  


गुरु दीर्घं प्लुतं चैव संयोगपरमेव च ।  
सानुस्वारविसर्गं च तथान्त्यं11 च लघु क्वचित् ।। ९०  


[ 12गायत्री प्रभृति त्वेषां प्रमाणं संप्रवर्तते ।  
प्रयोगजानि पूर्वाणि प्रायशो न भवन्ति हि ।। ९१  


13गायत्र्यां द्वौ त्रिकौ ज्ञेयावुष्णिगे14a काक्षराधिका14 ।  
अनुष्टुब्द्व्यधिका ज्ञेया15 16बृहत्यां तु त्रिकास्त्रयः ।। ९२  


एकाधिकाक्षरा पङिक्तस्त्रिष्टुप्च द्व्यधिकाक्षरा ।  
चतुस्त्रिका तु जगती सैकातिजगती ततः17 ।। ९३  


शक्वरी द्व्यधिका 18पञ्चत्रिका ज्ञेयातिशक्वरी ।  

<details><summary>Notes</summary>

1 **न** N--लघुमध्यस्थितो रेफः N: लघुमध्यस्मृतो रेफः 2 **ड**--परः 3 **न**--नकारश्च 4 **न**--ज्ञेया बोद्धव्या
**ड**--प्राज्ञैर्विज्ञेया 4a: N प्राज्ञैर्बोद्धव्या; 5 **द**--अपेक्ष्य 6 इदं श्लोकार्धं **ब** मातृकायामेव वर्तते 7 **ड**--चैव 7a: N
सस्वरा अस्वराश्चापि 8 **द**--लक्षणम् **ड**-- लक्षणे 9 **ब**--गिति 9a: N गुर्वेकमिति विज्ञेयं तथा लघुरिति
स्मृतम् । 10. **ड**-- अभिधीयते 11 **म**--तथान्ते 12 अयं श्लोको **म** संज्ञकेऽत्रैव निवेशितः 13 **म**--गायत्री सार्धं
श्लोकपञ्चकं **का**दि**चा**न्तेषु न दृश्यते 14 **ब**--एकाधिकाक्षरा, 14 a: N उष्णिक्चैवाधिकाक्षरा 15 **ब** N--चैव
16 **ड** N --बृहती तु **न**--बृहती च 17 **ड** N-- पुनः 18 **म**--तस्यास्त्रिकाः पञ्चातिशक्वरी ।
</details>

<pb n="243"/>

एकाधिका तथाष्टिश्च द्व्यधिकात्यष्टिरुच्यते ।। ९४  


1षट्त्रिका धृतिरुद्दिष्टा ह्यतिपूर्वाधिकाक्षरा2 ।  
कृतिश्च द्व्यधिका प्रोक्ता 3प्रकृत्यां सप्त वै त्रिकाः ।। ९५  


आकृतिस्त्वधिकैकेन द्व्यधिका विकृतिस्तथा ।  
4संकृत्यां 4aतु त्रिका ह्यष्टौ सैका त्वभिकृतिर्भवेत्5 ।। ९६  


उत्कृतिद्र्व्यरद्व्यधिका चैव विज्ञेया गणमानतः6 । ]  
[ 7गुर्वेकं ग इति प्रोक्तं गुरुणी गाविति स्मृतौ ।। ९७  


लघ्वेकं ल इति ज्ञेयं लघुनी लाविति स्मृतौ ।  
द्व्यक्षरादधिकौ पादावन्यौ हीनाक्षरावपि ।। ९८  


स्वराडिति समाख्याता विराडिति हि सूरिभिः ।  
पादो यस्या ऋचश्चैव भवेदेकाधिकाक्षरः ।। ९९  


समास्त्वन्ये त्रयः पादाः सा भुरक् संप्रकीर्तिता ।  
एकाक्षरोनः पादश्चेदेको यस्या ऋचो भवेत् ।। १००  


समाः पादास्त्रयश्चान्ये सा निवृत्संप्रकीर्तिता । ]  
[8सम्पदाद्यधुना चैषां छन्दसां सम्यगुच्यते ]।। १०१  


9aसम्पद्विरामपादश्च9 देवतास्थानमक्षरम् ।  
10वर्णः स्वरा विधिर्वृत्तमिति छन्दोगतो विधिः ।। १०२  

<details><summary>Notes</summary>

1 **ब** N षट्त्रिकास्तु धृतिः प्रोक्ता 2 **न** N -- सैका चातिघृतिः स्मृता 3 **म** N--प्रकृतिः 4 **ब**--अष्टौ त्रिकाःसंकृतिः
स्यात् **म**-- संकृतिस्तु त्रिका ह्यष्टौ 4a:Nअष्टाभिः संस्कृतिः स्याच्चैका वाभिकृतिर्मता ।। 5 **न**-- सैका चातिकृतिर्मता
6 **म**--विज्ञेया वृत्तदर्शने 7 एते चत्वारःश्लोका **भम**योरेव दृश्यन्ते 8 इदं श्लोकार्धं **द**संज्ञित एव वर्तते 9 **न**--पादश्च
9 a: N सम्पद्विरागः **पा**दश्च 10 **ढ**-- वर्णस्वराधिकैः **ड**--वर्णाः ।
</details>

<pb n="244"/>

1नैवातिरिक्तं हीनं वा यत्र संपद्यतेऽक्षरम्2 ।  
3विधाने छन्दसामेषा संपदित्यभिसंज्ञिता4 ।। १०३  


यत्रार्थस्य समाप्तिः 5स्यात्स विराम इति स्मृतः ।  

<details><summary>Abh</summary>


एकादिकक्रमवशाद् द्विगुणादिपिण्ड्या--
च्छन्दः प्रमाणकलितानथ पिण्डयेत्तान् ।  
एकं क्षिपेत्तदुपरीतिसमस्तवृत्त----
संख्याप्रकाशनविधौ लघुरभ्युपायः ।।  


यथा त्र्यक्षरे तत्पिण्डयित्वा एकाक्षेपादेकसंख्यावत् । **ष**ड्विंशत्यक्षरे---- "द्व्यांश उक्तक्रमेणेह
द्वैगुण्यं यावदुत्कृतेः" ।। इति । एकाक्षरे द्वौ, द्व्यक्षरे चत्वारः, त्र्यक्षरेऽष्टौ, चतुरक्षरे
षोडशेत्यादिसंक्षेपः । अनेनैवोपायेन विचार्य ग्रन्थे पाठो निश्चेयः । सर्वेषां वृत्तानामित्यादावर्थः
समासेन जयदेवोऽभ्यधात् ---- "सर्वादिमध्यान्तग्लौ त्रिकौ म्नौ भ्यौ ज्रौ स्तौ" इति (अ. १----२)
त्रिकैरुपलक्षितेऽपि वृत्ते त्रिकसंख्यानतया छन्दो न पूर्यते, यथोष्णिक् अत्रेकमधिक--
मक्षरमधिकत्वेनोक्तं, अनुष्टुभि द्वे, तत्र त्रिकबीजानि गुरुलघुरूपाण्येव कर्तव्यानि । तथा चैकं
गुरुलघु वा द्वे गुरुणी लघुनी लघुगुरुणी गुरु लघुनी वा तदाह **यदेकमधिक**मिति ।
ग्लावित्यादिश्लोकेन व्याचष्टे **नैवातिरिक्त**मिति । **सम्प**दिति स्वराट् विराट् भुरिक् निवृत्
श्रुतावेव संभवो न काव्य इति तात्पर्यम् । *
</details>

<details><summary>Notes</summary>

1 **भ**--हीनं नैवातिरिक्तं च यत्तु स्यात्पादयोगतः । विधाने छन्दसामस्मिन् सा हि संपदुदाहृता । 2. **ड**--क्रमः
3 **ड**--विविधा 4 **न**--अभिधीयते 5 **भ**--तु
*स्वराडादयः काव्येष्वपि दृश्यन्त इति जनाश्रयीकारः । यथा विराड् --
शूरः सुमुखः सदयः शान्तो धीरस्त्यागी गुणवान् भक्तः ।
कुलजोऽस्माकं नित्यं मित्रं भवतु श्लाघ्यम् ।।
निवृत्--अम्भोदानामसितानां श्रुत्वा शब्दं सन्ततबर्हः ।
अम्भोभारान्मन्दगतीनामुद्ग्रीवोऽयं रौति मयूरः ।।
स्वराट्--अथ तत्र शुचौ लतागृहे कुसुमोद्गारिणि तौ निषीदतुः ।
मृदुभिर्मृदुमारुतेरितैरुपगूढाविव बालपल्लवैः ।।
भुरिक्--मनोज्ञमपि सिन्दुवारतः कुन्दकुसुमाग्र्यं च षट्पदः ।
न सर्पति तुषारशङ्कितश्चन्द्रालोकविशेषशीतलम् ।।
</details>

<pb n="245"/>

1पादश्च पद्यतेर्धातोश्चतुर्भागः प्रकीर्तितः2 ।। १०४  


3अग्न्यादि दैवतं प्रोक्तं स्थानं द्विविधमुच्यते ।  
शरीराश्रयसंभूतं4 5दिगाश्रयमथापि वा ।। १०५  


6[शारीरं मन्त्रसंभूतं छन्दोगायत्रसंज्ञितम् ।  
क्रुष्टे मध्यन्दिनं प्रोक्तं त्रैष्टुभं परिकीर्त्यते ।। १०६  


तृतीयसवनं चापि शीर्षण्यं जागतं हि यत् । ]  
7ह्रस्रं दीर्घं प्लुतं चैव त्रिविधं चाक्षरं8 स्मृतम् ।। १०७  

<details><summary>Abh</summary>

एतन्निरूपणं तु उपयुज्यते यत्र वेदवाक्यसदृश वाक्यं निर्णीयते, यथा अभिज्ञानशाकुन्तले ।
अर्थस्यावान्तररूपस्य समाप्तिर्लक्षणतो यतिः "मीलति सति राज्ञो" यथा "आयान्त्या तुल्यकालं,"
*इति, न तु "जम्भारातीभकुम्भोद्भवं" इति उच्छब्दोऽर्थसमाप्त्यभावात् । **चतुर्भाग** इति पादान्ते
छेदः कर्तव्यः, न तु "ताम्बूलवल्लीपरिणद्धपूगास्वेला" † इति । प्रयोगी प्रतिपादमङ्कुरीकृत्य
पठन्मध्ये विश्राम्यति । विश्रान्तौ चात्र वृत्तभङ्गोऽर्थभङ्गोऽभिनेयोऽत्र श्राव्य--
त्वा**द्भट्टशङ्करादि**भिरुपगतमेतत् "क्वचिदुपान्त्यो वा" इति । अधिष्टात्री **देवता** वह्न्यादयः
**शरीराश्रये**त्यादि । यथोक्तं **कात्यायनेन**--
</details>

<details><summary>Notes</summary>

1 **च**--पादस्य 2 **भ**--गत्यर्थात्संप्रकीर्तितः **ड**--इति स्मृतः 3 **भ**--देवाह्यग्न्यादयः प्रोक्ताः 4 **भ**--भूतं च
5 **भ**--ऋक्सामाश्रयमेव च **ड**-- जिह्वाश्रय **द**--दिशाश्रय 6 सार्धः श्लोको **जा**दि**भा**न्तेष्वेव दृश्यते 7 **भ**--प्लुतं
दीर्घं च **ड**--ह्रस्वदीर्घप्लुताश्चैव 8 **म**--ह्यक्षरम् ।
*गायत्रीप्रभृति जगतीपर्यन्तानां दैवतानि--अग्निः सविता सोमो बृहस्पतिर्मित्रावरुणौ शक्रो विश्वेदेवाः ।
*जम्भारातीभकुम्भोद्भवमिव दधतः सान्द्रसिन्दूररेणुं
रक्ताः सिक्ता इवौधैरुदयगिरितटीधातुधाराद्रवस्य ।
आयान्त्या तुल्यकालं कमलवनरुचेवारुणा वो विभूत्यै
भूयासुर्भासयन्तो भुवनमभिनवा भानवो भानवीयाः ।।
† ताम्बूलवल्लीपरिणद्धपूगास्वेलालतालिङ्गितचन्दनासु ।
तमालपत्रास्तरणासु रन्तुं प्रसीद शश्वन्मलयस्थलीषु ।। (रघु--६ --६४)
</details>

<pb n="246"/>

*श्वेतादयस्तथा वर्णा विज्ञेयाश्छन्दसामिह ।  
तारश्वैव हि मन्द्रश्च 1aमध्यमश्च त्रिधा स्वरः1 ।। १०८  


ध्रुवाविधाने चैवास्य2 संप्रवक्ष्यामि लक्षणम् ।  
विधिर्गणकृतश्चैव तथा चार्थकृतोऽपि च3 ।। १०९  


[वृत्तमर्धसमं चैव समं विषममेव च4 ।  
छन्दसो यस्य पादे5 स्याद्धीनं वाधिकमेव वा ।। ११०  


6अक्षरं तन्निवृत्प्रोक्तं भुरुक्चेति द्विजातिभिः7 ।  
अक्षराभ्यां 8यदा द्वाभ्यामधिकं हीनमेव वा ।। १११  


तच्छन्दो 9नामतो ज्ञेयं 10स्वराडथ विराडपि । ]  
सर्वेषामेव वृत्तानां तज्ज्ञैर्ज्ञेया गणास्त्रिकाः ।। ११२  

<details><summary>Abh</summary>


वीरस्य भुजदण्डानां वर्णने स्रग्धरा भवेत् ।  
नायिकावर्णने कार्यं वसन्ततिलकादिकम् ।।  


शार्दूललीला प्राच्येषु मन्दाक्रान्ता च दक्षिणे ।। इत्यादि ।  


प्लुतस्याप्यत्र प्रयोगो भवेत्येव । यथा--"यतोऽभिमानेन स एष मूढो द्रोणारिरे याति
पदेविलग्नो( ?)"*स तु पाठो दीर्घवत्पठितव्यः प्रयोक्ता त्रिमात्र एव । **श्वेतादय** इति प्रातिशाख्यादौ
छन्दांसि (छन्दसि ?) विविधवर्णं1 (वर्णः ?) कृतं (कृतः ?) तदनुपयोगान्नास्माभिर्लिखितम् ।
भगवते कृत इति केचिद्दोधकतोटकादीनां गीयमानतया शोभातिशयो भवति श्लोकः,
</details>

<details><summary>Notes</summary>

*गायत्री प्रभृतिजगतीपर्यन्तानां छन्दसां--सितसारङ्गपिशङ्गकृष्णनीललोहितगौरा वर्णाः ।
1 **ड**--मध्यश्च त्रिविधः स्वरः **ड**--स्मृतः **भ**--द्विविधः स्वर उच्यते 1a-- N: मध्यश्च त्रिविधः स्मृत्तः 2 **भ**--चैतेषां
3 **म**--कालकृतश्चापि तथा चौवार्थतो भवेत् 4 **ड**--विषमं सममेव वा 5 **म**--पादः 6 **ड**--वृत्तं निवृदिति प्रोक्तं
7 **भ**--द्विजोत्तमाः 8 **ड**-- सदा 9 **न**--नाम तत् 10 **ड**--स्वराडिति ।
1 **क**--वर्णनम् ।
*यतोऽभिमानेन--**मधुसूदनी**; यतोऽपि मानेन--Kavi and द्रोणारिरे याति पदे विलग्नः-- **मधूसूदनी**;
/?/पद्यत्रिलग्नो( ?) Kavi
</details>

<pb n="247"/>

दिव्यो दिव्येतरश्चैव दिव्यमानुष एव च ।  
गायत्र्यष्णिगनुष्टुप्च बृहती पङ्क्तिरेव च ।। ११३  


त्रिष्टुप्च जगती चैव 1दिव्योऽयं प्रथमो गणः ।  
2तथातिजगती चैव शक्वरी ह्यातिशक्वरी ।। ११४  


अष्टिरत्यष्टिरपि च धृतिश्चातिधृतिर्गणः ।  
कृतिश्च प्रकृतिश्चैव ह्याकृतिर्विकृतिस्तथा ।। ११५  


संकृत्यभिकृती चैव ह्युत्कृतिर्दिव्यमानुषः ।  
3एतेषां छन्दसां भूयः प्रस्तारविधिसंश्रयम् ।। ११६  


लक्षणं संप्रवक्ष्यामि नष्टमुद्दिष्टमेव च4 ।  
प्रस्तारोऽक्षरनिर्दिष्टः मात्रोक्तश्च तथैव हि5 ।। ११७  

<details><summary>Abh</summary>

स्रग्धरादीनां तु पाठेन । **इति** शब्देन प्रकारार्थेन व्याचष्टे **दिव्य** इति । प्रथम इति स्तोत्रशास्त्रेषु
सप्तानामेव छन्दसां बाहुल्येन दर्शनात् । देवस्तुत्यादौ देवेषु वक्तृष्वयं **गण** इत्यर्थः । गण इति
द्वितीयो दिव्यनिवृत्तौ गण इत्यर्थः तेन मानुषेषु वक्तृष्वयं प्रायेण। तृतीयस्तु दिव्यमानुषेषु च
रामादिषु नरपतिषु च ।


प्रस्तारस्तत्र संख्यादि सर्वमिति संश्रयशब्देनाह, तद्गणसंविज्ञानाच्च प्रस्तारोऽप्युच्यते ।
प्रस्तरणं विताननम् । लक्षणमङ्कसंख्येत्यर्थः । गतं नष्टमिति स्वरूपेणैव न ज्ञातं, उद्दिष्टं तु स्वरूपेण
ज्ञातं न संख्यया । तज्ज्ञानोपायेन नष्टादयः 1शुद्धाः (सिद्धाः ?)।
</details>

<details><summary>Notes</summary>

1 **भ**--दिव्यस्तु 2 **भ** --मानुषश्चातिजगती शक्वरी चाति 3 **ड** N--एवं तु छन्दसामेषां (तां--N) 4 **ड** N
--नष्टोद्दिष्टं तथैव च 5 **ब**--समानोक्तं तथैव च **न** N-- समात्रोक्तस्तथैव च **द**--समाः प्रोक्तास्तथैव च ।
1 **ख**--शब्दाः ।
</details>

<pb n="248"/>

द्विकौ ग्लाविति वर्णोक्तौ मिश्रौ चेत्यपि मात्रिकौ ।  
2गुरोरधस्तादाद्यस्य प्रस्तारे लघु विन्यसेत् ।। ११८  


अग्रतस्तु समादेया गुरवः पृष्ठतस्तथा ।  
प्रथमं गुरुभिर्वर्णैर्लघुभिस्त्ववसानजम् ।। ११९  


वृत्तं तु सर्वच्छन्दस्सु3 प्रस्तारविधिरेव तु ।  
गुर्वधस्ताल्लघुं न्यस्य ततो द्विद्वि यथोदितम् ।। १२०  


न्यस्येत्प्रस्तारमार्गोऽयमक्षरोक्तस्तु नित्यशः ।  
मात्रासंख्याविनिर्दिष्टो गणो मात्राविकल्पितः ।। १२१  


मिश्रौ ग्लाविति विज्ञेयो पृथग्लक्ष्यविभागतः4 ।  
5मात्रागणो गुरुश्चैव 6लघुनी चैव लक्षितः7 ।। १२२  

<details><summary>Abh</summary>


तत्र वर्णगतो मात्रागतश्चेति प्रस्तारो द्विधा तमुदाहरति । **द्विकौ ग्ला**विति वर्णसंख्यादिनियमेन
यौ गुरुलघू । द्विकौ संख्यापरिमाणौ तौ **मात्रिकौ** मात्रागणनेषूक्तौ । अन्येनाधिकृतत्वादेकेन भेदेन
मिश्रौ भवतः ।


अत्र प्रस्तारेऽप्युपायमाह **गुर्वधस्ता**दिति । आद्यस्यैव गुरोरधो लघुः सर्वोन्यसनीयः । यत्र
द्वौ भागौ मिश्रौ विषमसंख्यायां तदा द्विरिति भूयो भूयो मात्राप्रस्तारो निरूप्यते । मात्रापरिकल्पतो
यस्त्रिमात्रचतुर्मात्रादिः समूहो गणमात्रसंख्याया लघ्वक्षरसंख्यया तत्र प्रथमं प्रस्तार इत्याह
पृथग्लक्षणीयोऽपि भागोऽत्र संख्यायास्तत्र गुरुः सर्वतो न्यसनीयः । यत्र तु द्वौ भागौ मिश्रौ,
विषमसंख्यायां तत्राद्यो लघुरन्यो गुरुः शेषं वर्णप्रस्तारेण तुल्यम् । केवलमात्रासंख्येति
वचनाद्गुमनान्यासे पूर्वत्र मात्रा देया । यत्र वर्णप्रस्तारः विषममात्राप्रस्तारेऽप्युदाहृत एव ।
द्वितीयस्तु तदाह गुरुरिति जातावेकवचनं गुरू इत्यर्थः । लघुनी चकाराद्गुरू तथाशब्दादन्यद्भेदत्रयं,
</details>

<details><summary>Notes</summary>

1 **ब**--मातृका 2 द्वौ श्लोकौ **चभ**योर्न दृश्यते 3 **ब**--छन्दस्य 4 **भ**--विभागशः 5 **भ**--मात्रे द्वे गुरु विज्ञेयं
लघ्वेका तु प्रकीर्तिता 6 **प**--लघुनीति च 7 **प**--विलक्षितैः ।
</details>

<pb n="249"/>

आर्याणां 1तु चतुर्मात्राप्रस्तारः परिकल्पितः ।  
2गीतकप्रभृतीनां तु पञ्चमात्र3aस्तथेष्यते3 ।। १२२  


वैतालीयं पुरस्कृत्य षण्मात्राद्यास्तथैव च ।  
4त्र्यक्षरास्तु4a त्रिका ज्ञेया लघुगुर्वक्षरान्विताः5 ।। १२३  


मात्रागणविभागस्तु गुरुलघ्वक्षराश्रयः ।  
6अन्त्याद् द्विगुणिताद्रूपाद् 7द्विद्विरेकं गुरोर्हरेत्8 ।। १२४  


द्विगुणं च लघोः कृत्वा संख्यां पिण्डेन निर्दिशेत्9 ।  
आद्यं सर्वगुरु ज्ञेयं वृत्तं तु समसंज्ञितम्10 ।। १२५  


11कोशं तु सर्वलघ्वन्तं मिश्रैः शेषाणि सर्वतः ।  
वृत्तानां तु समानानां संख्यां संयोज्य तावतीम् ।। १२६  


राश्यूनामार्धविषमां समासादभिनिर्दिशेत्12 ।  

<details><summary>Abh</summary>

चतुर्मात्रा आर्याणां प्रस्तारे गणभेदः पञ्चदश इत्यर्थः, पञ्चमात्रोऽष्टधा, एवं षष्ठोऽत्र प्रस्तार्यातीत
इति वर्णवृत्तेष्वेव च कृत इत्यर्थः । अन्यत्र तु मात्राकृतो गणविभागः तदपेक्षया
गुरुलघुव्यवस्थानात् ( ?न्न)स्वातन्त्र्येण ।


तत्रोद्दिष्टमाह **द्विगुणिता**दिति वर्णवृत्तेष्वेव चेदं सर्वं मन्तव्यम् । भेदं पश्यैकमेकमङ्कं
द्विगुणितं च दत्वा द्विद्विरिति भूयो द्विगुणितादपि द्विगुणितं कृत्वान्त्यं परिसमाप्य गुरु
संबन्धिनोऽङ्कान् हरेत पुंसयेत् (प्रस्तरेत?) । लघोः संबन्धिनोऽङ्कान् पिण्डीकृत्य तेन
पिण्डेनातिक्रान्तेनैतावदयं भेद इति संख्यां निर्दिशेत्, यथा चतुरक्षरस्येदृशं क्रियाभेदं यच्च
लघ्वङ्कगणनातिक्रान्तौ ।
</details>

<details><summary>Notes</summary>

1 **न**--स चतुर्मात्रः प्रस्तारे **म**--स चतुर्मात्रः प्रस्तारे गण इष्यते 2 **भ**--गीतिका 3 **ड**--पञ्चमात्रो गणः स्मृतः
3a: N पञ्चमात्राथ इष्यते; 4 **न**--त्र्यक्षरस्तु 4a: N द्व्यक्षरास्तु 5 **न**--आश्रयाः 6 **भ**--आद्यात् 7 **भ**--उर्ध्वं
8 **ड**--भवेत् 9 **ड**--योजयेत् 10 **ड**--संश्रितम् 11 **ड**--कोशे **भ**--लघ्वन्तमपि चैवं तु कोशस्थस्य हि संख्यया
12 **भ** --समासादपि निर्दिशेत् **ड**--समासादिति निर्दिशेत् ।
</details>

<pb n="250"/>

1समानां विषमाणां च संगुणय्य तथा स्फुटम्2 ।। १२७  


राश्यूनमभिजानीया3द्विषमाणां समासतः ।  
एकादिकां तथा संख्यां छन्दसो विनिवेश्य तु4 ।। १२८  


यावत्पूर्वं तु पूर्वेण पूरयेदुत्तरं गणम्5 ।  
6aएवं 6कृत्वा तु सर्वेषां परेषां पूर्वपूरणम्7 ।। १२९  


8नैधनादेकमेकं तु प्रातिलोम्यक्रियात्मकम्9 ।  
सर्वेषां छन्दसां न्यस्य10 लघ्वक्षरविनिश्चयम् ।। १३०  


जानीत समवृत्तानां संख्यां संक्षोपतस्तथा11 ।  

<details><summary>Abh</summary>


अथैकादिलघुज्ञानार्थं पीठं रचयति **आद्यं सर्वगु**र्वित्यादि । कोश इत्याद्यन्तयोर्मध्यगो
भेदगणः । सोऽस्य लघोः संख्यया निश्चयं कुर्यात् । तद्यथा चतुरक्षरौ प्रथमान्तौ सर्वगुरुः
सर्वलघुश्च, एकद्वित्रिलघवस्तु चतुः षट्चतुः प्रकाराः संक्षेपत इति एतदङ्कव्यामिश्रणेन संख्या
लभ्यते षोडशभेदाश्चतुरश्चतुरश्चेति ।


संख्यास्थान उपायान्तरमाह **एकादिका**मिति । छन्दोऽक्षरोपरि एकद्विचत्वारीत्यदीनि
निक्षिपेत् । तत्र पूर्वेणोत्तरस्य पूर्वेण मिश्रणं कुर्यात् यावत्पर्यन्तं गणपिण्डस्तां चैकादिकामैकेन
मिश्रितं कुर्यादित्येवं समवृत्तानां संख्या । लघूनामित्थं षोडशाभिर्गुणयेत् । ततो गुणराशेः
षोढशसंख्यामवपातयेत् । तेन चतुरक्षरे विंशत्यधिकं शतमर्धसमवृत्तानां तामपि संख्यां
गुणयित्वा गुणराशिं पातयेत् । तेन च सहस्राणीति शतान्यशीतिश्चेति चतुरक्षरे
विषमवृत्तानि ।
</details>

<details><summary>Notes</summary>

1 **न** N--समार्ध **भ**--तां चार्धविषमाणां तु 2 **न** N--संख्यां कृत्वा तु तावतीम् **ढ**--संख्यां संयोज्य तावतीम्
3 **न**--अभिजानीत **ढ**--अभिजानीते 4 **ड**--च 5 द N--तावतोऽन्तरम् 6 **ड**--कुर्यात्तु सर्वेषां 6a: N: एवं
कुर्यात्तु पूर्वेषां 7 **ड**--पूर्वपूर्वज्ञस्य पूरणम् 8 **ड**--क्रमान्नैधनं N: /?/नैकधनं तु 9 **भ**--प्रतिलोम क्रियान्वितम्
**ड** N-- प्रतिलोमं विसर्जयेत् (न--विवर्जयेत् ) 10 **ड**--वक्ष्ये **न**--एवं 11 **द** N--संख्या चाङ्गं समासतः
**भ**-- व्याससंक्षेपतस्तथा ।
</details>

<pb n="251"/>

1वृत्तार्धपरिमाणं तु छित्वार्धेन यथाक्रमम् ।। १३१  


न्यसेल्लघु तथा सैकमक्षरं गुरु चाप्यथ2 ।  
एवं विन्यस्य वृत्तानां नष्टोद्दिष्टविभागतः ।। १३२  


3लघ्वादीनि गुरूण्यस्मिन्नक्षराणि निवेशयेत् ।  
[4इति छन्दांसि यानीह मयोक्तानि द्विजोत्तमाः ।। १३३  


वृत्तान्येतेषु5 नाट्येऽस्मिन् प्रयोज्यानि निबोधत ।।]  


इति भारतीये नाट्यशास्त्रे वाचिकाभिनये  
छन्दोविधानं नाम चतुर्दशोऽध्यायः6 ।। *  

<details><summary>Abh</summary>


अथ नष्टमाह **वृत्तार्धपरिमाणं** त्विति संख्यामर्धेन छिन्द्यात् यत्र विषमाङ्कं न पूर्यते तत्र
पूरणार्थमेकमधिकं कुर्यात् । तदाह **यथाक्रम**मिति । तत्र गुरुः । सैक1 करणात्प्रयत्नगौरवाल्लघुरन्यथा
2च्छेदनात् । एवं पुनः पुनर्यावदक्षराणि पूर्णानि यथावच्चतुरक्षरे पञ्चमो भेदः कीदृगिति --पूर्वं
पञ्चाङ्कस्य सैकच्छेदात् गुरु, पुनरपि त्र्यङ्कस्य सैकच्छेदात् गुरु, द्वयोश्च समच्छेदाल्लघु एकस्य
सैकच्छेदाद्गुरु, एतेनेदृशः पञ्चमो भेदः ।


एतदुपसंहरन्नध्यायान्तरमासूत्रयति **एव**मिति । व्याकृतेन विभागेन लघुप्रधानानि वा लक्ष्ये
निवेशयेत् कविरुपबध्नीयादिति शिवम् ।।


पार्वतीवदनाम्भोजभृङ्गनेत्रत्रयीभुवः ।  
दासोऽभिनवगुप्ताख्यश्छन्दोध्यायमपप्रथत् ।।  


इति श्रीमहामाहेश्वराभिनवगुप्ताचार्यविरचितायामभिनव--
भारत्यां नाट्यवेदविवृतौ3 छन्दोऽध्यायश् चतुर्दशः
समाप्तिमगमत्
</details>

<details><summary>Notes</summary>

1 **भ**--वृत्ताख्या **द** N--वृत्ताक्षरनिर्मांण **ड**--वृत्ताङ्ग 2 **ड** N--छित्वार्धेन गुरुं न्यसेत् 3 **ड** N--गुरुलघ्वक्षरानिह
सर्वं छन्दस्सु दर्शयेत् (**न** N --प्राग्वत्संख्या विनिर्दिशेत्) 4 **ब**--छन्दांस्येतान्यथोक्तानि मयैवं तु द्विजोत्तमाः
5 **न**--एतानि 6 जादिबान्तेषु पञ्चदशोऽध्यायः **द**--श्लोकसंख्या आदितः २३७२ ।। *N.--वाचिकाभिनये
छन्दोविधानं नामाध्यायः **पञ्चदशः** ।
1 **ख**--करणात् 2 **ख**--छेदात् 3 **ख**--वृत्तौ ।
</details>

<pb n="252"/>

