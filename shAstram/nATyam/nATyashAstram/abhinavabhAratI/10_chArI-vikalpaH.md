+++
title = "१० चारी-विकल्पः"

+++
<pb n="093"/>

**श्रीः**


**नाट्यशास्त्रम्**


दशमोऽध्यायः1


[2एवं पादस्य जङ्घाया 3ऊरोः कट्यास्तथैव च ।  
समानकरणे चेष्टा4 चारीति परिकीर्तिता5 ।।] १  


विधानोपगताश्चार्यो 6व्यायच्छन्ते परस्परम् ।  
यस्मादङ्ग7समायुक्तास्तस्माद् व्यायाम उच्यते8 ।। २  

<details><summary>Abh</summary>


निश्चलस्थितिमद्व्योमभूचारीसद्गतिप्रदः ।  
सर्वदा ध्वनिमात्रात्मा शम्भुर्विजयतात् प्रभुः ।।  


चारीव्यायामलक्षणमित्युक्तम् । तत्र समासे सन्देहः व्यायामशब्दार्थे च, चरेर्हि
(इञ्) करणे भावे वा औणादिक इति, 'कृदिकारादक्तिन ङीष्' इति च चारीशब्दः
प्रसिद्धार्थ इत्यभिप्रायेण सन्देहद्वयमपाकर्त्तुमाह -**विधानोपगता** इति ।
अन्योन्ययोजनापतिताश्चार्यो व्यायामशब्दस्यार्थ इति तात्पर्यम् । चार्य एव व्यायाम इति
कर्मधारय इत्यर्थः । अन्वर्थस्तु व्यायच्छन्ते इति परस्परतया आपतन्ति । कुत्र नियम इत्याह-
**परस्परं** पूर्वा चारी परत्र नियता (न तु) पूर्वस्यामिति, तेनाकर्मकत्वादात्मनेपदं
परस्परोपपदाच्चेति कर्मव्यतिहारजमात्मनेपदं निषेधति, न तु 'आङोयमहन' इति । ननु
किं तन्नियमनमित्याह । **विधानोपगता** इति प्रधानेनैकस्या यतः अपरा उपगता बलादेवागता ।
नन्वेवमन्योन्याश्रयम् ? न, अङ्गेन प्रधानभूतेन केनचित्, सम्यगायुक्ताः प्रयुक्ताः प्रवर्तिता
</details>

<details><summary>Notes</summary>

1 **भ**-आदर्शे नात्राध्यायविभागः कृतः । नवमाध्यायमध्य एव दशमस्य प्रारम्भोऽस्ति। **जा**दि **भा**न्तादर्शेषु
सर्वेष्वयमेकादश इत्येव गण्यते । N. also has एकादशोध्यायः 2 -अयं श्लोकः **कखगघचाभा**दर्शेषु न वर्तते
3 **छ** -ऊर्ध्वं **म**- उरु 4 **छ** -करणाचेष्टा **ड**-करणाच्चेष्टा **न** -करणे चेष्टा 5**ड** -सा चारीत्यभिधीयते
**ज**-सा चारीत्यभिसंज्ञिता 6 **म** -व्यायच्छन्ति **झ** -व्याश्रयन्ति 7 **ड**-समायुक्तः 8 **ड**-व्यायाममुच्यते ।
</details>

<pb n="094"/>

एकपादप्रचारो यः सा चारीत्यभिसंज्ञिता1 ।  
2द्विपादक्रमणं यत्तु करणं नाम तद्भवेत् ।। ३  


करणानां समायोगः खण्ड इत्यभिधीयते ।  
खण्डैस्त्रिभिश्चतुर्भिर्वा 4संयुक्तैर्मण्डलं भवेत् ।। ४  


चारीभिः 5प्रसृतं नृत्तं चारीभिश्चेष्टितं तथा ।  
चारीभिः शस्त्रमोक्षश्च6 चार्यो युद्धे च कीर्तिताः7 ।। ५  

<details><summary>Abh</summary>

यत्नायत्नापेक्षया बहुवचनम् । एतदुक्तं भवति -किंचिदङ्गं प्रधानं यत् संभवति यथा हस्तो
वा अभिनये, पादो वा गतौ, तदा तदुपयोगिनी चारी प्रधानं, तच्चारीसंपत्त्युचिता च पूर्वा चारी
आश्रीयते परया चेति परस्परनियमवत्यश्चार्योव्यायाम इति। तत्र व्यायामस्य
संक्षिप्तमध्यमविस्तीर्णतया भेदान्निरूपयति । **एकपादप्रचारो** एकः एकाकिपादेन, श्रोण्यादिप्रचारो
व्याक्षिप्तः। **द्विपादेति** । पादशब्देन तत्प्रचारः । **नामेति** तुर्व्यायामप्रसिद्धादन्यदेवेदं संज्ञात्वेनाधुनैव
नियम्यत इत्यर्थः । एष संक्षिप्तो व्यायामः अभिनयान्तरादौ । **करणाना**मिति बहुवचनात् त्रीन्
(त्रीणि?)'कपिञ्जलानालभे'तेति यथा । अन्यथा बहुत्वानियमे खण्डानां मण्डलेभ्यः क्व
प्रविभागः। एष मध्यमो व्यायामः उपवृत्त्येधमानौ । **त्रिभिश्चतु**र्भिरित्येतच्चतुरश्रतालाभिप्रायेण,
**वा**ग्रहणान्मिश्रणमपि सूचयन् सङ्ख्यान्तरमपि गृह्णीते । तथा हि-चतुर्थे सूचीविद्धाख्ये (तुलना
-११-१२) मण्डले तु याश्चारीर्वक्ष्यति 'वामं सूचीपदं दद्यौदित्यादि ।
(तुलना -११-१३) सप्तमे त्वलाताभिख्ये-'भ्रान्त्वा चारीभिरेताभिः पर्यायेणाथ मण्डलम् ।
षट्सङ्ख्यं सप्तसङ्ख्यं वा' इति (तुलना ११-३०) द्वादशेऽद्धयर्धिका इति ।
एवमन्यत्र । तत्र लौकिकत्वं तावच्चारीणां दर्शयति **चारीभिरिति** नृत्तं
वाऽङ्गहारात्मकत्वं च तच्चारीभिः प्रसृतं च व्याप्तमिति प्रत्येकं चेष्टितं गतिः। **शस्त्रमोक्ष** इति
चक्रकुन्तादियुद्धं युद्धमिति, खङ्गहननादियुद्धं नियुद्धं च । प्रकृतेऽप्युपयोजयति
</details>

<details><summary>Notes</summary>

1 **द**-चारित्याभिधीयते **न** -सा चारीत्यभिसंज्ञिता 2 **द** N-पादाभ्यां चरणं यत्तु करणं चेह तत्स्मृतम् ।
3 **ड**-समायोगात् खण्डमित्याभिधीयते 4 **ड**-संयुक्तं 5 **द**-संस्कृतं नृत्यं **म**, N-प्रस्तुतं 6 **न**-मोक्षञ्च
7 **प**-प्रकीर्तिताः
</details>

<pb n="095"/>

1यदेतत्प्रस्तुतं2 नाट्यं तच्चारीष्वेव संस्थितम्3।  
4न हि चार्या विना किंचिन्नाट्येऽङ्गं संप्रवर्तते5 ।। ६  


तस्माच्चारीविधानस्य6 संप्रवक्ष्यामि लक्षणम्7 ।  
या यस्मिंस्तु 8यथा योज्या नृत्ते युद्धे गतौ तथा9।। ७  


10समपादा स्थितावर्ता शकटास्या तथैव च ।  
11अध्यर्धिका 12चाषगतिर्विच्यवा च तथापरा13 ।। ८  


14एडकाक्रीडिता बद्धा 15ऊरूद्वृत्ता तथाड्डिता16 ।  
17उत्स्पन्दिताथ17a जनिता स्यन्दिता चापस्यन्दिता18 ।। ९  

<details><summary>Abh</summary>

**यदेत**दिति । यच्छब्देन व्याख्यातधर्मपूर्वकं, एतच्छब्देन व्याख्यास्यमानधर्मयोगं परामृश्यत
इति वितततां नाट्यस्याह । किं चिदङ्गमिति शिरोह्स्तादि, किं चिद्धि, **चार्या**
सह किंचित्पूर्वापरभावेन । **संप्रवर्तत** इति संवर्तते खलत्वेन प्रवर्तते क्रियया, सम्यक् प्रवर्तते
वा, अनित्येनेति वैकल्पिकोऽप्युपसर्गार्थयोगः तथाङ्गेऽपि स्वीकारतत्त्वं( ?) निरूप्यत इति
**भर्तृमित्रा**चार्यः । प्रकृताधिकारिखेदावहत्वाच्च न पदवाक्यवित्परिचितताप्रकटन-
मात्रलालसात्मकमतिरिति विरमति(म्यते?) । **लक्षण**मिति उदाहरणम् । **नृत्त** हति,
करणाङ्गहारादौ । **यस्मिन्निति** । 'नपुंसक'मित्येकशेषः, **तथेति** उक्तं, वक्ष्यते चेति
</details>

<details><summary>Notes</summary>

1. सार्धः श्लोके **द**-आदर्शे न वर्तते पतितः स्यात् 2 **प**-प्रायशो 3 **म**-तच्चारीषु व्यवस्थितम् **ड**-संज्ञितम्
4 **न** N-न चारीभिर्विना 5 **ड**-नाट्ये ह्यङ्गं प्रवर्तते **म**-नाट्येष्वङ्गं प्रवर्तते **न**-नाट्याङ्गं संप्रवर्तते 6 **म**- विधानं
**ड**-विधानश्च 7 **म**-तत्त्वतः 8 **ड**-तथा 9 **म** -गतेषु च 10 **मन** -आदर्शयोः 'समपादस्थिता, आवर्ता' इति
पाठानुसारी छेदः कृतः 11 **न**-अभ्यर्धिता **म**- अध्यर्धगा 12 **प** -वासगति 13 **म**-स्वस्तिकोद्वर्तिता तथा **द**-परे
14 **म** -एलकाक्रीडिता च स्यादूरुवृत्ता **द** - एलिका 15 **प**-ह्यरूद्वृत्ता 16 **झ**-तथाधिता **च** -तथांडिता
17 **म**-विच्यवा जनिता चैव वि/?/स्कन्दित्म तथा ।
तथावस्कन्दिवा चैव मत्तल्ली च तथापरा ।
समोत्सारितमत्तल्लीत्येता भौम्यस्तु कीर्तिताः ।।
**ड**-उत्सन्दिताच **द**-तत्सन्दिताथ **झ**-उत्स्यन्दि 17 a: N-उत्सन्दिता 18 **ड**-चापस्पन्दिता **न**-स्पनिता **द**, N
-चापसन्दिते.
</details>

<pb n="096"/>

1सोमत्सरितमत्तल्ली मत्तल्ली चेति षोडश ।  
2एता भौभ्यः स्मृताश्चार्यः श्रृणुताकाशिकीः पुनः3 ।। १०  


अतिक्रान्ता ह्यपक्रान्ता4 पार्श्वक्रान्ता5 तथैव च ।  
ऊर्ध्वजानुश्च सूची च6 तथा नूपुरपादिका ।। ११  


डोलापादा तथाक्षिप्ता 7आविद्धोद्वृत्तसंज्ञिते ।  
विद्युद्भ्रान्ता ह्यलाता च8 भुजङ्गत्रासिता तथा ।। १२  


9मृगप्लुता च दण्डा च 10भ्रमरी10aचेति षोडश ।  
आकाशिक्यः स्मृता ह्येता लक्षणं च निबोधत ।। १३  


पदैर्निरन्तरकृतैस्तथा समनखैरपि ।  

<details><summary>Abh</summary>

शेषः । तत्र नृत्ते उक्तं, युद्धे वक्ष्यते न्यायेषूह्यामिति शेषः, गतौ च द्वादशाध्याये
वक्ष्यते--इत्यध्यायत्रयस्यार्थ इह सूचितः । तत्रोद्देशमाह--सभावेति (भौम्यः इति ?) भूमौ भवा
भौम्यः, एवमाकाशिक्यः उपरिचरताम् । स्मृता इति वेदोदाहरणेऽत्र यावत्स्मर्यते तावव्द्युत्पादनार्थं
शिष्टानि । तैर्वक्तव्यम् तेनैतन्नाशङ्कनीयम् । यदि नेदं परिगणनं कियता भेदेनोक्तेति न तत्र स्पष्टम् ।
यल्लक्षणमन्वर्थं च, तव्द्याक्रियते ।
</details>

<details><summary>Notes</summary>

1 **न**--समासादित **ड**--समोत्सारित **द**, N --समोसरित **च** --समासरित 2 **म**--आदर्शे श्लोकार्धो न वर्तते
3 **न**--आकाशिकाः पुनः **ढ**--आकाशकीः पुनः 4 **द**, N --अपक्रान्ता **म**--त्वपक्रान्ता 5 **द**--पार्श्वाक्रान्ता
6 **म**--ऊर्ध्वजानुस्तथा चैव 7 **ड**--व्याविद्धोद्वृत्त **म**--ह्याविद्धोद्वृत्त **ढ**--ह्यावृत्तोद्वृत्त **च**--आविद्धोद्वृत्तसंज्ञका
8 **म**--तथालाता **द**--ह्यताना च
9 **म**-- उत्कीर्णा **दण्ड**पादा च भ्रमरी हरिणप्लुता (**भ**--बद्धा)
आकाशगास्त्विमाश्चार्यो नियुद्धकरुणाश्रयाः ।।
द्वात्रिंशदेता निर्दिष्टा मया चार्यो द्विजोत्तमाः ।
पुनरासां प्रवक्ष्यामि लक्षणं कर्मणा सह ।।
10. **झ**--भ्रमरा । 10a--N: दुचितं चेति षोडश
</details>

<pb n="097"/>

समपादा तु सा1 चारी विज्ञेया स्थानसंश्रया2 ।। १४  


भूमिघृष्टेन3 पादेन कृत्वाभ्यन्तरमण्डलम् ।  
4पुनरुत्सारयेदन्यं स्थितावर्ता5 तु सा स्मृता ।। १५  


निषण्णाङ्गस्तु चरणं6 प्रसार्य तलसञ्चरम् ।  
उद्वाहितमुरः कृत्वा शकटास्यां प्रयोजयेत् ।। १६  


7सव्यस्य पृष्ठतो वामश्चरणस्तु8 यदा भवेत् ।  
9तस्यापसर्पणं चैव ज्ञेया साध्यर्धिका बुधैः10 ।। १७  

<details><summary>Abh</summary>


अथ समपादा--ननु समपादा कथं वा चारीत्याह--**स्थानसंश्रयेति** यदा समपाद एव
स्तानान्तरं गच्छति तदा चरणश्चारी भवत्येव योग्यतया तथा व्यपदेशादिति भावः ।


अथ स्थितावर्ता--**भूमिघृष्टेनेति**, अग्रतलसञ्चरे**णाभ्यन्तरमण्डलं** द्वितीयपार्श्व जानुस्वस्तिकान्तं,
पुनः शब्दो विशेषं द्योतयन् सन्नि(वेश)योगमाह । तेन स चेत् स्वस्तिकत्वेन श्लिष्टस्ततो
द्वितीयमुत्सारयेत् स्वापार्श्वं कर्षयेदेकस्य स्थानमपरस्यामिति तथा ।।


अथ शकटास्या--**निषण्णाङ्गस्त्वि**ति प्रयन्तघृतपूर्वकाय इत्यर्थः । शकटमसनीयं क्षेप्यं
यया । एकस्मिन्नु पादे समेऽङ्गुल्याञ्चितं पक्षेतरं कृत्वा जाननुः कु़ञ्चने जङ्घाप्रसरणे च स्वपार्श्वे च
त्युश्रिततलसञ्चरस्थापनं नु निरोधन(रेचन ?)मिवेति केचिदेनामाहुः । एतच्च लक्षणं
लक्ष्यार्थासङ्गतमेव ।


अथाध्यार्धिका--**सव्यस्येति** दक्षिणस्य । **पृष्ठत** इति पार्ष्णिदेशे । **तस्ये**ति दक्षिणस्योपसर्पणे
स्वपार्श्वार्धत्र्यश्रिततया स्थितिः । अव्यतिरेकेति अध्यर्धतालान्तरत्वादयो मन्तव्याः । एकस्य पूर्णता
गतिरन्यस्य पादस्य पूर्णार्धकेत्यन्ये । करणप्रधान्याच्चैवमुक्तं वामस्यापि पृष्ठसङ्गतमेव ।
</details>

<details><summary>Notes</summary>

1 **ड**--स्मृता **म**--समपादस्थिता **झ**--सृता 2 **म**--संश्रिता 3 **च**--कृष्टेन 4 **म**--वाममुत्सारयेत्पादमावर्तां
चारिमादिशेत् । **ड**--पुनरुत्सादयेदन्यं **न**--पुनरुत्सारयेत्पादं 5 **ड**--स्थिरावर्ता **झ**--स्थिरावृत्ता 6 **म**
--निषण्णागात्रश्चरणं **ड**--सदृशं 7 **झ**--सव्यस्तु 8 **न**--चरणस्य 9 **म**--वामापसर्पणाच्चैव विज्ञेयाध्यर्धिका
बुधैः । **न**--तस्यापसर्पणश्चैव **ड**--तस्योपसर्पणं 10 **द**--तथा **च**--साध्यधिका बुधैः ।
</details>

<pb n="098"/>

पादः प्रसारितः सव्यः पुनश्चैवापसर्पितः1 ।  
वामः 2सव्यापसर्पी वा 3aचाषगत्यां3 विधीयते ।। १८  


4विच्यवात्समपादाया 5विच्यवां संप्रयोजयेत् ।  
निकुट्टयंस्तलाग्रेण6 पादस्य धरणीतलम् ।। १९  


7तलसञ्चरपादाभ्यामुत्प्लुत्य पतनं तु यत् ।  
8पर्यायशश्च क्रियते9 10एडकाक्रीडिता तु सा11 ।। २०  

<details><summary>Abh</summary>


अथ चाषगतिः--**सव्येति** दक्षिणस्य पृष्ठत इति, सव्योऽपसर्पत्येव सर्वत्र । **प्रसारित** इति
तालमात्रमग्रतः पुनः स एवापसर्पितो द्वितालमात्रं पश्चान्नीतः वामः सव्येन सहापसर्पति ।
किंचिदुत्प्लुत्य सव्यवामावपसर्पतः श्लिष्यतश्चेति सत्रासमपसर्पणादौ चाषस्येव गतिः चाषगतिः ।
सव्योपसर्पि चेत्यन्ये पठन्ति, तत्र श्लिष्टत्वं शब्दो(सव्यो ?) क्तत्वमपसर्पणं चार्थः ।।


अथ विच्यवा--पादस्येति पादयेरित्यर्थः ।


अथैलकाक्रीडिता--उत्प्लुत्या किंचिदेकः सक्थिगुल्फदेशेभ्यः पुनरुत्प्लुतिः अङ्गान्तरेणैवमिति
पर्यायशः पतनं यत्र चार्या सा अजिकागतितुल्यत्वादेडकाक्रीडिता ।।
</details>

<details><summary>Notes</summary>

1 **न**--पुनश्चैवोपसर्पितः 2 **न**--सव्यापसर्पी च **द**--सव्योपसर्पी वा काशमित्यभिधीयते 3 **ड**--चाषगत्या
3a:N --काशगत्या 4 **म** --आदर्शे त्वधिकोऽयं श्लोकः
अन्योन्यजङ्घासंवेधात्स्वस्तिका सा तु कीर्तिता ।
ऊरुभ्यां वलनं यत्तु सा स्मृतोद्वर्तिका बुधैः ।
विच्यवेति श्लोकोऽड्डितालक्षणात्परमस्ति
**च**--एवं वा **झ**--विच्यवां समपादायां **द**--विच्यवन्तं समादाय **ढ**--वीच्यवाक्समपादाया 5 **ढ**--वीच्यवां **ज**--
विवृतं **न**--विच्यवा **ड**--विश्लेषं **झ**--वीचिवत् 6 **ड**--तथाग्रेण 7 **झ**--तलसंचार **द**--नव **म**--पादयोस्तल--
संचारादुत्क्षिप्य पतनं तु यत् । 8 **ड**--पर्यायतश्च 9 **ढ**--क्रियतः 10 **म**--सैडकाक्रीडिता स्मृता 11 **झ**--तथा
</details>

<pb n="099"/>

1अन्योन्यजङ्घासंवेधात्कृत्वा तु स्वस्तिकं ततः2 ।  
ऊरुभ्यां वलनं 3यस्मात्सा बद्धा चार्युदाहृता4 ।। २१  


तलसञ्चरपादस्य पार्ष्णिर्बाह्योन्मुखी यदा5 ।  
जङ्घाञ्चिता 6तथोद्वृत्ता ऊरूद्वृत्तेति सा स्मृता7 ।। २२  


अग्रतः पृष्ठतो वापि 8पादोऽग्रतलसञ्चरः ।  
द्वितीयपादनिर्घृष्टो9 यस्यां स्यादड्डिता तु सा10 ।। २३  

<details><summary>Abh</summary>


अथ बद्धा--केवलयोरेवोर्वोर्वलनं स्थित एव जङ्घास्वस्तिक इति बद्धां केचिदाहुः । अन्ये
तु स्वस्तिकापसरणेन पादतलाग्रयोर्मण्डलभ्रमणपूर्वकं स्वस्वपार्श्वगमनमिति यदूरुबन्धनमाहुः ।
जड्घयोः संबन्धनात् अनुबद्धा ।।


अथ ऊरूद्वृत्ता--अग्रतलसञ्चरस्य पादस्य संबन्धिनी पार्ष्णिर्द्वितीयपादपृष्ठभागौन्मुख्यं यदा
भवति, जङ्घा च जानुनमनादाकुञ्चिता उद्वृत्ताद्वितीयजङ्घासम्मुखं वलनात् तथा । ऊरोरूर्ध्वविवर्तनात्
लज्जेर्ष्यादिविषया ऊरूद्वृत्ता । अन्ये तु पार्ष्णिद्वितीयस्य तलसञ्चारबाह्योन्मुखीत्याहुः ।।


अथाड्डिता--अग्रत इति । अपिस्समुच्यये, वा पर्याये । तेन समस्थितस्यैकस्य
द्वितीयस्तलसञ्चरः क्रमादग्रे पृष्ठे च निर्घृष्टः श्लिष्टः कार्य इति अड्डिता,
</details>

<details><summary>Notes</summary>

1 **म**--आदर्शे पूर्वमेव निवेशितोऽयम् 2 **झ**--तु तत् द--यत्स्यात् 3 **क**--चार्युदीरिता 4 **म**--पार्ष्णिश्चेदुन्मुखी
भवेत् **द**--बाह्योन्मुखी स्थिता 5 **ढ**--ततोद्वृत्ता 6 **म**--सोरूवृत्ता तथेष्यते 7 **ड**--पादस्तु तलसंचरः 8 **झ**--पादो
निर्घृष्टो **न**--द्वितीयं पादनिर्घृष्टो, 8a--N पादस्तु तलसञ्चरः 9 **म**--यत्र सा त्वड्डिता भवेत् । **झ**--यत्र स्यादड्डिता
तथा 10 **भ म**--आदर्शयोरत्रैव विच्यवाजनितालक्षणमस्ति । 'शनै' रित्याद्युत्स्पन्दितालक्षणं तु जानिताया
अनन्तरमेव दृश्यते । यथा--
विच्यवात्समपादाया विच्यवा सा तु कीर्तिता । (**भ** --दस्य)
पुनर्निकुट्टनं चैव पादस्याग्रेण योजयेत् ।
पादः स्यात्तलसंचारः करश्चैव प्रलम्बितः ।
मुष्टिहस्तश्च वक्षःस्थो जनिता सा विधीयते ।।
शनैः पादविवर्तो यो बाह्येनाभ्यन्तरेण वा ।
रेचतस्यानुचरणाज्ज्ञेया चास्कन्दिता बुधैः ।।
</details>

<pb n="100"/>

1शनैः पादो निवर्तेत2 बाह्येनाभ्यन्तरेण च ।  
यद्रेचकानुसारेण3 सा चार्युत्स्पन्दिता4 स्मृता ।। २४  


5मुष्टिहस्तश्च वक्षस्स्थः करोऽन्यश्च प्रवर्तितः6 ।  
7तलसञ्चरपादश्च जनिता चार्युदाहृता ।। २५  


8पञ्चतालान्तरं पादं प्रसार्य स्यन्दितां9 न्यसेत् ।  
द्वितीयेन तु पादेन10 तथापस्यन्दितामपि ।। २६  

<details><summary>Abh</summary>

पादस्य स्वस्थानातिक्रमणात् । अड्ड अतिक्रमहिंसयोरिति पठन्ति,सत्त्वे च रूपम्*।। मधुसूदनी
reads: अड्ड अतिक्रमहिंसयोरित्यस्य इतचि रूपं पठन्ति सत्त्वे च and observes इसी
अड्ड धातु का भाव में यह रूप है । यहाँ 'सत्त्वे' का अर्थ भाव है ।


अथोत्स्पन्दिता--बाह्येन कनिष्ठाङ्गुलिभागेन अभ्यन्तराङ्गुष्ठभागेन निवर्तते चेदु(भयोः पादयोः)
गमागमं कुरुते । किमवधीत्याह पादरेचितस्यापसारेण शोभापेक्षयोत्क्रान्तमस्याम् । यन्नद्याः
प्रत्यावर्तनरूपस्पन्दितकृत् तत्तुल्यत्वादियमुत्स्पन्दिता । रेचकं नृत्तहस्तमत्र केचिदाहुः ।।


अथ जनिता--**तलसञ्चरपादः प्रवर्तित** इति । एतदेवास्याः स्वरूपं मुष्टेर्वक्षोगामित्वं
हस्तान्तरस्य च प्रवर्तनमितिकर्तव्यतामात्रम् । समस्तगतीनामियं जननं करोति प्रारम्भरूपत्वादिति
जनिता ।+


अथ स्यन्दितापस्यन्दिते --क्रमसमो निषण्णोरुः पादो दक्षिणस्तु पञ्चतालान् प्रसारितः ।
"तालः स्मृतः मध्यमया" इति । सा स्यन्दिता प्रसारणधर्मत्वात् । एतद्विपर्ययादस्या अपि सव्येन
स्यन्दितेनेति अङ्गपर्यायाच्च लब्धाप्येषा प्रयोगे साहचर्यनियमख्यापनार्थं पुनर्निरूपिता ।
आलीढप्रत्यालीढयोस्तु पादद्वयमपि त्र्यश्रितसंस्थानं मण्डलस्थानतो जीवित्वं यद्वक्ष्यते 'अस्यैव
</details>

<details><summary>Notes</summary>

1 **न**--विवर्तेत 2 **द**--कारेण 3 **द** --सा चास्रच्छन्दिता 4 **च**--चार्युत्सन्दिता 5 **द**--स्वस्तिहस्तस्तु
6 **च**--करोऽन्यश्च प्रकीर्तितः **न**--करोऽन्यश्चापवर्तितः **प**--करोऽन्यः परिवर्तितः । 7 **द**--तलाग्रसंस्थितः पादोः
जनितायामुदाहृता
8 **म**--पञ्चतालान्तरं पादं प्रसार्य तलसंचरम् ।
द्वितीयं च नयेत्पार्श्वं सावस्कन्देति चोच्यते ।।
**द**--यश्च 9 **ड**--स्पन्दितां 10 **न**--पार्श्वेन
* अग्रत एव प्रसिद्धेति कीर्तिधरः ।
+ जनिता चारी मुसलगाटिकाख्यवर्तनैवेति कीर्तिधरः ।<pb n="101"/>

1तलसञ्चरपादाभ्यां 2घूर्णमानोपसर्पणैः ।  
3समोत्सरितमत्तल्ली व्यायामे समुदाहृता ।। २७  


उभाभ्यामपि पादाभ्यां घूर्णमानोपसर्पणैः ।  
उद्वेष्टितापविद्धैश्च 4हस्तैर्मत्तल्ल्युदाहृता ।। २८  


एता 5भौम्यः स्मृताश्चार्यो 6नियुद्धकरुणाश्रयाः ।  
7आकाशिकीनां चारीणां संप्रवक्ष्यामि लक्षणम् ।। २९  
</details>

<details><summary>Abh</summary>

दक्षिणं पादं पञ्चतालान्' इत्यादि स्यन्दितायास्तु नैवमिति शेषः । स्थानस्य स्थितिप्रधानता
चार्यास्तु गतिप्रधानतेत्यपि विशेषः ।


अथ समोत्सरितमत्तल्ली--तलसञ्चरजङ्घास्वस्तिकेनाभ्यन्तरे यदान्यस्य तदेव च
द्वितीयतलसञ्चरं करोति ततो घूर्णमानयोस्तयोः उपसर्पणमित्यन्ये । समः अविकलः । (अ)
अवनं रक्षणं उत् तदर्थं सरितः गतिमान् मदनं मत् मदं तनोतीति मत्तत् तस्य लयो गमनं
यस्यामिति समोत्सरितमत्तल्ली । सरितशब्दो रि गतौ विन्यस्यते सहेन समासे च मदनं मुत्क्षिपः
लयनं लीः । सरिशब्दस्य प्रतिपदिकात् तृचि वा सरितशब्दः । सं आ उत् सरित इत्यन्ये
पठन्ति*। मदेन यो न विकलीभूतः रक्षार्थं चान्यतरः पलायते तस्य वै द्विधा गतिरिति
मध्यमदविषयेयं चारी सम्पद्यते ।


अथ मत्तल्ली--**पादाभ्या**मिति भूमिश्लिष्टाशेषतालाख्यामिति जङ्घास्वस्तिक--
योगेनार्धत्र्यश्रिभागाभ्यां घूर्णमानत्वेनापसर्पणाद्वा, अगाढ(? गाढ) मदविषया मत्तल्ली ।


**नियुद्धकरणाश्रया** इति नियुद्धेऽनादिसिद्धा एताः करणाङ्गहारेषु च ततो नाट्ये ।
स्मृता इत्यानेनोपवेदसंबन्धत्वेन वेदोऽत्र प्रमाणमिति दर्शितं, विनियोगदिक्प्रदर्शनं चेदं मन्तव्यम् ।
</details>

<details><summary>Notes</summary>

1 **भम**--आदर्शयोः प्रतिज्ञापाठानुसारेण मत्तल्ल्या अनन्तरमेव समोसरितमत्तल्लीलक्षणं वर्तते । **यथा**--
अञ्चितेन तु पादेन घूर्णमानोपसर्पणैः । उद्वेष्टितापविद्धत्वान्मत्तल्ली करयोर्मता ।। उभयोः पादयोश्चापि
घूर्णमानापसर्पणैः । समोत्सारितमत्तल्ली व्यायामे सा विधीयते ।। 2 **ड**--घूर्णमानापसर्पणैः 3 **प**--समोसरित
4 **छ**--करैः 5 **ड**--भूम्यः **म**--भूमिगताः 6 **ड**--नियुक्त 7 **म**--शस्त्रमोक्षाङ्गारेषु वक्ष्याम्याकाशगाः पुनः ।
**न**--आकाशिकानां
*'ओसरिअ' इत्यपसरणार्थकप्राकृतरूपस्य संस्कृतीकरणमिति केचित् । तत्रापशब्ददोषं परिजिहीर्षुणाचार्येण
भङ्गीभेदेन निरुक्तिरनुगृहीतेति मन्यामहे ।
</details>

<pb n="102"/>

1aकुञ्चितं पादमुत्क्षिप्य पुरतः संप्रसारयेत्1 ।  
उत्क्षिप्य पातयेच्चैनमतिक्रान्ता तु2 सा स्मृता ।। ३०  


3ऊरुभ्यां वलनं कृत्वा कुञ्चितं 4पादमुद्धरेत् ।  
पार्श्वे विनिक्षिपेच्चैनमपक्रान्ता तु सा स्मृता5 ।। ३१  


कुञ्चितं पादमुत्क्षिप्य 9जानुस्तनसमं न्यसेत्6 ।  
उद्धट्टितेन पादेन पार्श्वक्रान्ता विधीयते8 ।। ३२  


कुञ्चितं पादमुत्क्षिप्य 9जानुस्तनसमं न्यसेत्10 ।  
द्वितीयं च 11क्रमस्तब्धमूर्ध्वजानुः 12aप्रकीर्तिता12 ।। ३३  

<details><summary>Abh</summary>


अथातिक्रान्ता--**उत्क्षिप्ता यस्य पार्ष्णि**रिति (९--२७७) कुञ्चितं तद्द्वितीयगुल्फक्षेत्रे
कृत्वा किंचित् पुरतः प्रसार्य प्रकृतिभेदेन चतुस्तालाद्यन्तरमुत्क्षिप्याग्रेण भूमौ निपात्यत इति
गन्तव्यातिक्रमादतिक्रान्ता ।1


अथापक्रान्ता--ऊरू च स्तनोपलक्षितां पूर्वं (बद्धां) कृत्वा ततः पादमुद्घृत्य पार्श्वे
क्षिपेदित्यपक्रमणादपक्रान्ता2 ।


अथ पार्श्व**क्रान्ता**--कुञ्चितं पादं स्वपार्श्वेनोपरि नीत्वा भूमौ पाष्णर्या पातयेदिति पूर्वं
कु़ञ्चनाद्बलादेवोद्घाटितत्वं भवति, तस्य हि लक्षणं "स्थित्वा पादतलाग्रेण पार्ष्णीर्भूमौ निपात्यत"
इति (९--२६६)इयमेव पार्ष्णिचण्डघातेति प्रसिद्धा । अन्ये तु द्वितीयरुक्षेत्रं यावदुत्क्षिप्योद्घाटितेन
पातयेदित्याहुः ।।


अथोर्ध्वजानुः--**क्रमस्तब्ध**मिति यथा तस्योत्क्षेपस्तथास्य स्तब्धतेत्यर्थः ।
</details>

<details><summary>Notes</summary>

1 **म**--संप्रयोजयेत् **न**--संप्रकारयेत् 1a--N: पादस्य निर्गमं कृत्वा तथोपाङ्गानि योजयेत् 2 **म**--पातयेच्चैकमति
क्रान्तेति । 3 **भ**--ऊर्ध्वावलितकं **द**--N ऊर्वोर्वलितकं **म**--ऊरुभ्यां वलितं 4 **ड**--तु समुद्धरेत् 5
**म**--प्रकीर्तिता 6 **न**--जानूर्ध्वं संप्रसारयेत् **ड**--पार्श्वोत्थानोद्गतिर्भवेत् **द** N --पार्श्वोत्थानोत्थितं न्यसेत्
**म**--पार्श्वेनोत्पतनं तथा 7 **द**--उद्वाहितेन 8 **म**--पार्श्वक्रान्ता भवेदियम् **द**--पार्श्वाक्रान्ताभिघीयते 9 **ड** --जानुं
10 **म** --तथा 11 **ड**--क्रमात्स्तब्धं 12 **म** --ऊर्ध्वजानुरसौ स्मृता । 12a--N: प्रकीर्तितः
1 पार्श्व एव पातयेदिति सैव पार्ष्णिचण्डघातेति च कीर्तिधरः ।
2 एषैव विक्षेपवलितमिति कीर्तिधरः ।
</details>

<pb n="103"/>

1कुञ्चितं पादमुत्क्षिप्य जानूर्ध्वं संप्रसारयेत्2 ।  
पातयेच्चाग्रयोगेन सा सूची परिकीर्तिता ।। 34  


3पृष्ठतो ह्यञ्चितं कृत्वा पादमग्रतलेन तु4 ।  
द्रुतं 5निपातयेद्भूमौ चारी नूपुरपादिका ।। 35  


कुञ्चितं पादमुत्क्षिप्य पार्श्वात्पार्श्वन्तु6 दोलयेत् ।  
7पातयेदञ्चितं चैव दोलपादा प्रकीर्तिता8 ।। 36  


9कुञ्चितं पादमुत्क्षिप्य 10आक्षिप्य त्वञ्चितं न्यसेत् ।  
जङ्घास्वस्तिकसंयुक्ता चाक्षिप्ता11 नाम सा स्मृता12 ।। 37  

<details><summary>Abh</summary>


अथ सूची--**जानूर्ध्वं** जानुपर्यन्तां जङ्घां प्रसारयेत्, यदि वा जानुनोरूर्ध्वमूरुपर्यन्तां जङ्घां
सकलां प्रसार्याग्रयोगेनापातयेदिति । सूच्याकारत्वात् सूची ।।


अथ नूपुरपादिका--**पृष्ठत** इति "पार्ष्णिर्यस्य स्थिता भूमौ" इत्यञ्चितं (९--२७५) कृत्वा
तं पृष्ठतः स्फिक्पार्ष्णिश्लेषपर्यन्तं नीत्वा स्वपार्श्वेऽग्रतलेनाञ्चितं जङ्घां पातयेदिति । नूपुराणां
झणज्झणिति शब्दजननात् स्वरितार्थत्वमनया भवति नूपुरयोजनं चेति तथोक्ता ।


अथ डो(? दो)लापादा--**उत्क्षिप्येति** दक्षिणक्षेत्रान्तं स्वपार्श्वं निनीय ततोऽपि स्वपाश्वँ
दोलयेदिति दोलाकारेण नयेत् ततः स्वपार्श्वे पार्ष्ण्या निपातयेत् ।


अथाक्षिप्ता--**आक्षिप्येति** । अग्रतस्त्रितलोत्क्षेपादर्धमण्डलवत् पार्श्वान्तरं नीत्वा स्वस्तिकेन
पार्ष्ण्या भुवि पातयेत् ।
</details>

<details><summary>Notes</summary>

1. **भम**योः प्रतिज्ञापाठानुसारेण सूचीलक्षणं न दीयते । तत्स्थाने तूत्कीर्णा वक्ष्यते 2**छ**--जानुमूर्ध्वं प्रसारयेत्
3 **चछ**योः नूपुरपादिकानन्तरमेव सूची लक्ष्यते **द**--पृष्ठतो ह्याञ्चितं **म**--पृष्ठतस्त्वञ्चितं 4 **म**--**च** 5 **म**
--भूमिनिपातेन 6 **ड**--पार्श्वं पार्श्वं तु **छ**--पश्चात् पार्श्वं तु 7 **म**--अञ्चितेन द्वितीयेन डोलापादा तु सा भवेत् 8 **ड**--
तु सा स्मृता 9 **द**--आदर्शे आक्षिप्तालक्षणं न दृश्यते प्रमादादेव
**म**--उत्क्षिप्य कुञ्चितं पादमञ्चितं तु निपातयेत् ।
अग्रस्वस्तिकसंयुक्ता साक्षिप्ता चार्युदाहता ।।
10 **ड**--आक्षिप्यं चाञ्चितं 11 **न**--आक्षिप्ता **छ**--संयुक्तामाक्षिप्ता 12 **ड**--भवेत्
</details>

<pb n="104"/>

स्वस्तिकस्याग्रतः पादः कुञ्चितश्च1 प्रसारितः ।  
2निपतेदञ्चिताविद्धमाविद्धा नाम सा स्मृता ।। ३८  


3पादमाविद्धमावेष्ट्य4 समुत्प्लुत्य5 निपातयेत् ।  
6परिवृत्य द्वितीयं च सोद्वृत्ता चार्युदाहृता7 ।। ३९  


पृष्ठतो वलितं पादं शिरोघृष्टं8 प्रसारयेत् ।  
सर्वतो मण्डलाविद्धं विद्युद्भ्रान्ता तु सा स्मृता ।। ४०  


9पृष्ठप्रसारितः पादो वलितोऽभ्यन्तरीकृतः ।  
10पार्ष्णिप्रपतितश्चैव 11ह्यलाता संप्रकीर्तिता ।। ४१  

<details><summary>Abh</summary>


अथाविद्धा--विश्लिष्टजङ्घस्यैव स्वस्तिकस्य संबन्धी **कुञ्चितः** पादः **प्रसारितः** तत
आविद्धस्सन् स्वपार्श्वे द्वितीयपार्ष्णेः क्षेत्रे पाष्ण्र्या पातितः कार्यः ।


अथोद्वृत्ता--**आविद्ध**मिति आविद्धचारीसंबन्धिनं कुञ्चितमित्यनेन आविद्धाशेषभूतेयमिति
दर्शयति । आवेष्टनं द्वितीयोरुक्षेत्रगपार्ष्णित्वं । तमेव पादमुत्प्लुत्यं भ्रमरकं कृत्वा पातयेत् । ततो
द्वितीयमित्यूर्ध्वं वर्तमानत्वादुद्वृत्ता ।


अथ विद्युद्भान्ता--**पृष्ठत** ऊरुमूलादिति केचित् । उपाध्यायस्तु पृष्ठतः पार्श्वात् पश्चाद्भागे
वलितं कृत्वा शिरःसंश्लेषात् तद्द्वारेण सर्वत ऊर्ध्वाधःपार्श्वेषु मण्डलवद्भ्रमितं प्रसारयेदिति
विद्युद्भान्ता (इति) ।


अथालाता--पूर्वं पश्चाद्भागे प्रसारितस्ततो वलनेनाभ्यन्तरीकृतो द्वितीयोरुदेशादभिमुखतलं
च नीतः ततः स्वपार्श्वपाष्णर्या पतित इति अलातचक्राकृतिरलाता ।
</details>

<details><summary>Notes</summary>

1 **म**--कुञ्चितः स्यात् **ज**, --कु़ञ्चितस्तु 2 **ज**--पातयेदञ्चिताविद्धं **म**--पातयेदञ्चितं चैव ह्याविद्धा
चारिरिष्यते ।
3 **म**--पादमविद्धकरणं परिवृत्य निवर्तितम् ।
प्रसारयेत्पृष्ठतश्च सोद्वृत्ता चारिरिष्यते ।।
4 **द**--आविश्य **झ**--पादमाविध्य चावेष्ट्य 5 **ड**--समुत्क्षिप्य 6 **झ**--परिवृत्त द्वितीयं तु 7 **द**--सा वित्ता
समुदाहृता 8 **न**--शिरोद्घृष्टं **द**--शिरोत्स्पृष्टं 9 **द**--पृष्ठे **म**--पृष्ठप्रसारितः 10 **च**--पार्ष्णिप्रपतितः **म**--पार्ष्णिः
प्रस्फुरिता चासावलाता परिकीर्तिता 11 **ड**--आलाता सा ।
</details>

<pb n="105"/>

1कुञ्चितं पादमुत्क्षिप्य ञ्यश्रमूरुं विवर्तयेत्2 ।  
कटीजानुविवर्ताच्च3 भुजङ्गत्रासिता3a भवेत् ।। ४२  


4अतिक्रान्तक्रमं कृत्वा 5चोत्प्लुत्य विनिपातयेत् ।  
6जङ्घाञ्चिता परिक्षिप्ता सा ज्ञेया हरिणप्लुता7 ।। ४३  


8नूपुरं चरणं कृत्वा पुरतः संप्रसारयेत् ।  
9क्षिप्रमाविद्धकरणं9a 10दण्डपादा10aतु सा स्मृता ।। ४४  

<details><summary>Abh</summary>


अथ भुजङ्गत्रासिता--द्वितीयोरुमूलक्षेत्रान्तं कुञ्चितमुत्क्षिप्य कटिजानुनिवर्तनेन
नितम्बसम्मुखपार्ष्णित्र्यश्रमूरुं विवर्तयेत् । स्वपार्श्वगजानुकमुत्तानपादतलं कुर्यादिति
पादोपान्तभुजगभयभावितगतिसादृश्याद्भुजङ्गत्रासिता ।


अथ हरिणप्लुता--अतिक्रान्तचार्युक्तकुञ्चितं पादमुत्क्षिप्योत्प्लुत्य च तमेव पातयेत्
तदनन्तरं द्वितीय जङ्घा अञ्चितपाता सती पृष्ठभागे पश्चाद्देशे क्षिप्ता कार्येति मृगप्लुतितुल्या,
"सव्धि (? त्थि)होदु" इत्यादौ विदूषकादेर्द्दश्यते ।


अथ दण्डपादा--नूपुरपादोक्तं कुञ्चितं पादं द्वितीयपार्ष्णिगं कृत्वाग्रतः प्रसारयेत्; <q>कथं,
क्षिप्रं</q> कृत्वा तथा **आविद्धकरणं,** आविद्धस्वदेहक्षेत्रसम्मुखीकृतजान्वग्रात् क्रिया यत्र ।
ऊरुजानुजङ्घस्य स्तब्धत्वेन दण्डाकारत्वादृण्डपादा ।
</details>

<details><summary>Notes</summary>

1 **म**--उत्क्षिप्य कुञ्चितं पादं 2 **म**--निवर्तयेत् **ड**--प्रवर्तयेत् **भ**--सममूरु निवर्तयेत् 3 **ड**--विवर्तेन **प**--<q>निवर्ताच्च
प</q>--विवर्तं च 3a: N भुजङ्गत्रासिता स्मृता 4 **भम**योः भुजङ्गत्रासितानन्तरं तत्पाठक्रमेणोत्कीर्णालक्षणं वर्तते ।
यथा--
कुञ्चितं पादमुत्क्षिप्य जानु चोर्ध्वं प्रसारयेत् ।
पादपृष्ठेन चोत्कीर्णा सोत्कीर्णा चारिरिष्यते ।।
**द**--अतिक्रान्तं क्रमं 5 **छ**--त्रिकं तु परिवर्तयेत् **ड** N --समुत्प्लुत्य 6 **च** N --जङ्घाञ्चितो परि 7 **भम**--आदर्शयोः
भ्रमर्यनन्तरमेव हरिणप्लुतालक्षणं वर्तते--
कृत्वा क्रान्तमपाक्रान्तमुत्प्लुत्य च निपातयेत् ।
जङ्घाञ्चितपरिक्षिप्ता सा भवेद्धारिणप्लुता ।।
8 **भमयोः**--उत्कीर्णालक्षणानन्तरमेव दण्डपादायाः । तत्र--स्थित्वा नूपुरपादेन पादमूर्ध्वं प्रसारयेत् । इति पूर्वार्धः ।
उत्तरार्धः समान एव 9 **च**--क्षिप्तं 9a--N: क्षिप्रमानं विद्धकरणं 10 **ड**--दण्डपाता । 10a--N दण्डपादन्तु
</details>

<pb n="106"/>

1अतिक्रान्तक्रमं कृत्वा त्रिकं तु परिवर्तयेत् ।  
द्वितीयपादभ्रमणात्तलेन भ्रमरी 2स्मृता ।। ४५  


3आकाशिक्यः स्मृता ह्येता ललिताङ्गक्रियात्मिकाः ।  
4धनुर्वज्रासिशस्त्राणां 5प्रयोक्तव्या विमोक्षणे ।। ४६  


6अग्रगौ पृष्ठगौ वापि7 ह्यनुगौ वापि8 योगतः ।  
पादयोस्तु द्विजा हस्तौ कर्तव्यौ नाट्ययोक्तृभिः ।। ४७  

<details><summary>Abh</summary>


अथ भ्रमरी--अतिक्रान्तचार्युक्तं कुञ्चितं पादमुत्क्षिप्य भुजङ्गत्रासितवत् त्र्यश्रमूरुं विवर्त्य
द्वितीयपादतलभ्रमणे **त्रिकं परिवर्तयेदिति** सर्वशरीरपरिवर्तनद्वारेण नेमिभ्रमणाद्भमरी ।


इतिकर्तव्यताशेषं विनियोगादिकं चासां दर्शयति--**ललिताङ्गक्रियात्मिका** इति धनुर्वज्रेत्यादि
च । अथ कायशोभां निरूपयन् व्यापकविनियोगं चारीणां दर्शयति-- **अग्रगावि**त्यादि । इदं
तात्पर्यं--इह कदाचिद्गतेः प्राधान्यं, कदाचिद्धस्तव्यापारस्य, कदाचिद्द्वयोः, आद्ये पक्षे
पादविक्षेपस्यानुगौ तदनुसारिणौ तत्पश्चाद्भाविनौ च हस्तौ, द्वितीये हस्तव्यापारस्यानुसारेण
पश्चाद्भावेन च पादौ, तृतीये द्वयोरपि । तुल्यकालताविनियोगपारतन्त्र्येण च प्रवृत्तिः ।
**योग** औचित्यम् । कायशोभायोजनायेह चात्राध्यायाग्रे चार्यः प्रस्तुताः
</details>

<details><summary>Notes</summary>

1 **म**--आक्षिप्तकरणं **द**,N-- आक्षिप्तचरणं 2 **च**--तलने भ्रमरी **द**--भ्रमरा 3 भमयोः श्लोकद्वयस्थाने--
एतास्त्वाकाशगाश्चार्यो ललिताश्चरणाश्रयाः ।
धनुर्वज्रादिशस्त्राणां कर्तव्यास्तु विमोक्षणे ।। (**म**)
(धनुश्शस्त्रप्रहरणे कर्तव्यास्तु विचक्षणैः) (**भ**)
सर्वासामेव चारीणां पृष्ठतस्त्वग्रतोऽपि वा ।
आकीर्णपतनं यत्स्याच्चारीविद्धं तु तद्भवेत् ।।
अग्रगौ समगौ वापि **पुनश्चाप्यनुगौ तथा** । (पुनश्चाप्यन्यथा हि तौ--**भ**)
**पादयो**र्नर्तकैर्हस्तौ प्रयोक्तव्यौ सुसंगतौ ।। (चारीणां--**भ**)
4 **च**-- धनुर्वज्रासिशस्त्राणां योक्तव्या शस्त्रमोक्षणे । 5 **न** --प्रयोक्तव्यास्तु **ड**--प्रयोक्तव्या प्रयोक्तृभिः 6 **द**, N
--अग्रगौ वापि समगावनुगौ चापि योगतः । 7 **न** --चापि 8 **ज** --चापि
</details>

<pb n="107"/>

यतः पादस्ततो हस्तो 1यतो हस्तस्ततस्त्रिकम् ।  
पादस्य निर्गमं कृत्वा2 तथोपाङ्गानि योजयेत्3 ।। ४८  


4पादचार्यां यथा पादो धरणीमेव गच्छति ।  
एवं हस्तश्चरित्वा तु कटीदेशं समाश्रयेत् ।। ४९  


एताश्चार्यो मया प्रोक्ता ललिताङ्गक्रियात्मिकाः5 ।  
6स्थानान्यासां प्रवक्ष्यामि सर्वशस्त्रविमोक्षणे ।। ५०  


वैष्णवं समपादं च वैशाखं मण्डलं तथा ।  
7प्रत्यालीढं तथालीढं स्थानान्येतानि षण्णृणाम्8 ।। ५१  

<details><summary>Abh</summary>

(१०--७३) इति तत्प्राधान्यं यदा भवति तदा प्रयोजना कीदृशी कार्येति स्पष्टयितुमाह--<q>यतो
हस्त</q> इति । **तथेति** तेनैव प्रकारेण, **उपाङ्गानि** भ्रूनेत्रादीनि । ननु पादस्य क्रियायां यदि
हस्तस्य गतिक्रिया तर्हि तद्विश्रान्तौ हस्तस्य को वृत्तान्त इत्याशङ्क्याह--**पादचार्यामिति**
समाप्तायामिति शेषः । एवकारोऽप्यसंभावनां निरस्यते । **हस्त** इति । अर्धचन्द्रो नृत्ते नाट्ये, नृत्ते
तु पक्षप्रद्योतौ पक्षवञ्चितावपि पादस्य धरणीप्राप्तौ कीदृक् कायसन्निवेश इत्याशयेन
स्थानकान्यभिधित्सुः पूर्वोपसंहारपूर्वकं प्रतिजानीते --**एताश्चार्य** इति । ललितत्वमङ्गस्य यत
इयतीभिरेवेमा उत्तानत्वे तावानेव गतिप्रकार इति यावत् । **स्थानानि** भावे करणेऽधिकरणे वा
व्युत्पत्त्या कायसन्निवेशाश्च या उच्यन्ते । **सर्वशस्त्रविमोक्षण** इति साधारणो विनियोग उक्ता ।
**आसामपि** चारीणं गतिरूपत्वं गतेश्च पूर्वं पश्चाद्भाविनी स्थितिरिति भावः । **नृणा**मिति स्थानकानि
</details>

<details><summary>Notes</summary>

1 **द**--यतः पादस्ततः 2 **ड**--ज्ञात्वा **च**--निर्गतिं कृत्वा **छ**--पादस्य तु गतिं ज्ञात्वा 3 **न**--ततो वाङ्गानि योजयेत्
**ड**--तत्रोपाङ्गानि **म**--तत्राङ्गानि प्रयोजयेत् । 4 **ड**--पादचार्या **द**--पादाचार्यो **म**--कृत्वा चारीं यथा पादो
5 **द**--क्रियाश्रयाः **म**--समाश्रयाः 6 **ड**--स्थानानि संप्रवक्ष्यामि 7 **ड**--प्रत्यालीढमथालीढं 8 **म**--नर्तॄणां
स्थानकानि षट् ।
</details>

<pb n="108"/>

1द्वौ तालावर्धतालश्च पादयोरन्तरं भवेत् ।  
तयोस्समुत्थितस्त्वेकसत्र्यश्रः पक्षस्थितोऽपरः ।। ५२  


किंचिदञ्चितजङ्घं च2 सौष्ठवाङ्गपुरस्कृतम्3 ।  
वैष्णवं स्थानमेतद्धि विष्णुरत्राधिदैवतम् ।। ५३  


स्थानेनानेन कर्तव्यः संलापस्तु स्वभावजः4 ।  
5नानाकार्यान्तरोपेतैर्नृभिरुत्तममध्यमैः ।। ५४  


[6चक्रस्य मोक्षणे चैव धारणे धनुषस्तथा7 ।  
8धैर्योदात्ताङ्गलीलासु 9तथा क्रोधे प्रयोजयेत् ।। ५५  

<details><summary>Abh</summary>

तु निरूपयिष्यन्त इत्यर्थः । **पक्षास्थित** इति पार्श्वाभिमुखाङ्गुलिः । **त्र्यश्र** इति किंचिदग्राभिमुख्यमस्पृशत् ।
अञ्चिता कुटिला जानुनामनाज्जङ्घा यत्र । सौष्ठवे यदङ्गं वक्ष्यते तेन पुरस्कृतं पूजितं, सौष्ठव
अप्रधाने वा अङ्गपुरस्कृतं प्रधानम् । **हि** यस्मात् **विष्णुरत्राधिदैवतम्** तस्माद्वैष्णवम् । तेन तस्य
तादृशस्य वाऽस्त्रीप्रधानस्य सूत्रधारादेः प्रयोगे स्थानकमिदम् । एवमुत्तरत्र मन्तव्यम् । एतदे--
</details>

<details><summary>Notes</summary>

1 **भम**योर्वैष्णवलक्षणं तु
स्वभावसंस्थिस्त्वेकस्त्र्यश्रः पक्षस्थितोऽपरः ।
किंचित्तथाञ्चिता जङ्घा समुन्नतमुरस्तथा ।।
हनुशीर्षे समे चैव कर्णादष्टाङ्गले स्थिते ।
उरः स्थानाच्च चिबुकं चतुरङ्गलसंस्थितम् ।।
कटकस्त्रिपताको वा दक्षिणो नाभिसंस्थितः।
त्रिपताकोऽर्धचन्द्रो वा वामः कटितटाश्रितः ।।
पादयोरन्तरं यत्तत्तलद्वयमितं भवेत् ।
ज्ञेयं तद्वैष्णवं स्थानं **कार्यमुत्तममध्ययोः** ।। (विष्णुरत्राधिदैवतम्--**म**)
स्थानेनानेन कर्तव्यः सल्लापस्तु स्वभावजः ।
शेषं कार्यमनेनैव यदवस्थेन कर्मणा ।।
2 **ड**--जङ्घोऽसौ **ढ**--जङ्घश्च 3 **न**--समन्वितम् **ढड**--समन्वितः 4 **न**--प्रभावतः 5 **न**--नानाकार्यान्तरोपेतो
6 **नद**--आदर्शयोः "चक्रस्य" आदि "योजितम्" इति पर्यन्तो भागो न वर्तते । 7 **च**--धनुषि स्थिते 8 **जझ**योस्त्रयः
श्लोका न सन्ति **ड**--धैर्यदानाङ्ग **ढ**--धैर्यादानाङ्ग 9 **च**--तथोद्वाह्यः ।
</details>

<pb n="109"/>

इदमेव विपर्यस्तं प्रणयक्रोध1 इष्यते ।  
उपालम्भकृते चैव प्रणयोद्वेगयोस्तथा2 ।। ५६  


शङ्कासूयोग्रताचिन्तामतिस्मृतिषु चैव हि ।  
दैन्ये 3चपलतायां च गर्वाभीष्ठेषु शक्तिषु ।। ५७  


श्रृङ्गाराद्भुतबीभत्सवीरप्राधान्ययोजितम् ।]  
4समपादे समौ पादौ तालमात्रान्तरस्थितौ ।। ५८  


स्वभावसौष्ठवोपेतौ5 ब्रह्मा चात्राधिदैवतम् ।  
अनेन कार्यं 6स्थानेन 7विप्रमङ्गलधारणम्8 ।। ५९  


9रूपणं पक्षिणां चैव 10वरं कौतुकमेव च ।  
11स्वस्थानां स्यन्दनस्थानां विमानस्थायिनामपि ।। ६०  


लिङ्गस्थानां व्रतस्थानां स्थानमेतत्तु कारयेत्12 ।  
13तालास्त्रयोऽर्धतालश्च पादयोरन्तरं भवेत् ।। ६१  

<details><summary>Abh</summary>

वाह--स्थानेनानेनेति, स्वभावजः अनावेशितः । (विप्रमङ्गलेति) विप्रैः क्रियमाणं
यन्मङ्गलाशीर्वचनादि तस्य धारणं प्रतीप्सन् । स्वस्थादीनामिदं स्थानकम् ।
लिङ्गस्थाः शैवाद्याः व्रतस्था ऊर्ध्वकायादिप्रज्ञाङ्गाः (?)। निषण्णावचलौ विश्रान्तौ
तु (ऊरू) यत्र सूच्यपेक्षया । कियत्याकाशदेश इत्याह--**तालास्त्रयोऽर्धता**--
</details>

<details><summary>Notes</summary>

1 **च**--प्रणयः कोपः 2 **ड**--प्रकर्षाधिबलस्तथा 3 **ड**--चपलतायोगे 4 **भमयोः**--पदभ्यां तालान्तरस्थाभ्यां समपादं
प्रकीर्तितम् **च**--समपादसमौ 5 **म**--सौष्ठवोपेतं 6 **म**--कार्या 7 **द**--क्षिप्र 8 **म**--सत्क्रिया **ड**--कारणम्
9 **म**--कर्तव्यं स्यादनेनैव वरकौतुकमङ्गलम् 10 **ड**--परं **झ**--पर 11 **प**--स्वस्थानां 12 **म**--समपादं प्रयोजयेत्
13 **छ**--तालाश्चत (स्त्र ?) योऽर्धतालं च निष्ण्णोरु प्रकल्पयेत्
**म**--द्वौ तालावर्धतालश्च पादयोरन्तरं भवेत् ।
तालास्त्रयोऽर्धतालश्च **निष्ण्णोरु प्रवर्तयेत्** (निषण्णार्धस्तथैव च--**भ**)
जङ्घे चैवाञ्चिते यत्र पादौ पक्षस्थितौ पुनः ।
</details>

<pb n="110"/>

तालांस्रीनर्धतालांश्च1 निषण्णोरुं2 प्रकल्पयेत् ।  
3त्र्यश्रौ पक्षस्थितौ चैव 4तत्र पादौ प्रयोजयेत् ।। ६२  


वैशाखस्थानमेतद्धि5 स्कन्दश्चात्राधिदैवतम्6 ।  
स्थानेनानेन 7कर्तव्यमश्वानां वाहनं बुधैः ।। ६३  


8व्यायामो निर्गमश्चैव स्थूलपक्षिनिरूपणम्9 ।  
10शरासनसमुत्कर्षे व्यायामकृतमेव च ।। ६४  


रेचकेषु च कर्तव्यामिदमेव प्रयोक्तृभिः ।  
11ऐन्द्रे तु मण्डले पादौ 12चतुस्तालान्तरस्थितौ ।। ६५  


13त्र्यश्रौ पक्षस्थितौ चैव कटिजानू समौ तथा14 ।  
15धनुर्वज्राणि शस्त्राणि मण्डलेन प्रयोजयेत् ।। ६६  


वाहनं कुञ्जराणां तु16 स्थूलपक्षिनिरूपणम्17 ।  

<details><summary>Abh</summary>

लाश्चेति सार्धतालत्रयादधो नभोदेश इत्यर्थः । विशाखः स्कन्दः । व्याप्याङ्गा--
नामेव युद्धादौ निर्गमनात् तेषामेव वेगादानपार्ष्णिचोदनाक्रमेण । <q>ऐन्द्रे त्विति
शेषं</q> द्योतयन् सार्धतालद्वयान्तर्न भोदेशनिष्णणोरुत्वमत्रापि सूचयन्निति ।
मण्डलेश्वरविषयत्वान्मण्डलम् । अश्वानां वाहने वैशाखं, इदं तु हस्तिनां
तेभ्यस्स्थूलानामिति प्रक्रमात् [स्थूलतमात्] पक्षिणोऽत्र गरुडादयो मन्तव्याः ।
</details>

<details><summary>Notes</summary>

1 **ढ**--तालं च 2 **प**--निषण्णोरु
3 **झ**--त्र्यश्रौ पक्षस्थितौ चैव कटिजानुसमौ तथा ।
धनर्वज्रादिशस्त्राणां तत्र पादौ प्रयोजयेत् ।।
4 **द**--पादावत्र 5 **म**--वैशाखं नाम तत्स्थानं 6 **म**--तस्याधिदैवतम् 7 **म**--कर्तव्यं हयानां 8 **ड**--व्यायामनिर्गमं
**ढ**--व्यायामनिर्गमश्चैव 9 **म**--प्रयोगो धनुषस्तथा 10 **दजझनपभम**--आदर्शेष्वयं श्लोको न वर्तते **ड**--शराणां
च समुत्क्षेपं 11 **झ**--ऐन्द्रन्तु मण्डलं 12 **द**--चतुस्तालान्तरं 13 **म**--कटी जानुसमा चैव करौ पक्षस्थितौ तथा
14 **द**--जानुसमास्थिता 15 **ड**--धनुर्वज्रादि **म**--धनुर्वज्रं प्रहरणं मण्डलेन तु योजयेत् 16 **म**--च 17 **म**--
पक्षतिरूपणम् **ढ**--पक्षनिरूपणम् ।
</details>

<pb n="111"/>

अस्यैव दक्षिणं पादं पञ्चतालान्1 प्रसार्य तु ।। ६७  


2आलीढं स्थानकं कुर्याद्रुद्रश्चास्याधिदैवतम् ।  
अनेन कार्यं स्थानेन 3वीररौद्रकृतं तु यत् ।। ६८  


उत्तरोत्तरसंजल्पो रोषामर्षकृतश्च यः4 ।  
मल्लानां चैव 5संफेटः शत्रुणां च निरूपणम् ।। ६९  


6तथाभिद्रवणं चैव शस्त्राणां चैव मोक्षणम् ।  
7कुञ्चितं दक्षिणं कृत्वा वामपादं प्रसार्य च ।। ७०  


आलीढपरिवर्तस्तु प्रत्यालीढमिति स्मृतम्8 ।  
आलीढसंहितं 9शस्त्रं प्रत्यालीढेन मोक्षयेत्10 ।। ७१  


नानाशस्त्रविमोक्षो हि कार्योऽनेन प्रयोक्तृभिः11 ।  
12न्यायाश्चैवात्र विज्ञेयाश्चत्वारः शस्त्रमोक्षणे ।। ७२  


भारतः सात्वतश्चैव वार्षगण्योऽथ कैशिकः13 ।  

<details><summary>Abh</summary>


**अस्यैवेति** निषण्णोरुत्वं तथा त्र्यश्रत्वं द्वयोः सूचयति । आसमन्ताल्लीढा स्पृष्टा
भूमिर्येनेत्यालीढम् । संफेटः संघर्षः ।


**आलीढपरिवर्त** इतीयदेव लक्षणं पूर्वमुक्तं त्वितिकर्तव्यतास्पष्टकरणार्थम् ।
कुञ्चितमिति प्रसारणविपरीतं भूय उत्तानाकुञ्चितोऽत्र पादः । ननु प्रयोक्तृभिः
शस्त्रविमोक्षः कार्य इत्युक्तम् । तस्य प्रयोक्तृभिः न्यायानामित्यादि
</details>

<details><summary>Notes</summary>

1 **ड**-तालं 2 **भ**-आलीढस्थानमेतत्तु विज्ञेयं नाट्यकर्मणि 3 **म** -रौद्रवीर 4 **म**-समुद्भवः **न**-कृताश्रयः
5 **न**-संस्फोटः 6 **न** -तथाहिद्रवणं **ज**-तथा विद्रावणं **म** -तथा विद्रवणं चैव शस्त्राणां च विमोक्षणम् 7
**जझ**योः अञ्चितं **प**-वामं पादं 8 **म**-परिवर्ते यः प्रत्यालीढं तु तत् स्मृतम् **द**-प्रत्यालीढ इति स्मृतः 9 **न** -आलीढे
सन्धितं **म**-आलीढसन्धितं **ढ**-आलीढसहितं 10 **म**- मोचयेत् 11 **म** -कार्यो व्यायामयोगतः 12 **च**
-न्यायाश्चैव प्रयोक्तव्या **ड**-न्यायाश्चैव हि 13 **द**-कौशिकः **म**-वार्षगण्यः सकैशिकः ।
</details>

<pb n="112"/>

भारते तु1 कटिच्छेद्यं2 3पादच्छेद्यं तु सात्वते ।। ७३  


4वक्षसो वार्षगण्ये तु शिरश्छेद्यं तु कैशिके ।  
एभिः प्रयोक्तृभिर्न्यायैर्नानाचारीसमुत्थितैः5 ।। ७४  


6प्रविचाराः 7प्रयोक्ताव्या नानाशस्त्रविमोक्षणे ।  
8न्यायाश्रितैरङ्गहारैर्न्यायाच्चैव समुत्थितैः ।। ७५  


9यस्माद्युद्धानि वर्तन्ते तस्मान्न्यायाः प्रवर्तिताः ।  
वामहस्ते विनिक्षिप्य10 खेटकं दक्षिणेन च ।। ७६  


शस्त्रमादाय हस्तेन प्रविचारमथाचरेत्11 ।  
12प्रसार्य च करौ सम्यक् पुनराक्षिप्य चैव हि13 ।। ७७  


खेटकं भ्रामयेत्पश्चा14त्पार्श्वात्पार्श्वमथापि च ।  
शिरः परिगमश्चापि कार्यः शस्त्रेण योक्तृभिः ।। ७८  


15कपोलस्यान्तरे वापि16 शस्त्रस्योद्घट्टनं तथा17 ।  

<details><summary>Abh</summary>

व्यायामाच्चेति नामानुसारादेषां वृत्तिविभागे परिशेषता । आरभट्या वार्षगण्यः । कटिच्छेद्यमिति
भावे कृत्यं । कटीस्थानादिषु परस्य हन्तव्येष्वतिक्रमेण चत्वारः । **एभि**रिति एभिर्न्यायैरुपलक्षिताः
शस्त्रमोक्षणविषयाः **प्रविचाराः** प्रकृष्टा विचित्रा गतिविशेषाः परिश्रान्तिशब्दाश्चारीव्यायामखण्ड-
मण्डलात्मकाः कार्याः । न्यायशब्दस्यार्थं दर्शयति न्यायेनाङ्गौचित्येन यान्यङ्गोदाहर-
</details>

<details><summary>Notes</summary>

1 **छ**-च 2 **ढ**-कटिच्छेदं 3 **ड**-पादे 4 **म** -वार्षगण्ये ह्युरश्लेद्यं 5 **द**-न्याये नानाचारीसमन्विते ।
6 **म**-प्रविचारः **ड**-प्रविचार्य **न**-प्रविचार 7 **म**-प्रयोक्तव्यः सर्व **ड**-प्रयोक्तव्यो **न**-प्रयक्तव्यो
नानाशस्त्रप्रमोक्षणे 8 **म**-न्याय्याश्रितैरङ्गहारैर्न्याय्याच्चैव **ड**-न्यायंश्रितेः 9 **न**-तस्मात् **म**-न्याय्याः प्रकीर्तिता
**ड**-वामहस्तेन
10. **द**-वामह्स्ते विनिक्षिप्य खेटकं शस्त्रफेटकम् ।
दक्षिणे च करे शस्त्रं प्रविचारमथाचरेत्।।
11 **म**-प्रविचारं प्रयोजयेत् **न**-प्रविचारमथारभेत् 12 **द**,N -करौ प्रसारितौ कृत्वा **झ**-प्रचार्य
13 **म**-आक्षिप्य तदनन्तरम् 14 **प**-वामपार्श्वं 15 **च**-कपोलां 16 **ड** -चापि **म**-चैव 17 **म**,N-भवेत् ।
</details>

<pb n="113"/>

1पुनश्च 2खङ्गहस्तेन ललितोद्वेष्टितेन च ।। ७९  


खेटकेन च कर्तव्यः शिरःपरिगमो बुधौः ।  
एवं 3विचारः कर्तव्यो भारते शस्त्रमोक्षणे ।। ८०  


4सात्वते च5 प्रवक्ष्यामि प्रविचारं यथाविधि ।  
6स एवं प्रविचारस्तु शस्त्रखेटकयोः स्मृतः ।। ८१  


केवलं पृष्ठतः 7शस्त्रं 8कर्तव्यं खलु सात्वते ।  
गतिश्च वार्षगण्येऽपि9 सात्वतेन क्रमेण तु10 ।। ८२  


11शस्त्रखेटकयोश्चापि12 भ्रमणं संविधीयते13 ।  
14शिरः परिगमस्तद्वच्छस्त्रस्येह भवेत्तथा15 ।। ८३  


उरस्युद्वेष्टनं कार्यं शस्त्रस्यांसेऽथवा पुनः16 ।  
भारते प्रविचारो यः17 कर्तव्यस्स तु18 कैशिके ।। ८४  


19विभ्रमय्य19a तथा शस्त्रं केवलं मूर्ध्नि पातयेत् ।  

<details><summary>Abh</summary>

णादि न्यायादेव च परबन्धनस्वभाविताप्तिरूपात् प्रवर्तितानि तैः यत एतयोः
क्रिया अतो न्यायाख्याः। **अथापि** चेत्यनन्तरं चेत्यर्थः । परिवेष्टनेन गमनं
नयनं परिगमः । मणिबन्धोद्वेष्टनेन शस्त्रस्योद्वेष्टनं उद्वेल्लितेनेत्युद्वेष्टितेन । पृष्ठत
इति कायस्य पश्चाद्भागे । युद्धप्रसङ्गेन सर्वं प्रयोज्यमापततीत्याशङ्क्याह-
</details>

<details><summary>Notes</summary>

1 **म**-तथा शृङ्गारहस्तेन 2 **द**-शृङ्ग **झ**-खण्ड 3 **ड**-प्रचारः **भ**-कार्यः प्रविचारो 4 **भ**-सात्त्वते तु प्रविचारं
व्याख्यास्याम्यनुपूर्वशः 5 **डन**-तु 6 **म**-य एवं **द**-एवमेव **न**-स एव 7 **ड**-खङ्ग 8 **म**- नेतव्यं तत्र
9 **द** N-वार्षगण्ये हि 10 **द**- च 11 **च**- खङ्ग 12 **दम** N-कार्यं 13 **म** N- द्विजसत्तमाः **झ**-संनिधीयते
14 **ड**-शिरः परिगमादस्मिंस्तस्य शस्त्रस्य केवलम् 15 **भ**-भवेदिह 16 **न**-अंशेन चात्मनः **ड**-अङ्गेन वा
पुनः **द**-शस्त्रस्यादिषु वा पुनः 17 **ड**-चारोऽयं 18 **द**-हि
19 **भम**योः सार्धश्लोकस्य पाठान्तरम् -
केवलं विभ्रमय्यास्त्रं शिरोदेशे प्रयोजयेत् ।
एवमेते प्रविचाराः प्रयोज्यास्त्वङ्गलीलया ।
शस्त्रे धनुषि वज्रे च नानाविधविमोक्षणे ।
19 a: N: विभ्रमस्य
</details>

<pb n="114"/>

प्रविचाराः प्रयोक्तव्या1 ह्येवमेतेऽङ्गलीलया2 ।। ८५  


3धनुर्वज्रासिशस्त्राणां प्रयोक्तव्या विमोक्षणे ।  
न भेद्यं 4नापि च च्छेद्यं न चापि रुधिरस्रुतिः5 ।। ८६  


रङ्गे 6प्रहरणे कार्यो7 न चापि व्यक्तघातनम्8 ।  
संज्ञामात्रेण कर्तव्यं9 शस्त्राणां मोक्षणं बुधैः ।। ८७  


10अथवाभिनयोपेतं कुर्याच्छेद्यं विधानतः ।  
11अङ्गसौष्ठवसम्पन्नैरङ्गहारैर्विभूषितम् ।। ८८  


व्यायामं कारयेत्सम्यग्लयतालसमन्वितम्12 ।  
13सौष्ठवे हि प्रयलस्तु कार्यो व्यायामवेदिभिः14।। ८९  


15सौष्ठवं लक्षणं 16प्रोक्तं वर्तनाक्रमयोजितम् ।  
शोभा सर्वैव नित्यं हि127 सौष्ठवं समुपाश्रिता ।। ९०  


न हि सौष्ठवहीनाङ्गः शोभते नाट्यनृत्तयोः18 ।  

<details><summary>Abh</summary>

**न भेद्य**मिति भावे प्रत्ययः । **संज्ञामात्रेणे**ति यथा परो जानाति युध्येते इमाविति
एवं त्विमावित्यादिविषयं निधाय नाटकादौ संज्ञामात्रेणापि तेन नानुचितमिति
दर्शयति । **अथवेति** व्यवस्थितविकल्पः । अङ्गसौष्ठवं यदुक्तं तस्य
सिद्धये परिकरमाह व्यायाममिति । व्यायामोऽङ्गशिक्षाभ्यामङ्गयोग्यकालमेव एवं द्रुतादेः
</details>

<details><summary>Notes</summary>

1 **ड**-च कर्तव्याः **द**-प्रकर्तव्या 2 **द**-अङ्गनालये 3 **ड**-धनुर्वज्रादि 4 **म**-नैव **ड**-नापि तु 5 **नमद**, N-स्रवः
6 **म**-प्रहरणैः 7 **न**-कार्ये **म**-कार्यं 8 **न**-पातनम् 9 **द**-योक्तव्यं **म**-मात्रे प्रयोक्तव्यं 10 **न**-अथ
त्वभिनयोपेतं **ड**- अथवाभिनयोपेतं 11 **म**-अङ्गसौष्ठवसंयुक्तं **ड**-अङ्गैः सौष्ठवसंयुक्तैः 12 **ड**-समन्वितः
13 **ड**-सौष्ठवे तु **न**-सौष्ठवेऽतिप्रयत्नस्तु **म**-प्रयत्नः सौष्ठवे कार्यो बुधैर्व्यायामयोगतः 14 **ड**, N-सेविभिः
15 अयं श्लोकः **जझडढनपभादि**ष्वादर्शेषु नास्ति **चम**- सौष्टवे 16 **च**-प्रोक्तवर्त्मना 17 **म**- च
18 **म**-नाटके शोभते नरः ।
</details>

<pb n="115"/>

अचञ्चलमकुब्जं1 च सन्नगात्रं तथैव च2 ।। ९१  


3नात्युच्चं चलपादं च 4सौष्ठवाङ्गं प्रयोजयेत् ।  
5कटी कर्णसमा यत्र कूर्परांसशिरस्तथा ।। ९२  


समुन्नतमुरश्चैव सौष्ठवं नाम तद्भवेत् ।  
6अत्र नित्यं प्रयोत्नो हि विधेयो मध्यमोत्तमैः ।। ९३  


नाट्यं नृत्तं च सर्वं हि सौष्ठवे संप्रतिष्ठितम् ।  
7कटीनाभिचरौ हस्तौ वक्षश्चैव समुन्नतम् ।। ९४  


8वैष्णवं स्थानमित्यङ्गं9 चतुरश्रमुदाहृतम् ।  
10परिमार्जनमादानं 11सन्धानं मोक्षणं तथा ।। ९५  


12धनुषस्तु प्रयोक्तव्यं करणं तु चतुर्विधम् ।  
13 प्रमार्जनं14 परामर्श आदानं ग्रहणक्रिया13a ।। ९६  

<details><summary>Abh</summary>

एवं द्रुतादेः चञ्चत्पुटादेश्चानुसन्धेरङ्गमात्मीकृतन्तालाख्यं पठ्यते । **सन्नं** स्वविश्रान्तिपरिणतं
गात्रं यस्य । **कूर्परांसशिर** इति प्राण्यङ्गत्वादेकवद्भावः । **तथेति** साम्येनेत्यर्थः । अधमानामत्र
स्वातन्त्र्यं दर्शयति **मध्यमोत्तमैरिति** । सौष्ठवं यदर्थं तत्सर्वसामान्यभूतं चातुरश्र्यमाह-**कटिनाभिचरा**विति क्रमेण यौगपद्येन च । खङ्गयुद्धे यथान्यायास्तथा धनुर्युद्धेऽपि
कर्माणि सन्तीति दर्शयति । **प्रमार्जन**मिति प्रथमं धनुषो मार्जनं ततोऽपि बाणेन ग्रहस्ततोऽपि
शरस्य सन्धानं ततो मोक्षः । व्यायामे प्रस्तुते तदुपयोगि सौष्ठवं तत्प्रसङ्गागतं च धनुः-
</details>

<details><summary>Notes</summary>

1 **द**-आकुञ्चं 2 **ड** N-अथापि च 3 **न**-नात्युच्चं न निपातं च **प**- नात्युच्चतलपातं **ढ**-नात्युच्चं च निपातं
च 4 **म**-सोष्ठवेऽङ्गं **झ** -सौष्ठवे तं 5 **म**-कटीकर्णसमौ यत्र कूर्परावंसके शिरः 6 **च**-आदर्श एव दृश्यते
7 **म**-कटिवक्षश्चरौ **डद**-कटिनाभिचरौ 8 **म**-वैष्णवं च तथा स्थानमङ्गैस्तु चतरं भवेत् । 9 **च**-इत्यङ्गचतुरश्रं
10 **द**-परिमार्जनमातानं 11 **ड**-बन्धनं 12 **म** -धनुषः संविधातव्यं **ड**-धनुषस्तु प्रकर्तव्यं 13 अंय श्लोकः
**कचदभ**-आदर्शेषु न वर्तते 13a: N: तैलाभ्यक्तेन गात्रेण यवागूस्वेदितेन च । 14 **ड**-संमार्जंनं ।
</details>

<pb n="116"/>

1संधानं शरविन्यासो विक्षेपो मोक्षणं भवेत् ।  
तैलाभ्यक्तेन गात्रेण 2यवागूमृदितेन च ।। ९७  


व्यायामं कारयेद्धीमान् भित्तावाकाशिके तथा3 ।  
4योग्यायां मातृका भित्तिस्तस्माद्भित्तिं5 समाश्रयेत् ।। ९८  


6भित्तौ प्रसारिताङ्गंतु व्यायामं कारयेन्नरम् ।  
7बलार्थं च निषेवेत नस्यं वस्तिविधिं8 तथा ।। ९९  


9स्निग्धान्यन्नानि च तथा रसकं पानकं 10aतथा10 ।  
11आहाराधिष्ठिताः प्राणाः 12प्राणे योग्याः प्रतिष्ठिताः ।। १००  


तस्माद्योग्या13प्रसिद्द्यर्थमाहारे यत्नवान् भवेत् ।  
अशुद्धकायं 14प्रक्लान्तमतीव क्षुत्पिपासितम् ।। १०१  

<details><summary>Abh</summary>

कर्माभिधाय प्रयोगमेव व्यायाममाह-**तैलाभ्यक्ते**नेति । तैलमत्र तिलतैलम् । यवागूर्यवान्नम् ।
योगाय विद्याविशेषसंबन्धाय प्रभवतीति योग्या गुणनिका । तस्य वस्तिविधिश्च तैलघृतादिभिः
यथादेशकालप्रकृतीति मन्तव्यमायुर्वेदात् । **रसकमि**ति मांसरसं सेवेतेति संबन्धः । पानकानि च
स्निग्धानीति संबन्धः । योग्या वा किमनेनेत्याशङ्कयाह-**आहाराधिष्ठिता** इति ।
**अशुद्धकाय**मित्यनेन वमनविरेचनविशुद्धगात्रस्य व्यायामेऽधिकार इति दर्शयति । अशुद्धगात्रत्वं
</details>

<details><summary>Notes</summary>

1 **झ**-बन्धनं 2 **ड**-यवाश्चाखेदितेन **ढ**-यवाग्वास्वेदितेन **म**-यवागूत्स्वेदितेन **न**- यवागूखदितेन
3 **म**-आकाशिकेऽपि वा **ड**-हितावाकाशिके तथा **द**-आकाशके तथा 4 **ड**-योग्यतायां **य**-योग्याय 5 **द**
-भित्यां 6 **छ** -भित्तिप्रसारिताङ्गस्तु **म**-भित्त्यामृजुकृताङ्गस्तु व्यायामे शोभते नरः **ड**-भित्तौ प्रसारिताङ्गस्तु
7 **ड**- कारयेद्बुधः **द**-कारयेन्नरम् 8 **म**-बलार्थस्तु 9 **न**-वर्तिविधिं **ड**-च त्रिविधं **द**-वस्तिविधिस्तथा
10 **न**-स्निग्धान्यन्नान्यभीष्टानि **द**-स्निग्धान्यन्यान्यश्नानि **दम**-पानकानि च, 10a:N: स्निग्धान्यन्यान्यनुष्णानि
रसकं पानकानि च ।। 11 **ढ**-आहारे 12 **न**-प्राणयोग्यान् 13 **द** -प्रतिष्ठार्थं 14 **द**-प्रश्रान्तं.
</details>

<pb n="117"/>

1अतिपीतं तथा भुक्तं 2व्यायामं नैव कारयेत् ।  
अचलैर्मधुरैर्गात्रैश्चतुरश्रेण वक्षसा ।। १०२  


व्यायामं कारयेद्धीमान्नरमङ्गक्रियार्थिनम्3 ।  
एवं व्यायामसंयोगे4 कार्यश्चारीकृतो5 विधिः ।। १०३  


अत उर्ध्वं6 प्रवक्ष्यामि मण्डलानां विकल्पनम्7 ।।  


इति 8भारतीये नाट्यशास्त्रे
चारीविधानो9 नाम
10दशमोध्यायः ।।  

<details><summary>Abh</summary>

चाजीर्णयोगेऽपि । **प्रक्लान्तमि**ति अध्वश्रमादिना । **अचलैरिति** यत्र यत्र क्रियायां योज्यते तत्र
तत्रैव प्राप्तपरिणतिभिरित्यर्थः। **मधुरैरि**ति ललितैः । अङ्गक्रिया अङ्गसिद्धिः ।
**एवमि**त्युपसंहरन्नध्यायान्तरमासूत्रयति । (विकल्पनं) विचित्रतयां कलयन्ते येन प्रकारेण तं
वक्ष्यामीति सूत्रयन्नङ्गानुसारायातचारीपरम्परात्मनां मण्डलात्मनामसङ्खयेयत्वं
सूत्रयन्नुदाहरणमात्रार्थमध्यायान्तरमिति निरूपयतीति शिवम् ।


इत्थं दशममध्यायं व्याचष्टे च समासतः ।  
शिवस्मृतिकृतार्थोऽपि परार्थं 1दुःखलात्मजः ।।  


इति श्रीमहामाहेश्वराभिनवगुप्ताचार्यविरचितायां
2नाट्यवेदविवृतावभिनवभारत्यां चारी-विकल्पो नाम दशमोऽध्यायः ।।  


।।श्रीः।।
</details>

<details><summary>Notes</summary>

1 **न**- अति भुक्तं तथा पीतं 2 **ड**-व्यायामे 3 **ड**-क्रियात्मकम् 4 **म**-संपत्तौ 5 **म**-गतौ 6 **म**-परं
7 **भ**-खण्डमण्डललक्षणम् 8 **द** -श्रीभारतीये 9 **ड**-N-चारीविधानं **द** -चारीविकल्पनं नामैकादशोऽध्यायः
(श्लो-९२ आदितः १८२९) **भम** -अध्यायो दशमः 10 N(**जादि बा**न्तेष्वादर्शेषु "एकादशोऽध्यायः".)
1 दुस्सलात्मजः 2 नाट्यवेदवृत्तौ.
</details>
