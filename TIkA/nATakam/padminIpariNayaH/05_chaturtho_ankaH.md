+++
title = "05 चतुर्थोऽङ्कः"

+++


॥**अथ चतुर्थोऽङ्कः**॥  

(ततः प्रविशति मधुव्रता । परिक्रम्यावलोक्य च)।

**मधुव्रता**-दिट्टिए विहदा सहि आअच्चइ । (दिष्ट्या विचिता सखी आगच्छति) ।

(प्रविश्य)

**भ्रमरिका–** अच्चरिअम् । (आश्चर्यम्)।

**मधु**-हळा! मं सविहवट्टिणिं वि कुदो न पेख्खसि? अहवा तारिसो तुगस्सिं
राअवुत्तीसिणेही ।

(मां सविधवर्नितीमपि कुतो न पश्यसि? अथवा तादृशस्त्वयि राजपुत्रीस्नेहः)
।

**भ्रम**-सहि मा कुप्पेहि । किं वि अच्चरिअम् पेख्खिअ परवतह्मि ।

(सखि! मा कुप्य । किमप्याश्चर्यं प्रेक्ष्य परवशाऽस्मि ।

**मधु**-किं दं? (किं तत्?)

**भ्रम**-शारआणन्दसिस्सस्स तुहिणमण्डलेमि विक्कमविलसिदम् ।
(शारदानन्दशिष्यस्य तुहिनमण्डले विक्रमविलसितम्)।

**मधु**-रण्णा पेसिदा खु तं कावाळिअं जेदुं सेणा! । (राज्ञा प्रेषिता खलु
तं कापालिकं जेतुं सेना!) ।

**भ्रम**-गअणचारिणि तस्सि तिरोहिअरूअ सेण्णं किं करिस्सदि?।

(गगनचारिणि तस्मिन् तिरोहितरूपे सैन्यं किं करिष्यति?)।

**मधु**-तत्थ गदा सेणा किं विफळा आसि । (तत्र गता सेना किं विफलासीत्? )

**भ्रम**-सेणागमणादो पुव्वं एव्व कावाळिअं जेतुण रख्खिदा पिअसहं । तेण
महाभाएण । (सेनागमनात्पूर्वमेव कापालिकं जित्वा रक्षिता प्रियसखी तेन
महाभागेन) ।

**मधु**-हळा! तं तारिसं पेक्खन्ती । पदुमिणाए मण केरिसम्? । (हळा! तं
तादृशं प्रेक्षमाणायाः पद्मिन्याः मनः कीदृशम्?) ।

**भ्रम**-सुबाहुबहकारिणि रामभद्दे जानईहिअअं केरिसम्! ।

(सुबाहुवधकारिणि रामभद्रे जानकीहृदयं कीदृशम्!)

**मधु**-जुत्तम्! (युक्तम्) **भ्रम**-किं जीमूओ आअदो? । (किं जीमूत
आगतः? )

**मधु**-सो पावो दहमुहो विअ परिणेदुं जाणई अहि्लसन्तो आअदो ।

(स पापः दशमुख इव परिणेतुं जानकीमभिलषन्नागतः) \|

**भ्रम**-अदो एव्व सही अहिअं वाउळा । (अत एव सखी अधिकं व्याकुला) ।

**मधु**-देव्वप्पसादादो ताए मणोरहो सिज्जउ । (दैवप्रसादात् तस्या
मनोरथस्सिध्यतु ।

**भ्रम**-(सप्रत्यभिज्ञम्) दिट्टिए सुमरिअह्मि सही ळच्चीसमाराहणे पउत्ता मं
अन्तेउरठ्ठिदं पडिमं आणेहित्ति आणत्तवई खु । ता गमिस्सम् । तुमं पुण कहि
पत्थिआः ।

(देिष्ट्या स्मारिताऽस्मि । सखी लक्ष्मीसमाराधने प्रवृत्ता मां
'अन्तःपुरस्थितप्रतिमां आन'येति आज्ञप्तवती खलु, तस्मात् गमिष्यामि । त्वं
पुन: क्व प्रस्थिता?)

**मधु**-तुए समं किंवि मन्तेदुम् ।(त्वया समं किमपि मन्त्रयितुम्) ।

**भ्रम-**‌ कहेहि (कथय) ।

**मधु**-जेणकेणवि उवाएण भक्खरो पदुमिणीए जोअणीज्जोत्ति पत्थिदह्मि अरुणेण ।
तत्थ को उवाओ कादव्वेत्ति ।

(येनकेनाप्युपायेन भास्करः पद्मिन्या योजनीय इति प्रार्थितास्मि अरुणेन ।
तत्र क उपायः कर्तव्य इति) ।

**भ्रम**-एदेण अरुणवअणेण सो तरुणो पदुमिणीनिमित्तं मअणेण अहिअं पहरीअदिति
मुणेमि ।

(एतेन अरुणवचनेन स तरुणः पद्मिनीनिमित्तं मदनेनाधिकं प्रह्रियत इति जानामि
)।

**मधु**-को संसओ! (कस्संशयः?) । (संस्कृतमाश्रित्य) ।

एष खलु - **श्वसिति दीर्घतरं परिताम्यति प्रतिवचः प्रददाति न चेरितः ।**

**क्वचन दिश्यभिधावति मत्प्रिये दिश कटाक्षमवेति मुहुर्वदन् ॥**

**भ्रम**-(विचिन्त्य) तत्थ एसो उवाओ । पुडमं सिविआए ळच्छीपडिमं आरोविअ तस्स
पडिमादस्सणववदेसेण नेदूण सविहे णिऊडं तं वि तत्थ णिवेसिअ परेहिं अविदिअं
पूआघरं पावइस्सम् ।

(तत्रैष उपाय: । प्रथमं शिबिकायां लक्ष्मीप्रतिमामारोप्य तस्य
प्रतिमादर्शनव्यपदेशेन नीत्वा सविधं निगूढं तमपि तत्र निवेश्य वरैरविदितं
पूजागृहं प्रापयिष्यामि) । **मधु**-साहु चिन्दिअम् । तत्थ णिऊडं पूआसमए
ठाऊण तदो ळहेदु मणोरहं भद्दो ।

(तत्र निगूढं पूजासमये स्थित्वा ततो लभतां मनोरथं भद्रः) । (इति
निष्क्रान्ते)

॥ विष्कम्भः ॥

(ततः प्रविशति पद्मिनी)

**पद्मि**-हञ्जे! दीपजादं सव्वं उद्दीवेहि । (हञ्जे! दीपजातं सर्वं
उद्दीपय) ।

**चेटी**-जहा आदिसइ भट्टदारिआ । (यथाऽऽदिशति भर्तृदारिका) ।

(उद्दीपयति दीपान्)

**पद्मि**-(स्व) देवीसमाराहणस्स किदे वल्लहादो णिवट्टिदं वि हिअअं पुणोवि
धावइ तस्सिम् । किं करिस्सम्? । (देवीसमाराधनस्य कृते वल्लभान्निवर्तितमपि
हृदयं पुनरपि धावति तस्मिन् । किं करिष्यामि?) । (नेपथ्ये वाद्यरवः) ।

**पद्मि**-सही भमरिआ देवीपडिमं आणेदि । (सखी भ्रमरिका देवीप्रतिमां आनयति)
।

(प्रविशति शिबिका पुरस्कृत्य भ्रमरिका)

**पद्मि**-हळा! कुदो विळंबो? । (हळा! कुतो विलम्बः?) ।

**भ्रम**-तस्स राअउमारस्स पडिमासण्णिहावणकिदे ।

(तस्य राजकुमारस्य प्रतिमासन्निधापनकृते) ।

**पद्मि**-किं अत्थि तस्स कोऊहळं पडिमादस्सणे? । (किमस्ति तस्य कौतूहलं
प्रतिमादर्शने?)।

**भ्रम**-ण केवळं पडिमादस्सणे? । किंदु पूआदस्सणे पूआफळळाहे अ ।

(न केवलं प्रतिमादर्शने किन्तु पूजादर्शने पूजाफललाभे च) ।

**पद्मि**-होदु, किं कादव्वम् । (भवतु किं कर्तव्यम्) ।

**भ्रम**-(संस्कृतमाश्रित्य)

**अन्तर्हितोऽभृत्सखि भास्करोऽद्य स्नाहि प्रदीपं पुरतो निधाय ।**

**दिव्यासनेऽहं प्रतिमां निधाय माल्यैश्च भूषाभिरलङ्करिष्ये ।**

**पद्मि**-हळा! चित्तदस्सणेण किदबीअविण्णासो दइदस्स आअमणसवणेण अंकुरिदो
पच्छक्खाक्ळोअणेण पल्लविदो तुहिणमण्डलसंहारेण कुसुमिदो मह मणोरद्दरुक्खो कआ
फळित्सदि? । (सखि! चित्रदर्शनेन कृतबीजविन्यासः, दयित्स्यायमनश्रवणेन
अङ्कुरितः, प्रत्यक्षावलोकनेन पल्लवितः, तुहिनमण्डलसंहारेण कुसुमितो मम
मनोरथवृक्षः कदा फलिष्यति?) ।

**भ्रम**-हळा! देविं आराहेहि । तक्खणं तुह मणोरहो फळिस्सदि । (हळा!
देवीमाराधय, तत्क्षणं तव मनोरथः फलिष्यति) ।

**पद्मि**-अस्थु (अस्तु) । (इति स्नातुं निष्क्रान्ता) (भ्रमरिका
शिबिकाद्वारमुद्घाटयति) ।

**भ्रम**-अज्ज, निग्गमिअ पूआभवणं पेख्ख । (आर्य निर्गम्य पूजाभवनं पश्य) ।

(भास्करः शिबिकान्तरान्निर्गत्य)

अहो पूजासदनरामणीयकम्!।

**उपरि शुभविचित्रोल्लोचमध्यप्रलम्बि-**  

**स्फुरदमलसुवृत्तोद्दीप्तमाणिक्यगोळैः ।**  

**कनकमणिविलासिस्तम्भसंलग्नबिम्बै-**  

**रिव सुजनितजीवैर्नेत्रमेतद्धिनोति ॥**

अपिच,

**मृगमदतुहिनाम्भोमिश्रिते स्निग्धरूपे**  

**नवमलयजपङ्के मालतीमल्लिकासु ।**  

**विसरदगरुधूपे संलुठन् वातपोत-**  

**श्चरति परित एष प्रीणयन् नासिकां मे ॥**

(भ्रमरिका प्रतिमां गृहीत्वा प्रतिष्ठाप्य कनकपीठे परिष्करोति) ।

**भास्क**-अहो! सर्वपथीना भ्रमरकचातुरी, यद्राजतेतरामनयाऽलङ्कृता भगवती
गरुडध्वजप्रणयिनी । यैषा,

**उत्तानवामपदजानुकृतैकहस्ता**  

**पाणौ परत्र दधती नलिनं तदन्यम् ।**  

**पादं प्रसारितवती विनिकुञ्च्य किञ्चित्**  

**सम्भूषिता मणिकिरीटमुखैरनर्घैः ॥**

**भ्रम**-अज्ज! इदो उत्तरभाअवट्टिसाळन्तरं पविसिअ तिरोहिदो वाताअणेण
पिअसहीपउत्तिं आळोएहि । (आर्य! इत उत्तरभागवर्तिशालान्तरं प्रविश्य
तिरोहितः वातायनेन प्रियसखीप्रवृत्तिमालोकय ) । **भास्क**-(तथा भूत्वा
स्थित:) ।

**भ्रम**-(नेपथ्याभिमुखं पश्यन्ती स्थिता) । (पद्मिनी स्नाता धृतदुकूला
प्रविशति) ।

**भ्रम**-सहि! सव्वा पृआसामग्गी सज्जीकिदा । पीठे उवविसिअ पूएहि ळोअजणणिम्
। (सखि । सर्वा पूजासामग्री सज्जीकृता । पीठे उपविश्य पूजय लोकजननीम् ।

**पद्मि**-(उपविशति)

(भास्करः जालरन्ध्रेण विलोकयन् साञ्जलिबन्धं प्रणम्य)

**देवीं सुपर्वपतिदिङ्मुखमीक्षमाणां**  

**लक्ष्मीं धनाधिपहरिद्वदनं निषण्णा ।**  

**भक्त्याऽर्चने प्रणिहिता प्रतिभाति सुभ्रू-**  

**र्मूर्तिः श्रियो मुकुरदृश्यतया स्थितेव ॥**

**पद्मि**-हळा! मअणस्स विरहिजणं पहरिदुं किं काळणिअमो णत्थि । जं तस्स
एव्व जणणिं पूएदुं पउत्तं मं णिस्संकं ताडेइ सरेहिम् । (हला! मदनस्य
विरहिजनं प्रहर्तुं किं कालनियमो नास्ति, यत्तस्यैव जननीं पूजयितुं
प्रवृत्तां मां निश्शङ्कं ताडयति शरैः) ।

**भ्रम**-पणिहिअचित्ता होहि । (प्रणिहितचित्ता भव) ।

**पद्मि**-(तथा भूत्वा पूजयति)

**भास्क**–अहो सर्वत्र नैपुणी हरिणीदृशः!

**उदधिदुहितृपूजाकर्म संकल्प्य पूर्वं**

**शिरसि वदनपद्मे वक्षसि न्यस्तहस्तम् ।**

**किमपि किमपि चञ्चत्पक्वबिम्बाधरोष्ठं**

**स्फुरितरुचिरमन्त्रं पीठमभ्यर्चतीयम् ॥**

**परम्परामिश्रितशुद्धवर्णं प्रत्यक्षरार्थानुगतान्तरङ्गम् ।**  

**मन्त्रं जपन्ती प्रहिन्प्रमणीयं मुहुः कराभ्यां विवृणोति मुद्राः ।**

(पद्मिनी ध्यानं नाटयति)

**भास्क**-

**रमणीयमर्धविनिमीलितेक्षणा कुसुमं समुद्धृतकरद्वयाञ्जलौ ।**  

**रमणीयगन्धसलिलेन संयुतं विनिधाय चिन्तयति चेतसेन्दिराम् ॥**
**पद्मि**-(संस्कृतमाश्रित्य) -

**मणिमयमासंनमन् प्रतिरुह्य त्वं मयाऽर्पितं साधु ।**

**मधुसूदनस्य दयिते मम हृदयं पादयोस्सदा कुरु ते ॥**

**भ्रम**-मणोहरो सहिए देवीसमाराहणसंपदाओ । (मनोहरः सख्याः
देवीसमाराधनसम्प्रदायः)

**पद्मि**-**प्रक्षालयामि पादद्वय पद्मे समुचिते सद्भिः ।**

**प्रक्षालय कृपयाऽऽर्त्तिं त्वं मे मातः प्रदेहि सत्कीर्तिः ॥**

**अम्बुधिशायिकुटुम्बिन्यम्बु गृहीत्वा मयऽर्पितं न परम् ।**

**आचामतु तद् भवती वाचाऽगण्यं ममारिदर्पमपि ॥**

**स्नपयामि तेऽद्य मूर्तिं पयसाऽपाङ्गेन मे मनः स्नपय ।**

**मार्ज्मि मृदुवाससा त्वां मार्जय मे त्वं व्यथां प्रसादेन ॥**

**भास्क**-**आशैशवमिवाचार्यैरर्चनामात्रशिक्षिताम् ।**

**एतामवैमि पूजायां समीक्ष्य करकौशलम् ॥**

**पद्मि**-**परिकल्पयामि मातः परिधानं ते सदा धृतानन्दे ।**

**प्रतिगृह्य त्वं प्राप्यं कुरु मे पानाय दयितदन्तपटम् ॥**

**सुरभिलमपि ते गात्रं भूयस्सुरभीकरोमि गन्धेन ।**

**सुरभयनाशिनि देहं सुरभय मे^([\[१\]](#cite_note-1)) मे प्रियाङ्गसङ्गेन
॥**

**भास्क**–सुदत्या भगवत्युपचारपरिपाटी प्रमोदयति मां प्रेमभरं प्रकाशयन्ती
मयि सुतराम् ।

**पद्मि**-**लाक्षारसेन पादौ रक्तावपि तेऽद्य रञ्जयामि पुनः ।**

**मातर्मयि रक्तमपि प्रियहृदयं कलय तूर्णमतिरक्तम् ॥**

**भास्क**-हन्त । न जानाति प्रेयसी चेतो मे रतिभावस्य कोटिं परां यातम् ।

**पद्मि**- **मञ्जीरं पादाब्जे मञ्जुलकाञ्चीं नितम्बबिम्बे ते ।**  

**अम्ब करे कलयेहं कङ्कणमेतन्ममावनाय धर ॥** **भ्रम**-साहु पत्थणम् । (साधु
प्रार्थनम्)

**पद्मि**--**हारं हरिदयिते ते ग्रीवाधूपयामि सुग्रीवे ।**  

**अङ्गदमपि दोर्मूले मां गदहीनां विधेह्यनङ्गाम्ब ॥**  

**कर्णे सुवर्णपत्रं कलयाम्यर्णोजमन्दिरमद्य तव ।**  

**श्रवणं भूषय मे त्वं दयितकरोद्यत्सुवर्णपत्रेण ॥**  

**चूडारत्नं नूतनं शिरसि तवाहं समर्पयामि रमे ।**  

**साभयमुद्रं कुरु मे मूर्ध्नि करं ते समुद्रशयकान्ते ॥**  

**मृगमदतिलकं निटिले मृगमदहारिणि विलोचनप्रभया ।**  

**कलयामि जलधिकन्ये कुलतिलकं तं कुरुष्व मदधीनम् ॥**  

**मल्लीमाला मातर्धम्मिल्ले ते समर्पिताऽद्य मया ।**  

**एषा भ्रश्यतु रहसि स्मरजनकस्यैव पाणिसंसर्गात् ॥**  

**सुरभिं गृहाण धूपं सुरवन्द्ये मत्प्रदत्तमनुरूपः ।**  

**अम्बार्पयामि दीपं दीपय मे विद्विषि स्वकं कोपम् ॥**  

**भास्क**–साम्प्रतमभूतपूर्वशोभं पूजाभवनम् ।

**सुरभि सुरभिमर्पिस्सेकदीप्तप्रदीपै-**  

**रपि रुचिरसुगन्धापूरकर्पूरदीपैः ।**  

**हरति हृदयमुच्चस्निग्धसाम्ब्राणिधूपै-**  

**र्विविधसरसभक्तैश्चाज्यदुग्धैरपूपैः ॥**  

**पद्मि** -**भोज्यं भक्ष्यं लेह्यं प्राज्यं पेयञ्च देवि मन्दोष्णम् ।**  

**तुभ्यं निवेदयेऽहं लभ्यं सर्वं विधेहि दयितगृहे ॥**  

**क्रमुकफलनागवल्लीमयवीटीयं सचूर्णकर्पूरा ।**  

**दत्ता मुखे मया ते वदने शौरेरियं ततो लगतु ॥**  

**भास्क**-अहो मदिरेक्षणायाः श्रृङ्गारव्यतिकरमनोहरो
हरिप्रणयिनीचरणसरोजभक्तिभावः ।

**पद्मि**-(उत्थाय)

**दनुमवरिपुवक्षोनित्यवासैकदीक्षे**  

**जननि सुजनसम्पद्दानजाग्रत्कटाक्षे ।**

**भवतु नतिरियं मे त्वत्पदाब्जे रमस्व**

**स्वजन इह मयि त्वं सर्वमागः क्षमस्व ॥**

(इति प्रणमति) ।

**भ्रम**-सहि! पेक्ख पेक्ख, तुह सज्जो मणोरहसिद्धिसूअअं सुहणिमितं णिपदइ
दीवादो तेओपुप्फम् । (सखि! प्रेक्षस्व प्रेक्षस्व, तव सद्यो
मनोरथसिद्धिसूचकं शुभनिमित्तं निपतति दीपात्तेजःपुष्पम् )

**भास्क**-समाप्तैव सपर्या विपर्यासरहिता देव्याः मङ्गलदेवतायाः, यदियं
वामेक्षणा निपीय पादोदकं निर्माल्यमादाय न्यस्यति चक्षुषोरुत्तमाङ्गे च ।

**भ्रम**-हळा! करेहि देविं परिदो जवणिअम् । (हला! कुरु देवीं परितो
यवनिकाम्)

**पद्मि**-(तथा करोति)

**भ्रम**-हळा! मुहुत्तं एत्थ उवविसिअ विस्समदु होदी \| (हला! मुहूर्तं
अत्रोपविश्य विश्राम्यतु भवती) ।

**पद्मि**-मह कहं विस्समो तं पिअजणं अपेख्खन्तीए । (मम कथं विश्रमः तं
प्रियजनमपेक्षमाणायाः) ।

**भ्रम**-देवीपसादादो अविळम्बेण पिअं देक्खसि । (देवीप्रसादादविलम्बेन
प्रियं द्रक्ष्यसि)

**पद्मि**-एत्तिअं काळं पूआपरत्तणेण विरहतावो ओसरिओ । दाणिं अदिरमणिज्जं
एदं धरं पेङ्गतीए मह अहिओ होइ! (एतावन्तं कालं पूजापरत्वेन विरहतापोऽपसृतः
। इदानीमतिरमणीयमेतद्गृहं प्रेक्षमाणाया अधिको भवति)

**भ्रम**–मा चिन्तेहि । (मा चिन्तय)

**पद्मि**-कहं चिन्ताविरामो मह? पावो जीमूओ पाणिं गहिस्सदि। (कथं
चिन्ताविरामो मम । पापो जीमूतः पाणिं ग्रहीष्यति) (इति अश्रूणि मुञ्चति)

**भास्क**- **यावन्तमानन्दमियं विधत्ते प्रेमातिरेकं मयि संवहन्ती ।**  

**शताधिकं तं वितनोति तस्मादन्यत्र कृत्वा पुरुषे विरक्तिम् ॥**  

**भ्रम**-हळा! समस्ससिहि । अत्थि सारआणन्दो । (समाश्वसिहि । अस्ति
शारदानन्दः)

**पद्मि**-सोवि एत्थ दाणिं ण वट्टइ । (सोऽप्यत्रेदानीं न वर्तते)

**भ्रम**-जदो कुदोवि समए आअभिस्सइ । (यतः कुतोऽपि समये आगमिष्यति)
**पद्मि**-हळा जामिणीवि संकुइदा । (यामिन्यपि सङ्कुचिता) (इति मूर्च्छति)

**भ्रम**-(वीजयित्वा) कुदो ण उच्छसिइ । (कुतो नोच्छ्वसिति?। हा विहे!
पदुमिणिं विणासिअ भमरिआजीविअं ओहरिदुं पउत्तोसि । (हा विधे! पद्मिनीं
विनाश्य भ्रमरिकाजीवितमपहर्तुं प्रवृत्तोऽसि । (इति सिञ्चति शीतवारिणा)
(निरूप्य) हा! ण उम्मीळेइ ळोअणम् । (हा! नोन्मीलयति लोचनम्) ।

**भास्क**-अयमेवावसरो ममाविर्भवितुं, यतः प्रभातप्राया विभावरी । तथाहि

**वियति तुहिनरश्मिर्मध्यभागात्प्रतीचीं**

**दिशमधिकमुपेतो दृश्यते पूर्णबिम्बः ।**

**मुहुरयमनुकूजत्युत्थितस्ताम्रचूडो**

**मुखरयति दिशः श्रीकान्तनाम द्विजानाम् ॥**

**कोकाङ्गनाविरहतापनिवृत्तिकालो**  

**मौनव्रतक्षतिकरः करटावलीनाम् ।**  

**नेत्रव्रजे तिमिरकृत्खलु कौशिकानां**  

**कालो विकासिकविधीः समुपस्थितोऽद्य ॥**

सद्यधुनाऽऽविर्भूय नोच्छ्वासयामि पद्मिनीं मीलितैव स्यात् । (इति
प्रकटीभवन्) अहो प्रमादः! कुतो नोच्छ्वसिति पद्मिनी?

**भ्रम**-अज्ज सअळळोअखेमंकरेण तुह करेण परिमसदु भवं पदुमिणिम् । (आर्य!
सकललोकक्षेमङ्करेण तव करेण परिमृशतु भवान् पद्मिनीम्)।

**भास्क**-(करेण पद्मिनीं परिमृश्य स्पर्शसुखमभिनीय) (स्वगतम्) ।

**सुदती किमु वृन्तमोचितैर्नवमल्लीदलसञ्चयैः कृता ।**

**उत बालसुधाकरप्रभारचिता सृष्टिकृतेक्षुधन्वना ॥**

**पद्मि**-(उछ्वसिति)

**भास्क**-(तिरोधते स्तम्मे)

**भ्रम**-दिठ्ठिए उज्जीविआ पिअसही । (दिष्ट्या उज्जीविता प्रियसखी)

**पद्मि**-हळा! किं सुहाधारासितं मह गतम्? (किं सुमधारासिकं मम गात्रम्)
**भ्रम**-हळा! तुह वळ्ळ्हकरपरिसादो अणअं किं सुहासेअणं इव । (हळा
वल्लभकरस्पर्शदन्यत्किं सुधासेचनमिव ।

**भास्क**-(स्वगतम्)

**रोमोद्गमः समजनिष्ट मम प्रियायाः**  

**संस्पर्शसम्भवसुखातिशयेन योऽङ्गे ।**  

**तेनापि कञ्चुकितसर्वशरीरकं मां**  

**कृन्तत्यतीव मदनस्य कथं पृषत्कः ॥**

**पद्मि**-हळा! किं असुळहं भाअहेअं संभावेसि । (किमपुलभं भागधेयं
सम्भावयसि)

**भ्रम**-हळा! सुळहं एव्व सम्भावेमि । जदो सो तुमस्सिं, तुमं तस्सिंवि
समाणुराआ ।

(सुलभमेव सम्भावयामि । यतस्स त्वयि त्वं तस्मिन्नपि समानुरागौ)

**पद्मि**-(सौत्सुकयम्) हळा! तस्स ममस्सिं अणुराओ मह वअ अहिओति कुदो
जाणीअदि ।

(तस्य मयि अनुरागो ममेवाधिक इति कुतो ज्ञायते ।

**भ्रम**-तुहिणमण्डळं जेदूण जअळच्छीसमाळिंगेदोवि सो तुमं तहा पेरित अवन्ते
।

(तुहिनमण्डलं जित्वा जयलक्ष्मीसमालिङ्गितोऽपि स त्वां तथा प्रेक्षितवान् )

**भास्क**-सत्यमेतत् \|

**तस्याः कटाक्षालिङ्गलिन्दकन्यास्रोतो मुखं मे विशति स यावत् ।**

**तावन्मदीयेक्षणमत्स्ययुग्मं वेगोत्प्लुतं तद्वदनं व्यगाह ॥**

**पद्मि**-तं पुणोवि दठठूण एक्कवारं वा किं सुहं अणुहविस्सम्? ।

(तं पुनरपि दृष्ट्वा एकवारं वा किं सुखमनुभविष्यामि?)

**भ्रम**-सहि! सज्जो एव्व देवीपसादादो ताहिसं सुहं अणुहविस्ससि ।

(सखि! सद्य एव देवीप्रसादात् तादृशं सुखमनुभविष्यसि)

**पद्मि**-कहं असम्भावणिज्जं संभाषेसि? (कथमसम्भावनीयं सम्भावयसि)

**भ्रम**-संभावणिज्जं एव्व । (सम्भावनीयमेव)।

**भास्क**-(स्वगतम्) हन्त कालो याप्यते वृथालापेन सख्या ।

**स्फुरति मम भुजोऽयं द्राक्सनाद्राङ्गिरं तां**

**रद्धन्तवमनपाने सम्भ्रमं याति विरहा ।**

**..........सोत्रसुद्युक्तभास्ते ॥**

**वदनपरिमलाप्तौ घ्राणमावेगमेति ॥**

**भ्रम**-हळा! माळईमाळं करे धारअन्ती पडिवाळेहि तस्स आअमणम् ।

(मालतीमालां करे धारयन्ती प्रतिपालय तस्यागमनम्)

**पद्मि**-मं परिहससि! । (मां परिहससि)

**भ्रम**-णो परिहासो । सो आगमिअ तुइ माळं गळे गहिस्सइ ।

(नो परिहासः । स आगत्य तव मालां गले ग्रहीष्यति ) (इति मालां ददाति)

**पद्मि**-(गृहीत्वा) हळा! पदारेसि माम् । (प्रतारयसि माम्) ।

**भ्रम**-ण पदारेमि । माळं उद्धारेहि करेहिम् । (न प्रतारयामि ।
मालामुद्धारय कराभ्याम्)

**पद्मि**-(मालामुद्धृत्य) हळा! तुह एसो कोवि विणोओ । (तव एष कोऽपि
विनोदः)

**भास्क**-हन्त! कामिजनस्य मनोरथमाप्तौ सहचरजनवशंवदता ।

**भ्रम**-ण विणोओ । माळं गअणे णिख्खिव । तस्स कण्ठे पडिस्सइ । (न विनोदः ।
माल्यं गगने निक्षिप । तस्य कण्ठे पतिष्यति)

**पद्मि**-(मालामुत्क्षिपन्ती) सहिवअणविस्सासादो माळं णिख्खिवेमि णिराहारम्
। को वा पुण्णजणो देवीमालाए भूमिपअणादोसादो मं रख्खिस्सदि कण्ठे गह्णीय ।

(सखीवचनविश्वासान्मालां निक्षिपामि निराधारम् । को वा पुण्यजनः देवीमालायाः
भूमिपतनदोषान्मां रक्षिष्यति कण्ठे गृहीत्वा । (इति विसृजति मालाम्) ।

**भास्क**-**एषोऽस्मि यद्गलतलाधिगमाय मालां**  

**निक्षिप्तवत्यसि सुखीवचनादरेण ।**  

**तां धर्तुमत्र तव दासजनात्किमस्मा-**  

**दन्योऽस्ति भास्कर इति प्रथितान्मृगाक्षि ॥**

(इति सत्वरं निर्गत्य कण्ठे गृह्णाति मालाम् )

**पद्मि**-(स्वगतम्) किं एदं अच्चरिअं? अहवा संक्कप्पकप्पिदो एसो? उद
सिविणअं पेख्खेमि (किमेतदाश्चर्यम्! अथवा सङ्कल्पकल्पित एषः? उत स्वप्नं
प्रेक्षे?)

**भ्रम**-हळा! किं मद्द वचणं सत्तं आसि । (किं मय वचनं सत्यमासीत्?)
**पद्मि**-(सम्भ्रान्ता तिष्ठति)

**भ्रम**-इदो वरं अहं एत्थ ठिदा जदि तुम्हाणं अणहिमदा भविस्सम् । (इतः परं
अहमत्र स्थिता यदि युवयोरनभिमता भविष्यामि) (इति मन्दमपसरति )

**पद्मि**-हळा! किं गच्छेसि मे एआइणिं विसज्जिअ । (किं गच्छसि मामेकाकिनीं
विसृज्य)

**भ्रम**-पिअसहाआ खु होदी । मए किंकादव्यम्? अथ्थि भअवतीए समप्पिअं सव्वं
पुष्पादिअं वथ्थुजाअम् । (प्रियसहाया खलु भवती, मया किं कर्तव्यम् । अस्ति
भगवत्यै समर्पितं सर्वं पुष्पादिकं वस्तुजातम्) । (इति निष्क्रान्ता )

**भास्क**-(कण्ठादवमुच्य मालां पद्मिनीग्रीवायामर्पयति) ।

**पद्मि**-जणकवसो हि एसो जणो । (जनकवशो ह्येष जनः)

**भास्क**-प्रिये! तदीयाशयोऽस्मदनुकूल इति विदितमेव । (इति पाणिं
गृह्णाति)

**पद्मि**-(धून्वतीव) जीमूतस्स मं विदरिदुं पवट्टइ खु सो । (जीमूताय मां
वितरितुं प्रवर्तते खलु सः) ।

**भास्क**-तत्र भवान् शारदानन्दः स्वोपायेन जीमूतं प्रतारयिष्यतीति
प्रत्ययेन ।

(इति वसनाञ्चलं गृह्णाति)

**पद्मि**-(मोचयन्तीव)

**भास्क**-भद्रे! तव वदनकमले कोऽयं केतकीपरागः? (इति सफूत्कारं चुम्बितुं
प्रवर्तते) ।

**पद्मि**-(मुखं परावर्तयति ) ।

**भास्क**-प्रेयसि! सन्ध्याकालात् पूर्वमेव प्रतीचीसङ्गस्तूर्ण कार्य
इत्येव चन्द्रः आवेगेन स्रंसमानांशुको^([\[२\]](#cite_note-2)) द्राक्
धावति । आवां नो विलम्बं विदध्वः ।

**देव्यै समर्पिततया रुचिरं निकामं**

**भुक्त्वाऽद्य भज्यमुचितञ्च निपीय पेयम् ।**

**माल्यानुलेपनधरापयोज्य वीटी-**

**मन्योन्यमत्र मुदितौ शयनं भजावः ॥**

(इति निष्क्रान्तौ)

॥ इति पद्मिनीपरिणये गान्धर्वविवाहो नाम चतु्र्थोऽङ्कः ॥

1.  [↑](#cite_ref-1) हे मे = हे लक्ष्मि ।
2.  [↑](#cite_ref-2) स्रंसमानांशुकः, निमाश्रिषः
