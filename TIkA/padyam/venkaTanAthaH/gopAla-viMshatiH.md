+++  
title = "गोपालविंशतिः"  
unicode_script = "devanagari"  
+++  

## 01  

वन्दे बृन्दावन-चरं  
वल्लवी जन वल्लभम्‌ ।  
जयन्ती+++(दिन)+++-संभवं धाम  
वैजयन्ती-विभूषणम्‌ ॥ १ ॥+++(4 प्रासः)+++  

## 02  
+++(वसन्ततिलका।)+++  
वाचं+++(=सरस्वतीनिभदेवीं!)+++ निजाङ्क-रसिकां प्रसमीक्षमाणो  
वक्त्रारविन्द-विनिवेशित-पाञ्चजन्यः ।  
वर्ण-त्रिकोण-रुचिरे वर-पुण्डरीके +++(यन्त्रे)+++  
बद्धासनो जयति वल्लव-चक्रवर्ती ॥ २ ॥  

## 03  

आम्नाय-गन्धि-रुदित-स्फुरिताधरोष्टम्‌  
आस्राविल+ईक्षणम् अनु-क्षण-मन्द-हासम्‌ ।  
गोपाल-डिम्भ-वपुषं कुहना+++(=दाम्भिक)+++-जनन्याः +++(पूतनायाः)+++  
प्राण-स्तनन्-धयम् अवैमि परं पुमांसम्‌ ॥ ३ ॥+++(4)+++  

## 04  

आविर् भवद्‌ +++(अ)+++वनिभृताऽऽभरणम् पुरस्तात्‌  
आकुञ्चितैक-चरणं निभृतान्य-पादम्‌ ।  
दध्ना निमन्थ-मुखरेण निबध्द-तालं  
नाथस्य नन्द-भवने नवनीत-नाट्यम्‌ ॥ ४ ॥+++(5)+++  

## 05  
+++(मन्दाक्रान्ता)+++  
हर्तुं कुम्भे, विनिहित-करः, स्वादु-हैयङ्गवीनं  
दृष्टवा दाम--ग्रहण-चटुलां, मातरं जात-रोषाम्‌ ।  
पायाद् ईषत्--प्रचलित-पदो, नाप-गच्छन्‌ न तिष्ठन्‌  
मिथ्यागोपः, सपदि नयने, मीलयन्‌ विश्व-गोप्ता ॥ ५ ॥+++(5)+++  

## 06  
+++(औपच्छान्दसिकम्)+++  
व्रज-योषिद्-अपाङ्ग-वेधनीयं  
मधुरा-भाग्यम्‌ अनन्य-भोग्यम् ईडे ।  
वसुदेव-वधू-स्तनन्-धयं तत्‌  
किम् अपि ब्रह्म किशोर-भाव-दृश्यम्‌ ॥ ६ ॥  

## 07  

परिवर्तित-कन्धरं +++(गता मातेति खल्विति)+++ भयेन  
स्मित-फुल्लाधर-पल्लवं स्मरामि ।  
विटपित्व-निरासकं कयोश्-चित् +++(कुबेरपुत्रयोः)+++  
विपुलोलूखल-कर्षकं कुमारम्‌ ॥ ७ ॥  

## 08  

+++(राजगोपालवरेण)+++ निकटेषु निशामयामि नित्यं  
निगमान्तैर् अधुनाऽपि मृग्यमाणम्‌ ।  
यमलार्जुन+++(वृक्ष)+++-दृष्ट-बाल-केलिं  
यमुना-साक्षिक-यौवनं युवानम्‌ ॥ ८ ॥+++(4)+++  

## 09  

पदवीम् अ-दवीयसीं+++(=अदूरां)+++ विमुक्तेः  
अटवी-संपदम्‌ अम्बु-वाहयन्तीम्+++(← अम्बु-वाह + तद्वचाचरतीति क्विप् + प्रेरणार्थे णिच् + शतृँ)+++ ‌।  
अरुणाधर-साभिलाष-वंशां  
करुणां +++(लोकोद्धार-)+++कारण-मानुषीं भजामी ॥ ९ ॥+++(5)+++  

## 10  

अनिमेष-निषेवणीयम् अक्ष्णोः  
अजहद्-यौवनम् आविर् अस्तु चित्ते ।  
कलहायित कुन्तलं कलापैः+++(=गुच्छैः)+++  
करणोन्मादक-विभ्रमं महो मे ॥ १० ॥+++(5)+++  

## 11  

अनुयायि-मनोज्ञ-वंश-नालैः  
अवतु स्पर्शित-वल्लवी-विमोहैः ।  
अनघ-स्मित-शीतलैर् असौ माम्‌  
अनुकम्पा-सरिद्-अम्बुजैर् अपाङ्गैः ॥ ११ ॥  

## 12  

अधराहित-चारु-वंश-नालाः  
मकुटालम्बि-मयूर-पिञ्छ-मालाः ।  
हरि+++(=इन्द्र)+++-नील-शिला-विभङ्ग-नीलाः  
प्रतिभाः सन्तु ममान्तिम-प्रयाणे ॥ १२ ॥  

## 13  

अखिलान् अवलोकयामि कालान्‌  
महिलाधीन-भुजान्तरस्य यूनः ।  
अभिलाष-पदं व्रजाङ्गनानाम्‌  
+++(अवर्णनीयत्वाद्)+++ अभिलाप-क्रम-दूरम् आभिरूप्यम्‌ ॥१३॥+++(4)+++  

## 14  
+++(वियोगिनी)+++

हृदि मुग्ध-शिखण्ड-मण्डनो  
लिखितः केन ममैष शिल्पिना ।+++(4)+++  
मदनातुर-वल्लवाङ्गना-  
वदनाम्बोज-दिवाकरो युवा ॥ १४ ॥  

## 15  

महसे महिताय मौलिना  
विनतेनाञ्जलिम् अञ्जन-त्विषे ।  
कलयामि विमुग्ध-वल्लवी-  
+++(करस्थ-)+++वलयाभाषित-मञ्जु-वेणवे ॥ १५ ॥  

## 16  
+++(मालिनी)+++

जयति ललित-वृत्तिं शिक्षितो वल्लवीनां  
शितिल-वलय+++(=कङ्कण)+++-शिञ्जा-शीतलैर् हस्त-तालैः ।  
अखिल-भुवन-रक्षा-गोप-वेषस्य विष्णोः  
अधर-मणि-सुधायाम् अंशवान्‌ वंशनालः ॥ १६ ॥+++(5)+++  

## 17  

चित्राकल्पः श्रवसि कलयन्‌ - लाङ्गली+++(=नारिकेल[पुष्प])+++-कर्णपूरं  
बर्होत्तंस-स्फुरित-चिकुरो+++(=केशो)+++ बन्धुजीवं +++(Hibiscus-सदृशं)+++ दधानः ।  
गुञ्जा+++(बीज)+++-बद्धाम् उरसि ललितां धारयन्‌ +++(बीजपूर्णत्वाद्)+++ हार-यष्टिं  
गोप-स्त्रीणां जयति कितवः कोऽपि कौमार-हारी ॥ १७ ॥  

## 18  

लीलायष्टिं कर किसलये दक्षिणे न्यस्य धन्याम्‌  
अंसे देव्याः पुलक रुचिरे सन्निविष्टान्य बाहुः ।  
मेघ श्यामो जयति ललितो मेखला दत्त वेणुः  
कुञ्जापीड स्फुरित चिकुरो गोपकन्या भुजङ्गः ॥ १८ ॥  

līlāyāṣṭiṁ kara kisalaye dakṣiṇe nyasya dhanyām  
aṁse devyāḥ pulaka rucire sanniviṣṭānya bāhuḥ |  
megha śyāmo jayati lalito mekhalā datta veṇuḥ  
kuñjāpīḍa sphurita cikuro gopakanyā bhujaṅgaḥ || 18 ||  

Lord Gopāla, showing great affection for the Gopīs, stands before them in resplendent attire. He strikes a pose with his tender right hand holding the shepherd's bent stick; his left hand rests on the shoulder of the beautiful Nappinnai; that touch of Gopāla sends shivers of joy over Nappinnai's body. That beautiful Gopāla has tucked his flute inside his waist band and has additional decoration in the form of a chain of Kunrimani beads tied across his own dark hair pulled up in the form of a bun. He shines with his dark blue hue, reminiscent of the clouds in the rainy season and wins over the Gopīs with his formidable beauty. He roams around with great desire for union with Gopīs.  

## 19  

प्रत्यालीढ स्थितिमधिगतां प्राप्त गाढाङ्ग पालिं  
पश्चा दीषन्मिलित नयनां प्रेयसीं प्रेक्षमाणः ।  
भस्रा यन्त्र प्रणिहित करो भक्त जीवातु रव्यात्‌  
वारि क्रीडा निबिड वसनो वल्लवी वल्लभो नः ॥ १९ ॥  

pratyālīḍha sthitimadhigatāṁ prāpta gāḍhāṅga pāliṁ  
paścā dīṣanmilita nayanāṁ preyasīṁ prekṣamāṇaḥ |  
bhasrā yantra praṇihita karo bhakta jīvātu ravyāt  
vāri krīḍā nibiḍa vasano vallavī vallabho naḥ || 19 ||  
Gopāla desirous of performing water sports with the Gopīs tucked tightly his garments. He took in his hands the water pump used in those sports. He approached one of the Gopīs, who was standing with one foot forward in the water and the other planted backward on the land. He surprised her from behind and embraced her tightly. That Gopī was overpowered by that delectable experience and partially closed her eyes and looked at Gopāla with half-open eyes. He returned her affectionate glances. Their eyes met.  

May that Gopāla engaged in water sports with the Gopīs as their lover protect us, since he is the medicine for his devotees suffering from the afflictions of Samsāra.  




## 20  

वासो हृत्वा दिनकर सुतासन्निधौ वल्लवीनां  
लीलास्मेरो जयति ललिताम्‌ आस्थितः कुन्द शाखाम्‌ ।  
सव्रीडाभिस्तदनु वसने ताभिरभ्यर्थ्य माने  
कामि कश्चित्‌ कर कमलयोर्‌ अञ्जलिं याचमानः ॥ २० ॥  

vāso hṛtvā dinakara sutāsannidhau vallavīnāṁ  
līlāsmero jayati lalitām āsthitaḥ kunda śākhām |  
savrīḍābhistadanu vasane tābhirabhyarthya māne  
kāmi kaścit kara kamalayor añjaliṁ yācamānaḥ || 20 ||  
On the banks of the Yamunā river shines the Lord, who is seated on the bow of a kunthā tree with a smile on his face. He is enjoying the prank that he played on the unsuspecting Gopīs, who had left their clothes on the river bank and were engaged in taking morning ablutions. [He wanted to teach them a lesson for breaking the rules of Sāstras, which forbid one from taking bath in the river without wearing a cloth.] Gopāla sneaked up on the crowd of Gopīs deeply absorbed in water sports and took all of their clothes and climbed up the kunthā tree and sat on one of its branch and waited for them to come out of the water. The unaware Gopīs completed their water sports and ablutions and got out of the water and discovered that their clothes were removed by the smiling Gopāla sitting on the adjacent Pinnai (Kuntha) tree. Overcome by modesty, they rushed back into the water and prayed to him to return their clothes. He commanded them to come out of the water with folded hands raised above their hands [as a mark of atonement for the sin of breaking the injunctions of Sāstras]. They had no choice, but to obey him to regain their clothes. May that mischievous Gopāla fond of Gopīs be victorious!  
## 21  

इत्यनन्य मनसा विनिर्मितां वेङ्कटेश कविना स्तुतिं पठन्‌  
दिव्य वेणु रसिकं समीक्षते दैवतं किमपि यौवत प्रियम्‌ ॥ २१ ॥  

ityananya manasā vinirmitāṁ veṅkaṭeśa kavinā stutiṁ paṭhan  
divya veṇu rasikaṁ samīkṣate daivataṁ kimapi yauvata priyam || 21 ||  

This stotram has been created by the poet Veṅkaṭeśa, who does not consider any God other than Gopāla/ Nārāyaṇa. Those who read and recite this eulogy will have the blessings of the darśanam of the God of incomparable beauty, Veṇugopāla (The Flute player Gopāla) who was the keen object of desire of youthful gopīs.  
 
