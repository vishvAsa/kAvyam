+++
title = "11 ब्रह्मा"

+++
तं वन्दे पद्मसद्मानमुपवीतच्छटाछलात्।  
गङ्गा स्रोतस्त्रयेणैव यं सदैव निषेवते॥ 1 ॥  
कुलशैलदलं पूर्णसुवर्णगिरिकर्णिकम्।  
नमोऽधितिष्ठतेऽनन्तनालं कमलविष्टरम्॥ 2 ॥  
कृतकान्तकेलिकुतुकश्रीशीतश्वाससेकनिद्राणः।  
घोरितविततालिरुतो नाभिसरोजे विधिर्जयति॥ 3 ॥  
अविरताम्बुजसंगतिसंगलद्बहलकेसरसंवलितेव वः।  
ललितवस्तुविधानसुखोल्लसत्तनुरुहा तनुरात्मभुवोऽवतात्॥ 4 ॥  
