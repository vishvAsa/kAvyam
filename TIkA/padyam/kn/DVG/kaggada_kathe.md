+++
title = "ಕಗ್ಗದ ಕಥೆ"
unicode_script = "kannada"
+++

ಹಳ್ಳಿ ಮಕ್ಕಳಿಂಗೆ ಗುರುವು, ಹಳ್ಳಿಗೆಲ್ಲ ಗೆಳೆಯನು,-  
"ಒಳ್ಳೆ ಹಾರುವಯ್ಯ"+++(=ಬ್ರಾಹ್ಮಣಃ)+++, " ಹಸುವು", "ಹಸುಳೆ"+++(=ಶಿಶುಃ)+++ ಎನುವರ್ ಅವನನು.  
ಮಂಕುತಿಮ್ಮನ್ ಎನುತ ಹೆಸರನ್ ಅವನು ಹೇಳಿ-ಕೊಳುವನು;  
ಬಿಂಕ ಕೊಂಕು ಒಂದು ಅರಿಯದಿದ್ದ ಸಾಧುವ್ ಆತನು.

ಬಾಳಿದ್ ಏತಕ್ ಎನುತಲ್ ಒಮ್ಮೆಯ್ ಒಮ್ಮೆ ತಾನೆ ಕೇಳ್ವನು;  
ಕೂಳು-ಹೆಣವು ತಾನ್ ಎನುತ್ತಲ್ ಒಮ್ಮೆ ನಕ್ಕು ಪೇಳ್ವನು.  
ಬೆದರರ್ ಆರುಮ್ ಅವನ ಕಂಡು; ಬಳಸಿ ನಿಂತು ಹುಡುಗರು  
ಮುದ-ದೊಳ್ ಅವನ ಸಲುಗೆಯಿಂದ, ’ಮೇಷ್ಟ್ರೆ’, ’ಮೇಷ್ಟ್ರೆ’ ಎನುವರು.

ಮೂಡಲೂರ ಸುತ್ತ-ಮುತ್ತಣ್ ಐದು ಮೈಲಿಯಿಂದಲಿ  
ಕೂಡಿ ಬರುವರ್ ಅಣುಗರ್+++(=ಮಕ್ಕಳ್)+++ ಓದೆ ತಿಮ್ಮ ಗುರುವಿನ್ ಎಡೆಯಲಿ.  
ಶಾಲೆಗ್ ಅವನು ಹೊತ್ತು-ಗೊತ್ತಿಗ್ ಒಪ್ಪುವಂತೆ  ಬರುವನು;  
ವೇಳೆ ವೆರ್ತವ್+++(=ವ್ಯರ್ಥವ್)+++ ಆಗದಂತೆ ಪಾಠ ಹೇಳುತಿರುವನು;

ಆಟ, ಅಮರ, ಮಗ್ಗಿ, ಬರಹ -ಎಲ್ಲ ಕಲಿಸಿ ಕೊಡುವನು;  
ಏಟು, ಪೆಟ್ಟು, ಬಯ್ಲು, ಗದರು -ಒಂದನುಮ್ ಅವನ್ ಅರಿಯನು;
ಕತೆಯ ಹೇಳಿ ನಗಿಸುತ್ ಅವರ ತುಂಟತನವ ಕಳೆವನು;
ಮಿತದಿನ್ ಎಲ್ಲರ್ ಒಡನೆ ಮಾತು-ಕತೆಯನ್ ಆಡಿ ನಲಿವನು.


ಅವನ ತಾಯಿಯ್ ಅರ್ಧ ಕುರುಡಿ, ಸಿರಿಯನ್ ಎಡರಿಗ್+++(=ದಾರಿದ್ರ್ಯಕ್)+++ ಇಳಿದವಳ್,  
ಶಿವನ ನಂಬಿ ಮುದುಕಿ ತನ್ನ ಮಗಳ ಮನೆಗೆ ದುಡಿಯುವಳ್-  
ಆಕೆ,-ಅವನ ತಂಗಿ,-ಗಂಡನ್ ಒಡನೆ ಸುಖದಿ ಬಾಳ್ವರು;  
ಲೋಕ-ಸೇತು ತಿಮ್ಮ ಗುರುವಿಗ್ ಅಲ್ಲೆ ಅಲ್ಲೆ ವಾಸವು.

ಬೇರೆ ಮನೆಯ ಚಿಂತೆಯ್ ಏಕೆ ಹೆಂಡರ್ ಇಲ್ಲದ್ ಅವನಿಗೆ?  
ಆರು ಮರಿಯರ್ ಅವನು ಮದುವೆಯ್ ಆಗದಿದ್ದುದ್ ಏತಕೋ;  
ಬಡವನ್ ಎಂದೊ; ಚೆಲುವನ್ ಅಲ್ಲವ್ ಎಂದೊ; ಹೆಣ್ಣ ಹೆತ್ತವರ್  
ಕೊಡಲು ಬಾರದಿದ್ದರ್ ಏನೊ ! ಅವನೆ ಬೇಡವ್ ಎಂದನೋ!!

ಹೇಗೆ ಇರಲಿ - ವರ್ಷವ್ ಐದು ದಶಕಗಳನು ಕಳೆದವನ್,  
ನೀಗುತಿದ್ದನ್ ಆಯುವನ್ನು ಸರಳ-ಮನದ ತೃಪ್ತಿಯಿನ್.  
ತರಣಿಯ್+++(=ಸೂರ್ಯ)+++ ಉದಿಪ ಮುನ್ನ ಪಾಡಿ ನಾರಸಿಂಹ-ಶತಕಮಂ,  
ಇರುಳು ಬರಲು ರಾಮ-ದಾಸ ಕೀರ್ತನೆಗಳ ಪಾಡುವಂ.

ಬಿಡುವು ಹೊತ್ತು  ಗುಡಿಯಳ್ ಎಲ್ಲೊ ಕುಳಿತು ದೈವ-ಚಿಂತೆಯೊಳ್  
ನಡೆಯುತಿದ್ದನ್ ಅವನು ಬಾಳ ಹೊರೆಯ ಹೊತ್ತು, ಹೊರದ-ವೊಲ್+++(=ಹಾಗೆ)+++  
ಭಾನುವಾರ ಬೆಟ್ಟದೊಂದು ಮೊಡಕ+++(=ವಿವಿಕ್ತಸ್ಥಾನವ)+++ ಸೇರಿ ಕೂಡುವಂ;  
ಮೌನದಿಂದ ಗಗನ ಧರೆಯನ್ ಅಪ್ಪುವ್ ಅತ್ತ ನೋಡುವಂ;

ದೇಗುಲದ್ ಒಳದ್ ಒಂದು ಮಬ್ಬು ಮಂಟಪವನು ಸೇರುವಂ;  
ಹೋಗಿ ಬರುವ ಭಕುತ ಜನಕೆ ಮರುಕ+++(=ಕನಿಕರ)+++-ನೋಟ ತೋರುವಂ.
ಹಳೆಯ ಹಚ್ಚಡವನು+++(=ಕಮ್ಬಳಿ)+++ ತಲೆಯಿನ್ ಅಡಿಯವರೆಗೆ ಹೊದ್ದವಂ
ಹೊಳೆವ ಕಣ್ಣ ಕಾಣದರ್ಗೆ ಮೂಟೆಯೆಂದೆ ಕಾಣುವಂ.

ಗುರುತನ್ ಅರಿತರ್ ಆರುಮ್-ಆನುಮ್+++(=ಆದರ್)+++ ಏನನ್-ಆನುಮ್ ಒರೆ+++(=ತೆಗೆ)+++ದೊಡಂ  
ಕಿರು-ನಗೆಯಿನೆ ಮಾರುವ್ ಏ+++(ಹೇ)+++ಳ್ವನ್, ಆಡನ್ ಅತಿಯ ನುಡಿಗಳಂ.  
ಅವನ ತಂಗಿಗ್ ಒಬ್ಬ ಮಗನು; ಮುದ್ದಿನಿಂದ ಬೆಳೆದನು;  
ಇವನೆ ತಿಮ್ಮ ಗುರುಗೆ ಜೀವವ್ ಇವನೆ ಲೋಕವ್ ಎಲ್ಲವು.

ಸೋಮಿಯ್ ಅವನು; ಮಾವನ್ ಇವನನ್ ಎತ್ತಿ, ನಡಸಿ, ಲಾಲಿಸಿ,  
ಪ್ರೇಮದಂಗಿ ತೊಡಿಸಿ, ಪದ್ಯ ಕಲಿಸಿ, ಬರಹ ತಿದ್ದಿಸಿ,  
ನೋಡಿ ಮುಂಜಿಯ್ ಆದುದನ್ನು, ಕೇಳಿ ವಿದ್ಯೆ-ಪೆಂಪನು+++(=ವೃದ್ಧಿಯನ್ನು)+++,  
ಷೋಡಶಾಬ್ದದ್ ಉತ್ಸವವನು ಮಾಡಿ ಮಾವ ನಲಿದನು.

ಧನ್ಯಳ್ ಈಗ ತಾನ್ ಎನುತ್ತ ಸೋಮಿಯ್ ಅಜ್ಜಿ ಹಿಗ್ಗಿದಳ್;  
ಇನ್ನು ಹತ್ತು-ವಾರ ಕಳೆಯಲ್ ಆಕೆ ಕಣ್ಣು ಮುಚ್ಚಿದಳ್.  
ಬಳಿಕ ಮುಂದಿನ್ ಓದಿಗೆಂದು ಸೋಮಿಯು ಮೈಲಾರಕೆ  
ತೆರಳ್ವುದ್ ಎಂದು ಸಿದ್ಧವಾಯಿತ್ ಅವನು ಮೂಟೆ ಕಟ್ಟಿದ. +++(5)+++

ಬಂದಿತ್ ಅವನ ಪಯಣದ ದಿನವ್ ಅವನ ಮೊಗದೊಳ್ ಉತ್ಸಹ;  
ಅಂದು ತಿಮ್ಮ-ಗುರುವಿನ ದನಿಯಲ್ಲಿ ಕೊಂಚ ಗದ್ಗದ.  
ಬೆರೆಯಿತ್ ಅಂದು ಮಾವನ್ ಒಳಗೆ ಸಂತಸದಲಿ ಚಿಂತೆಯು,  
ಕೊರೆಯಿತ್ ಅವನ ಮನವ ಸೋದರ್-ಅಳಿಯನ್ ಅಗಲ್ವ+++(=[ಅನ್ತರವನ್ನು] ಅಗಲಿಸುವ)+++ ಬೆಸನವು.

ಐದುವಾರ ಕಳೆದು ತಿಮ್ಮ ಗುರುವಿಗ್ ಆಯ್ತು ವರ್ಗವು;  
ಮೂಡಲೂರಿನಿಂದಲ್ ಅವನು ಮಂಡುಗೆರೆಯ ಸೇರ್ದನು.  
ಕೆಲವು ತಿಂಗಳ್ ಆದ ಬಳಿಕ್ ಅದ್ ಒಂದು ಸಂಜೆ ಮಾವನು  
ತಲುಪಿದ ಮೈಲಾರವನ್ ಆ ಪುರದ ಬೆಡಗ+++(=ಸೊಬಗು)+++ ಕಂಡನು.

ಅರಸಿಯ್ ಅರಸಿ ಸೋಮಿಯ ವಿದ್ಯಾರ್ಥಿ-ನೆಲೆಯ ಮುಟ್ಟಿದ;  
ಬೆರಗು ಪಟ್ಟನ್ ಅದರ ಜರಬಿನ್+++(=ಗಾಂಭೀರ್ಯದ್)+++ ಅಂದಗಳನು ನೋಡುತ.  
ಬಳಿಯ ಬಯಲಿನಲ್ಲಿ ಸೋಮಿ ಚಂಡನ್ ಆಡುತ್ತಿದ್ದನು,  
ಗೆಳೆಯರ್ ಒಡನೆ ನಾಗರಿಕದ ಪೆರ್ಮೆ ತೋರುತ್ತಿದ್ದನು.

ಮಾತು, ನಗುವು, ನಡಿಗೆಯುಡಿಗೆ -ಎಲ್ಲ ಕೊಂಚ ಹೊಸಬಗೆ,  
ರೀತಿ ದೊಡ್ಡದಾಯ್ತು ಮಾವ ತಂದ ಹಳ್ಳಿ ಕಣ್ಣಿಗೆ.    
ಆಟಮುಗಿಸಿ ಬರಲಿ ಸೋಮಿಯ್ ಎಂದು ಮಾವ ಕುಳಿತನು;  
ನೋಟವ ಕೈ-ಸಾಲೆಯಿಂದ+++(=ಅಂಗಣದಿನ್ದ)+++ ನೋಡಿ ಘಳಿಗೆ ಕಳೆದನು.

ಕತ್ತಲಾಗೆ ಸೋಮಿ ಗೆಳೆಯರ್ ಒಡನೆ ನೆಲೆಗೆ ಬಂದನು;  
ಅತ್ತಲ್ ಇದ್ದ ಮಾವನನ್ ಅಚ್ಚರಿ-ನೋಟದೆ ಕಂಡನು.  
"ಏನು ಮಾವ? ಎಂದು ಬಂದೆ? ಹೇಗೆ ಬಂದೆ?"-ಎನ್ನುತ  
ಸೋಮಿ ಕೇಳುತಿದ್ದನ್ ಒಲಿದು ಕೆಲದಿ ಕೆಳೆಯರ್ ಇದ್ದರು.

ಮಾವ-"ಎಲ್ಲ ಚೆನ್ನ; ಸೋಮಿ, ನೀನು ಸುಖವೆ?"-ಎಂದನು.  
ಆದರ್ ಏನು?  ಸೋಮಿ ನಡತೆಯೊಳಗ್ ಅದೇನೊ ಹಿಡಿತವು;  
ಭೇದವೇನೊ ಆಯಿತೆಂದು ಮಾವನಿಗಂ ಬಿಗಿತವು.  
ಹರಕಲಂಗಿ, ಹುಲುಸು+++(=ಸ್ಫೀತ)+++-ಗಡ್ಡ, ಹಳ್ಳಿ-ರೀತಿ-ಮಾವನು;  
ಪುರದ ವೇಷ, ಠೀವಿ+++(=ಗಾಂಭೀರ್ಯ)+++, ನೋಟ, ಆಂಗ್ಲ-ರೀತಿ-ಅಳಿಯನು. +++(ರ 5)+++


ಕೆಲವು ನಿಮಿಷವ್ ಇದ್ದಿತ್ ಇಂತು; ಕೆಳೆಯರೆಲ್ಲ ತೆರಳಲು,  
ಕಲೆತರ್ ಆಗ ಮಾವ ಅಳಿಯ ಹಿಂದಿನಂತೆ ಹರಟಲು.  
ಮಾವ ತನ್ನ ಮೂಟೆ ಬಿಚ್ಚಿ,-’ಕೋ’ ಎನುತ್ತ ತೆಗೆದನು,  
ಆವು+++(=ಗೋ)+++-ತುಪ್ಪವ್ ಎರಡು ಕುಡಿಕೆ, ಅವಲ್-ಅಕ್ಕಿಯು ಬೆಲ್ಲವು,

ಅರಳುಹಿಟ್ಟು, ಕೋಡುಬಳೆಗಳ್- ಇಷ್ಟನವನು ಕೊಟ್ಟನು.  
ಮುರಿದು ಸೋಮಿ ಕೋಡುಬಳೆಯನ್ ಒಡನೆ ಬಾಯಿಗ್ ಇಟ್ಟನು;  
ಬೇಗಬೇಗ ಮೇಜಿನ್ ಒಳಗೆ ಮಿಕ್ಕುದೆಲ್ಲ ಸುರಿದನು;  
ಜಾಗಟೆ ಸದ್ದಾಗೆ ಸಂಜೆಯೂಟಕೆಂದು ಹೊರಟನು.

ಮಾವನು "ನಾನ್ ಊಟ ಮಾಡೆ; ಏಕಾದಶಿ" ಎನ್ನಲು,  
ಸೋಮಿ ಪೇಟೆಯಿಂದ ಕದಲಿ ದ್ರಾಕ್ಷಿ ತಂದು ಕೊಟ್ಟನು.  
ಮಾವ ಸಂಜೆ ಸಂಧ್ಯೆ ಮಾಡಿ ಫಲವನ್ ಉಂಡು ಕುಳಿತನು;  
ಸೋಮಿಯ್ ಊಟ ಮುಗಿಸಿ ಬಂದು ಮಾವನ ಬಳಿ ಕುಳಿತನು.+++(5)+++


ಮಾತು-ಕತೆಗಳ್ ಆಗ ಸಾವಕಾಶದಿಂದ ಪರಿದುವು+++(=ಹರಿದವು)+++,  
ಪ್ರೀತಿ-ಮಾತು, ಮನೆಯ ಮಾತು, ಊರ ಮಾತು- ಎಲ್ಲವು.  
ಏನು ಮಾತು! ಏನು ಹರಟೆ! ಏನು ಅಂತರಂಗಗಳ್!  
ಏನದೇನೊ ಸವಿಯ ನೆನಪು! ಏನೊ ನಗು-ತರಂಗಗಳ್!

