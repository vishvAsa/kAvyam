+++
title = "೦"
unicode_script = "kannada"
+++

ಶ್ರೀ ವಿಷ್ಣು ವಿಶ್ವಾಽಽದಿಮೂಲ ಮಾಯಾಲೋಲ  
ದೇವ ಸರ್ವೇಶ ಪರಬೊಮ್ಮನೆಂದು ಜನಂ ||  
ಆವುದನು ಕಾಣದೊಡಮ್ ಅಳ್ತಿಯಿಂ+++(=ಪ್ರೀತಿಯಿಂ)+++ ನಂಬಿಹುದೋ  
ಆ ವಿಚಿತ್ರಕೆ ನಮಿಸೊ – ಮಂಕು ತಿಮ್ಮ ||

ಜೀವ ಜಡರೂಪ ಪ್ರಪಂಚವನ್ ಅದ್ ಆವುದೋ  
ಆವರಿಸಿಕೊಂಡುಮ್ ಒಳನೆರೆದುಮ್ ಇಹುದಂತೆ||  
ಭಾವಕೊಳ-ಪಡದಂತೆ ಅಳತೆಗ್ ಅಳವ್+++(=ಹತ್ತಿರ)+++-ಅಡದಂತೆ+++(=?)+++  
ಆ ವಿಶೇಷಕೆ ಮಣಿಯೋ-ಮಂಕುತಿಮ್ಮ|| +++(5)+++

ಇಹುದೋ ಇಲ್ಲವೋ ತಿಳಿಯಗೊಡದ್ ಒಂದು ವಸ್ತು ನಿಜ  
ಮಹಿಯಿಂ ಜಗವಾಗಿ ಜೀವ-ವೇಷದಲಿ ||  
ವಿಹರಿಪುದ್ ಅದ್ ಒಳ್ಳಿತ್ ಎಂಬುದು ನಿಸದವ್ ಆದ್-ಒಡಾ   
ಗಹನ ತತ್ತ್ವಕೆ ಶರಣೋ – ಮಂಕುತಿಮ್ಮ ||

ಏನು ಜೀವನದರ್ಥ? ಏನು ಪ್ರಪಂಚಾರ್ಥ ?  
ಏನು ಜೀವಪ್ರಪಂಚಗಳ ಸಬಂಧ?   
ಕಾಣದ್ ಇಲ್ಲ್ ಇರ್ಪುದೇನಾನುಮ್ ಉಂಟೆ ? ಅದೇನು?  
ಜ್ಞಾನ-ಪ್ರಮಾಣವ್ ಏಮ್? ಮಂಕುತಿಮ್ಮ

ದೇವರ್ ಎಂಬುದದ್ ಏನು ಕಗ್-ಗತ್ತಲ ಗವಿಯೆ?  
ನಾವ್ ಅರಿಯಲಾದ್-ಎಲ್ಲದರ್ ಒಟ್ಟು ಹೆಸರೇ?  
ಕಾವನ್ ಒರ್ವನ್ ಇರಲ್ಕೆ ಜಗದ ಕಥೆಯ್ ಏಕಿಂತು ?  
ಸಾವು ಹುಟ್ಟುಗಳ್ ಏನು?- ಮಂಕುತಿಮ್ಮ

ಒಗಟೆಯ್ ಏನ್ ಈ ಸೃಷ್ಟಿ? ಬಾಳಿನ್ ಅರ್ಥವ್ ಏನು ?  
ಬಗೆದು ಬಿಡಿಸುವರ್ ಆರು ಸೋಜಿಗವನ್+++(=ವಿಸ್ಮಯವನ್)+++ ಇದನು ?  
ಜಗವ ನಿರವಿಸಿದ+++(=ಒಪ್ಪಿಸಿದ)+++ ಕೈಯ್ ಒಂದ್ ಆದೊಡೇಽಽಕಿಂತು  
ಬಗೆ ಬಗೆಯ ಜೀವ-ಗತಿ ? – ಮಂಕುತಿಮ್ಮ

