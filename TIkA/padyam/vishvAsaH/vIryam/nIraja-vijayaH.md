+++
title = "समं विद्ध्वा समागमत्"
unicode_script = "devanagari"
+++

{{< figure src="../images/nIraj-chopra-throw.jpg" title="" class="thumbnail">}}


नीरजप्रेरितः कुन्त  
आर्यलोकद्विषां सुखम्।  
हिरण्यपदके बाधाः  
समं विद्ध्वा समागमत्॥

शत्रु-सीमन्तिनी-हर्षं  
स्वदेश-सुन्दरी-मनः।  
सुबाहु-क्षिप्त-कुन्तोऽसौ  
समं विद्ध्वा समागमत्॥

+++(Rajputana Rifles motto: वीर-भोग्या वसुंधरा, राजा रामचन्द्र की जय।)+++  
स्व-सैन्य-गुल्म-सन्दिष्टां  
वीर-भोग्यां वसुन्धराम्।  
स्थिरं ख्यापयितुं खं कुं+++(=भूमिं)+++  
समं विद्ध्वा समागमत्॥

+++(१७६१ इत्यादिषु हता हिन्दुकवीराः।)+++  
पानीपत-हताऽप्राप्त-  
जयाकाङ्क्षां च हर्षितां।  
म्लेच्छानां तत्+++(→पनीपत)+++-सुत-क्षिप्तः  
समं विद्ध्वा समागमत्॥

+++(मरून्मत्तलोक-प्रतोषप्रेरितः पाकिस्तानस्पर्धी नदीमार्शदो नीरजकुन्तम् अपजहार। तस्मात् काले नीरजः स्वकुन्तम् प्रत्याप।)+++  
नदीमार्शद-तास्कर्यम्  
उन्मादौत्स्युक्य-सम्भवम्।  
पाकिस्तानध्वजे तारां  
समं विद्ध्वा समागमत्॥

चीन-रोगाऽऽकुलाऽस्मेरं  
चीनानीक-मुख-स्मितम्।  
हिन्दु-सैनिक-विक्षिप्तः  
समं विद्ध्वा समागमत्॥

+++(He began training under Uwe Hohn of Germany after 2017. In 2019 as he had to undergo a shoulder surgery, which cast a shadow for his performance at the Olympics. )+++  
शूल-मानुष-शिक्षायाः  
साफल्ये ऽप्यथ स्वे भुजे।  
शस्त्रचिकित्सिते प्रश्नान्  
समं विद्ध्वा समागमत्॥


+++(महीन्द्रानन्दो नाम वणिक् प्रीतस् तस्मै महार्हरथं [दास्यतीति ज्ञायते](https://twitter.com/anandmahindra/status/1423983380253790208) ।)+++  
देशश्रेष्ठजनप्रीतिं  
वणिग्-जन-प्रतोषिणीम्।  
रथादि-रूप-सम्भिन्नां  
समं विद्ध्वा समागमत्॥

यथैव क्षेपणे स्पर्धि-  
प्रत्याशि-स्वप्न-नाशनः।  
तथैव रणरङ्गेऽपि  
शत्रुस्वापम् प्रदूषयेत्॥ 


## गुणदोषाः
- पि॑ङ्ग॒लस्य॑ "द्वितीयचतु॒र्थयो॒ रश्चे"त्ये॒तत् सूत्रं॒ नानु॑पालितं लक्ष्यते। 
