---
title: वैराग्यम्
unicode_script: devanagari

---

जगत्सर्वं महायन्त्रम्महाकालेन चोदितम्।  
तत्र लग्ने सदाचारैर्वैराग्यं सहजं मयि॥

रङ्गभूमावमुष्यां मे पिता भृत्यः पतिर्यथा।  
नैकानि तानि पात्राणि पात्रधारी त्वहं स्मृतः॥  


आसक्त्यतिशयो मा भूद् अनासक्तिस्तथैव च।  
पात्रे पात्रवतस् सक्तिः लीलावती भवेत् सदा॥

पात्राभिनयतो जातौ लाभनष्टौ न मामकौ।  
पात्रे पात्रवतो मा भूद् आलेपो मे कदाचन॥

