---
title: बिन्दुस्तुतिः
unicode_script: devanagari

---


दिनम् \- Nov 19 2013  
छन्दः \- अनुष्टुभ्  
    
[![](../../../../images/shilpa-bindi.jpg)  
    
    
शोभते बिन्दुना देवि  
त्वल्ललाटं नु नान्यथा।  
स्मययुक्तमुखं भाति  
स्मयरिक्ततया न हि॥  
    
भृशं क्रन्दन्त्वनार्यास् ते  
यप्पयप्पेति सन्ततम्।  
न जहीहि धृतं बिन्दुम्  
तिलकं पुरुषा इव॥  
    
किञ्च काकास्तु कूजन्ति  
वेदघोषं न कर्हिचित्।  
महामेधाभृतर्षीणां  
श्रुणुष्व, ते हि देशिकाः॥  
    
मदिरासु च मा भ्रष्टा  
स्म भवस् सदलङ्कृता।  
न युज्यते प्रमादो वै  
देवालये यथा तथा॥  
    
नेदमुक्तमतीतं हि  
सत्यबद्धा कृता हि वाक्।  
शरीरं संस्कृतं स्यात् ते  
बिन्दुना मन्दिरीकृतम्॥  