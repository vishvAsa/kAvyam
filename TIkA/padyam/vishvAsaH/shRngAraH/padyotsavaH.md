---
title: गणेशवृन्दे पद्योस्तवः
unicode_script: devanagari

---

दिनम् \- Mar 20 2014  
छन्दः \- त्रिष्टुभः उपजातिः  
प्रसङ्गः \- वसन्तसमये पद्यपानवृन्दस्य [पद्योत्सवः](http://padyapaana.com/?p=2150#comment-16995)।  
    
उत्क्षिप्तपद्यैर् बहुधा विभक्तैः  
संमिश्रितैर् वै रसिकास्यसक्त्या।  
विस्मायितास्यैः कविभिस्तथैव  
पद्योत्सवो होलिकया सुतुल्यः॥  
    
\[वसन्तोत्सवस्य होलिकायाः सन्दर्भे पद्योत्सवोऽयम् आचर्यते खलु!\]  
    
रागार्यकेन्द्रं परितो भ्रमन्ति  
तद्वाणिवेणोर् वशगा भवन्ति।  
तत्काव्यनृत्यैर् ननु शङ्क्यते यत्  
पद्योत्सवो माधवरासलीला॥  
\[आर्य गणेशोऽवधानी रागाख्यः खलु पद्योत्सवकेन्द्रसन्निभः!\]  
    
पद्यैर्हि हृत्क्षेत्रविदारणञ्च  
क्षात्रोपमः काव्यकृतां सुहासः।  
अभ्यासशक्तिस् स्फुटयुक्तिर् एभिः  
पद्योत्सवस्त्वाहववद् विभाति॥  
