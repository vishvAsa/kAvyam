+++
title = "०७"

+++




सप्तमः सर्गः ।  
भजेमहि निपीयैकं मुहुरन्यं पयोधरम् ।  
मार्गन्तं बालमालोक्याश्वासयन्तौ हि दंपती ॥  
अथोपयन्त्रा सदृशेन युक्तां स्कन्देन साक्षादिव देवसेनाम् ।  
स्वसोरमादाय विदर्भनाथः पुरप्रवेशाभिमुखो बभूव ॥ 1 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/01.md"  newLevelForH1="4" title="मल्लिनाथ-टीका"  > </div>
  
सेनानिवेशान्पृथिवीक्षितोऽपि जग्मुर्विभातग्रहमन्दभासः ।  
भोज्यां प्रति व्यर्थमनोरथत्वाद्रूपेषु वेशेषु च साभ्यसूया ॥ 2 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/02.md"  newLevelForH1="4" title="मल्लिनाथ-टीका"  > </div>
  
ननु क्रुद्धाश्चेद्युध्यन्तां तत्राह-  
सां निध्ययोगात्किल तत्र शच्याः स्वयंवरक्षोभकृतामभावः ।  
काकुत्स्थमुद्दिश्य समत्सरोऽपि शशाम तेन क्षितिपाललोकः ॥ 3 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/03.md"  newLevelForH1="4" title="मल्लिनाथ-टीका"  > </div>
  
तावत्प्रकीर्णाभिनवोपचारमिन्द्रायुधद्योतिततोरणाङ्कम् ।  
वरः सवध्वा सह राजमार्गं प्राप ध्वजच्छायनिवारितोष्णम् ॥ 4 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/04.md"  newLevelForH1="4" title="मल्लिनाथ-टीका"  > </div>
  
ततस्तदालोकनतत्पराणां सौधेषु चामीकरजालवत्सु ।  
बभूवुरित्थं पुरसुन्दरीणां त्यक्तान्यकार्याणि विचिष्टितानि ॥ 5 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/05.md"  newLevelForH1="4" title="मल्लिनाथ-टीका"  > </div>
  
तान्येवाह पञ्चभिः श्लोकैः-  
आलोकमार्गं सहसा व्रजन्त्या कयाचिदुद्वेष्टनवान्तमाल्यः ।  
बद्धुं न संभावित एव तावत्करेण रुद्धोऽपि च केशपाशः ॥ 6 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/06.md"  newLevelForH1="4" title="मल्लिनाथ-टीका"  > </div>
  
प्रसाधिकालम्बितमग्रपादमाक्षिप्य काचिद्‌द्रवरागमेव ।  
उत्सृष्टलीलागतिरागवाक्षादलक्तकाङ्कां पदवीं ततान ॥ 7 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/07.md"  newLevelForH1="4" title="मल्लिनाथ-टीका"  > </div>
  
विलोचनं दक्षिणमञ्जनेन संभाव्य तद्वञ्चितवामनेत्रा ।  
तथैव वातायनसंनिकर्षं ययौ शलाकामपरा वहन्ती ॥ 8 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/08.md"  newLevelForH1="4" title="मल्लिनाथ-टीका"  > </div>
  
जालान्तरप्रेषितदृष्टिरन्या प्रस्थानभिन्नां न बबन्ध नीवीम् ।  
नाभिप्रविष्टाभरणप्रभेण हस्तेन तस्थाववलम्ब्य वासः ॥ 9 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/09.md"  newLevelForH1="4" title="मल्लिनाथ-टीका"  > </div>
  
अर्धाञ्चिता सत्वरमुत्थितायाः पदे दुर्निमिते गलन्ती ।  
कस्याश्चिदासीद्रशना तदानीमङ्गुष्ठमूलार्पितसूत्रशेषा ॥ 10 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/10.md"  newLevelForH1="4" title="मल्लिनाथ-टीका"  > </div>
  
तासां मुखैरासवगन्धगर्भैर्व्याप्तान्तराः सान्द्रकुतूहलानाम् ।  
विलोलनेत्रभ्रमरैर्गवाक्षाः सहस्रपत्राभरणा इवासन् ॥ 11 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/11.md"  newLevelForH1="4" title="मल्लिनाथ-टीका"  > </div>
  
ता राघवं दृष्टिभिरापिबन्त्यो नार्यो न जग्मुर्विषयान्तराणि ।  
तथा हि शेषेन्द्रियवृत्तिरासां सर्वात्मना चक्षुरिव प्रविष्टा ॥ 12 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/12.md"  newLevelForH1="4" title="मल्लिनाथ-टीका"  > </div>
  
'शृण्वन्कथाः श्रोत्रसुखाः कुमारः'(7।16) इति वक्ष्यति। ताः कथयति 'स्थाने' इत्यादिभिस्त्रिभिः-  
स्थाने वृता भूपतिभिः परोक्षैः स्वयंवरं साधुममंस्त भोज्या ।  
पद्मेव नारायणमन्यथासौ लभेत कान्तं कथमात्मतुल्यम्? ॥ 13 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/13.md"  newLevelForH1="4" title="मल्लिनाथ-टीका"  > </div>
  
परस्परेण स्पृहणीयशोभं न चेदिदं द्वन्द्वमयोजयिष्यत् ।  
अस्मिन्द्वये रूपविधानयत्नः पत्युः प्रजानां वितथोऽभविष्यत् ॥ 14 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/14.md"  newLevelForH1="4" title="मल्लिनाथ-टीका"  > </div>
  
रतिस्मरौ नूनमिमावभूतां राज्ञां सहस्रेषु तथा हि बाला ।  
गतेयमात्मप्रतिरूपमेव मनो हि जन्मान्तरसंगतिज्ञम् ॥ 15 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/15.md"  newLevelForH1="4" title="मल्लिनाथ-टीका"  > </div>
  
इत्युद्गताः पौरवधूमुखेभ्यः शृण्वन्कथाः श्रोत्रसुखाः कुमारः ।  
उद्भासितं मह्गलसंविधाभिः संबन्धिनः सद्म समाससाद ॥ 16 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/16.md"  newLevelForH1="4" title="मल्लिनाथ-टीका"  > </div>
  
ततोऽवतीर्याशु करेणुकायाः स कामरूपेश्वरदत्तहस्तः ।  
वैदर्भनिर्दिष्टमथो विवेश नारीमनांसीव चतुष्कमन्तः ॥ 17 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/17.md"  newLevelForH1="4" title="मल्लिनाथ-टीका"  > </div>
  
महार्हसिंहासनसंस्थितोऽसौ सरत्नमर्ध्यं मधुपर्कमिश्रम् ।  
भोजोपनीतं च तुकूलयुग्मं जग्राह सार्धं वनिताकटाक्षैः ॥ 18 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/18.md"  newLevelForH1="4" title="मल्लिनाथ-टीका"  > </div>
  
दुकूलवासाः स वधूसमीपं निन्ये विनीतैरवरोधरक्षैः ।  
वेलासकाशं स्फुटफेनराजिर्नवैरुदन्वानिव चन्द्रपादैः ॥ 19 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/19.md"  newLevelForH1="4" title="मल्लिनाथ-टीका"  > </div>
  
तत्रार्चितो भोजपतेः पुरोधा हुत्वाग्निमाज्यादिभिरग्निकल्पः ।  
तमेव चाधाय विवाहसाक्ष्ये वधूवरौ संगमयांचकार ॥ 20 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/20.md"  newLevelForH1="4" title="मल्लिनाथ-टीका"  > </div>
  
हस्तेन हस्तं परिगृह्य वध्वाः स राजसूनुः सुतरां चकासे ।  
अनन्तराशोकलताप्रवालं प्राप्येव चूतः प्रतिपल्लवेन ॥ 21 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/21.md"  newLevelForH1="4" title="मल्लिनाथ-टीका"  > </div>
  
आसीद्वरः कण्टकितप्रकोष्ठः स्वन्नाङ्गुलिः संववृते कुमारी ।  
तस्मिन्द्वये तत्क्षणमात्मवृत्तिः समं विभक्तेव मनोभवेन ॥ 22 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/22.md"  newLevelForH1="4" title="मल्लिनाथ-टीका"  > </div>
  
तयोरपाङ्गप्रतिसारितानि क्रियासमापत्तिनिवर्तितानि ।  
ह्रीयन्त्रणामानशिरे मनोज्ञामन्योन्यलोलानि विलोचनानि ॥ 23 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/23.md"  newLevelForH1="4" title="मल्लिनाथ-टीका"  > </div>
  
प्रदक्षिणप्रक्रमणात्कृशानोरुदर्चिषस्तन्मिथुनं चकासे ।   
मेरोरुपान्तेष्विव वर्तमानमन्योन्यसंसक्तमहस्त्रियामम् ॥ 24 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/24.md"  newLevelForH1="4" title="मल्लिनाथ-टीका"  > </div>
  
नितम्बगुर्वी गुरुणा प्रयुक्ता वधूर्विधातृप्रतिमेन तेन ।  
चकार सा मत्तचकोरनेत्रा लज्जावती लाजविसर्गमग्नौ ॥ 25 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/25.md"  newLevelForH1="4" title="मल्लिनाथ-टीका"  > </div>
  
हविःशमीपल्लवलाजगन्धी पुण्यः कृशानोरुदियाय धूमः ।  
कपोलसंसर्पिशिखः स तस्या मुहूर्तकर्णोत्पलतां प्रपेदे ॥ 26 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/26.md"  newLevelForH1="4" title="मल्लिनाथ-टीका"  > </div>
  
तदञ्जनक्लेदसमाकुलाक्षं प्रम्लानबीजाङ्कुरकर्णपूरम् ।  
वधूमुखं पाटलगन्डलेखमाचारधूमग्रहणाद्बभूव ॥ 27 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/27.md"  newLevelForH1="4" title="मल्लिनाथ-टीका"  > </div>
  
तौ त्नातकैर्बन्धुमता च राज्ञा पुरंध्रिभिश्च क्रमशः प्रयुक्तम् ।  
कन्याकुमारौ कनकासनस्थावार्द्राक्षतारोपणमन्वभूताम् ॥ 28 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/28.md"  newLevelForH1="4" title="मल्लिनाथ-टीका"  > </div>
  
इति स्वसुर्भोजकुलप्रदीपः संपाद्य पाणिग्रहणं स राजा ।  
महीपतीनां पृथगर्हणार्थं समादिदेशाधिकृतानधिश्रीः ॥ 29 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/29.md"  newLevelForH1="4" title="मल्लिनाथ-टीका"  > </div>
  
लिङ्गैर्मुदः संवृतविक्रियास्ते ह्रदाः प्रसन्ना इव गूढनक्ताः ।  
वैदर्भमामन्त्र्य ययुस्तदीयां प्रत्यर्प्य पूजामुपदाछलेन ॥ 30 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/30.md"  newLevelForH1="4" title="मल्लिनाथ-टीका"  > </div>
  
स राजलोकः कृतपूर्वसंविदारम्भसिद्धौ समयोपलभ्यम् ।  
आदास्यमानः प्रमदामिषं तदावृत्य पन्थानमजस्य तस्थौ ॥ 31 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/31.md"  newLevelForH1="4" title="मल्लिनाथ-टीका"  > </div>
  
भर्तापि तावत्क्रथकैशिकानामनुष्ठितानन्तरजाविवाहः ।  
सत्त्वानुरूपाहरणीकृतश्रीः प्रास्थापयद्राघवमन्वगाञ्च ॥ 32 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/32.md"  newLevelForH1="4" title="मल्लिनाथ-टीका"  > </div>
  
तिस्रस्त्रिलोकप्रथितेन सार्धमजेन मार्गे वसतीरुषित्वा ।  
तस्मादपावर्तत कुण्डिनेशः पर्वात्यये सोम इवोष्णरश्मेः ॥ 33 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/33.md"  newLevelForH1="4" title="मल्लिनाथ-टीका"  > </div>
  
प्रमन्यवः प्रागपि कोसलेन्द्रे प्रत्येकमात्तस्वतया बभूवुः ।  
अतो नृपाश्चक्षमिरे समेताः स्त्रीरत्नलाभं न तदात्मजस्य ॥ 34 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/34.md"  newLevelForH1="4" title="मल्लिनाथ-टीका"  > </div>
  
तमुद्वहन्तं पथि भोजकन्यां रुरोध राजन्यगणः स दृप्तः ।  
बलिप्रदिष्टां श्रियमाददानं त्रैविक्रमं पादमिवेन्द्रशत्रुः ॥ 35 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/35.md"  newLevelForH1="4" title="मल्लिनाथ-टीका"  > </div>
  
तस्याः स रक्षार्थमनल्पयोधमादिश्य पित्र्यं सचिवं कुमारः ।  
प्रत्यग्रहीत्पार्थिववाहिनीं तां भागीरथीं शोण इवोत्तरंगः ॥ 36 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/36.md"  newLevelForH1="4" title="मल्लिनाथ-टीका"  > </div>
  
पत्तिः पदातिं रथिनं रथेगशस्तुरंगसादी तुरगाधिरूढम् ।  
यन्ता गजस्याभ्यपतद्गजस्थं तुल्यप्रतिद्वन्द्वि बभूव युद्धम् ॥ 37 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/37.md"  newLevelForH1="4" title="मल्लिनाथ-टीका"  > </div>
  
नदत्सु तूर्येष्वविभाव्यवाचो नोदीरयन्ति स्म कुलोपदेशान् ।  
बाणाक्षरैरेव परस्परस्य नामोर्जितं चापभृतः शशंसुः ॥ 38 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/38.md"  newLevelForH1="4" title="मल्लिनाथ-टीका"  > </div>
  
उत्थापितः संयति रेणुरश्वैः सान्द्रीकृतः स्यन्दनवंशचक्रैः ।  
विस्तारितः कुञ्जरकर्णतालैर्नेत्रक्रमेणोपरुरोध सूर्यम् ॥ 39 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/39.md"  newLevelForH1="4" title="मल्लिनाथ-टीका"  > </div>
  
 मत्स्यध्वजा वायुवशाद्विदीर्णैर्मुखैः प्रवृद्धध्वजिनीरजांसि ।  
बभुः पिबन्तः परमार्थमत्स्याः पर्याविलानीव नवोदकानि ॥ 40 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/40.md"  newLevelForH1="4" title="मल्लिनाथ-टीका"  > </div>
  
रथो रथाङ्गध्वनिना विजज्ञे विलोलघण्टाक्वणितेन नागः ।  
स्वभर्तृनामग्रहणाद्बभूव सान्द्रे रजस्यात्मपरावबोधः ॥ 41 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/41.md"  newLevelForH1="4" title="मल्लिनाथ-टीका"  > </div>
  
आवृण्वतो लोचनमार्गमाजौ रजोन्धकारस्य विजृम्भितस्य ।  
शस्त्रक्षताश्वद्विपवीरजन्मा बालारुणोऽभूद्रुधिरप्रवाहः ॥ 42 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/42.md"  newLevelForH1="4" title="मल्लिनाथ-टीका"  > </div>
  
स च्छिन्नमूलः क्षतजेन रेणुस्तस्योपरिष्टात्पवनावधूतः ।  
अङ्गारशेषस्य हुताशनस्य पूर्वोत्थितो धूम इवाबभासे ॥ 43 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/43.md"  newLevelForH1="4" title="मल्लिनाथ-टीका"  > </div>
  
प्रहारमूर्च्छापगमे रथस्था यन्तॄनुपालभ्य निवर्तिताश्वान् ।  
यैः सादिता लक्षितपूर्वकेतूंस्तानेव सामर्षतया निजघ्नुः ॥ 44 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/44.md"  newLevelForH1="4" title="मल्लिनाथ-टीका"  > </div>
  
अप्यर्धमार्गे परबाणलूना धनुर्भृतां हस्तवतां पृषत्काः ।  
संप्रापुरेवात्मजवानुवृत्त्या पूर्वार्धभागैः फलिभिः शरव्यम् ॥ 45 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/45.md"  newLevelForH1="4" title="मल्लिनाथ-टीका"  > </div>
  
आधोरणानां गजसंनिपाते शिरांसि चक्रैर्निशितैः क्षुराग्रैः ।  
हतान्यपि श्येननखाग्रकोटिव्यासक्तकेशानि चिरेण पेतुः ॥ 46 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/46.md"  newLevelForH1="4" title="मल्लिनाथ-टीका"  > </div>
  
पूर्वं प्रहर्ता न जघान भूयः प्रतिप्रहाराक्षममश्वसादी ।  
तुरंगमस्कन्धनिषण्णदेहं प्रत्याश्वसन्तं रिपुमाचकाङ्क्ष ॥ 47 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/47.md"  newLevelForH1="4" title="मल्लिनाथ-टीका"  > </div>
  
तनुत्यजां वर्मभृतां विकोशैर्बृहत्सु दन्तेष्वसिभिः पतद्भिः ।  
उद्यन्तमग्निं शमयांबभूवुर्गजा विविग्नाः करशीकरेण ॥ 48 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/48.md"  newLevelForH1="4" title="मल्लिनाथ-टीका"  > </div>
  
शिलीमुखोत्कृत्तशिरःफलाढ्या च्युतैः शिरस्त्रैश्चषकोत्तरेव ।  
रणक्षितिः शोणितमद्यकुल्या रराज मृत्योरिव पानभूमिः ॥ 49 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/49.md"  newLevelForH1="4" title="मल्लिनाथ-टीका"  > </div>
  
उपान्तयोर्निष्कुषितं विहंगैराक्षिप्य तेभ्यः पिशितप्रियापि ।  
केयूरकोटिक्षततालुदेशा शिवा भुजच्छेदमपाचकार ॥ 50 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/50.md"  newLevelForH1="4" title="मल्लिनाथ-टीका"  > </div>
  
कश्चिद्विषत्खङ्गहृतोत्तमाङ्गः सद्यो विमानप्रभुतामुपेत्य ।  
वामाङ्गसंसक्तसुराङ्गनः स्वं नृत्यत्कबन्धं समरे ददर्श ॥ 51 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/51.md"  newLevelForH1="4" title="मल्लिनाथ-टीका"  > </div>
  
अन्योन्यसूतोन्मथनादभूतां तावेव सूतौ रथइनौ च कौचित् ।  
व्यश्वौ गदाव्यायतसंप्रहारौ भग्नायुधौ बाहुविमर्दनिष्ठौ ॥ 52 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/52.md"  newLevelForH1="4" title="मल्लिनाथ-टीका"  > </div>
  
परस्परेण क्षतयोः प्रहर्त्रोरुत्क्रान्तवाय्वोः समकालमेव ।  
अमर्त्यभावेऽपि कयोश्चिदासीदेकाप्सरः प्रार्थितयोर्विवादः ॥ 53 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/53.md"  newLevelForH1="4" title="मल्लिनाथ-टीका"  > </div>
  
व्यूहावुभौ तावितरेतरस्माद्भङ्गं जयं चापतुरव्यवस्थम् ।  
पश्चात्पुरोमारुतयोः प्रवृद्धौ पर्यायवृत्त्येव महार्णवोर्मी ॥ 54 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/54.md"  newLevelForH1="4" title="मल्लिनाथ-टीका"  > </div>
  
परेण भग्नेऽपि बले महौजा ययावजः प्रत्यरिसैन्यमेव ।  
भूमो निवर्त्येत समीरणेन यतस्तु कक्षस्तत एव वह्निः ॥ 55 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/55.md"  newLevelForH1="4" title="मल्लिनाथ-टीका"  > </div>
  
रथी निषङ्गी कवची धनुष्मान्दृप्तः स राजन्यकमेकवीरः ।  
निवारयामास महावराहः कल्पक्षयोद्वृत्तमिवार्णवाम्भः ॥ 56 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/56.md"  newLevelForH1="4" title="मल्लिनाथ-टीका"  > </div>
  
स दक्षिणं तूणमुखेन वामं व्यापारयन्हस्तमलक्ष्यताजौ ।  
आकर्णकृष्टा सकृदस्य योद्धुर्मौर्वीव बाणान्सुषुवे रिपुघ्नान् ॥ 57 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/57.md"  newLevelForH1="4" title="मल्लिनाथ-टीका"  > </div>
  
स रोषदष्टाधिकलोहितोष्ठैर्व्यक्तोर्ध्वरेखा भ्रुकुटीर्वहद्भिः ।  
तस्तार गां भल्लनिकृत्तकण्ठैर्हूंकारगर्भैर्द्विषतां शिरोभिः ॥ 58 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/58.md"  newLevelForH1="4" title="मल्लिनाथ-टीका"  > </div>
  
सर्वैर्बलाङ्गैर्द्विरदप्रधानैः सर्वायुधैः कङ्कटभेदिभिश्च ।  
सर्वप्रयत्नेन च भूमिपालास्तस्मिन्प्रजह्रुर्युधि सर्व एव ॥ 59 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/59.md"  newLevelForH1="4" title="मल्लिनाथ-टीका"  > </div>
  
सोऽस्त्रव्रजैश्छन्नरथः परेषां ध्वजाग्रमात्रेण बभूव लक्ष्यः ।  
नीहारमग्नो दिनपूर्वभागः किंचित्प्रकाशेन विवस्वतेव ॥ 60 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/60.md"  newLevelForH1="4" title="मल्लिनाथ-टीका"  > </div>
  
प्रियंवदात्प्राप्तमसौ कुमारः प्रायुङ्क्त राजस्वधिराजसूनुः ।  
गान्धर्वमस्त्रं कुसुमास्त्रकान्तः प्रस्वापनं स्वप्ननिवृत्तलौल्यः ॥ 61 ॥  
प्रियंवदादिति॥ अधिराजसूनुर्महाराजपुत्रः कुसुमास्त्रकान्तो मदनसुन्दरः स्वप्ननिवृत्तलौल्यः स्वप्नवितृष्णः। जागरूक इत्यर्थः। असौ कुमारोऽजः प्रियंवदात्पूर्वोक्ताद्गन्धर्वात्प्राप्तं गान्धर्वं गन्धर्वदेवताकम्। 'सास्य देवता' (पा.4।2।24) इत्यण्। प्रस्वापयतीति प्रस्वापनं निद्राजनकमस्त्रं राजसु प्रायुङ्क्त प्रयुक्तवान् ॥ 61 ॥  
ततो धनुष्कर्षणमूढहस्तमेकांसपर्यस्तशिरस्त्रजालम् ।  
तस्थौ ध्वजस्तम्भनिषण्णदेहं निद्राविधेयं नरदेवसैन्यम् ॥ 62 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/62.md"  newLevelForH1="4" title="मल्लिनाथ-टीका"  > </div>
  
ततः प्रियोपात्तरसेऽधरोष्ठे निवेश्य दध्मौ जलजं कुमारः ।  
तेन स्वहस्तार्जितमेकवीरः पिबन्यशो मूर्तमिवाबभासे ॥ 63 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/63.md"  newLevelForH1="4" title="मल्लिनाथ-टीका"  > </div>
  
शङ्खस्वनाभिज्ञतया निवृत्तास्तं सन्नशत्रुं ददृशुः स्वयोधाः ।  
निमीलितानामिव पङ्कजानां मध्ये स्फुरन्तं प्रतिमाशशाङ्कम् ॥ 64 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/64.md"  newLevelForH1="4" title="मल्लिनाथ-टीका"  > </div>
  
सशोणितैस्तेन शिलीमुखाग्रैर्निक्षेपिताः केतुषु पार्थिवानाम् ।  
यशो हृतं संप्रति राघवेण न जीवितं वः कृपयेति वर्णाः ॥ 65 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/65.md"  newLevelForH1="4" title="मल्लिनाथ-टीका"  > </div>
  
स चापकोटीनिहितैकबाहु शिरस्त्रनिष्कर्षणभिन्नमौलिः ।  
ललाटबद्धश्रमवारिबिन्दुर्भीतां प्रियामेत्य वचो बभाषे ॥ 66 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/66.md"  newLevelForH1="4" title="मल्लिनाथ-टीका"  > </div>
  
किमित्याह-  
इतः परार्भकहार्यशस्त्रान्वैदर्भि! पश्यानुमता मयासि ।  
एवंविधेनाहवचेष्टितेन त्वं प्रार्थ्यसे हस्तगता ममैभिः ॥ 67 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/67.md"  newLevelForH1="4" title="मल्लिनाथ-टीका"  > </div>
  
तस्याः प्रतिद्वन्द्विभवाद्विषादात्सद्यो विमुक्तं मुखमाबगभासे ।  
निःश्वासबाष्पापगमात्प्रपन्नः प्रसादमात्मीयमिवात्मदर्शः ॥ 68 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/68.md"  newLevelForH1="4" title="मल्लिनाथ-टीका"  > </div>
  
हृष्टापि सा विजिता न साक्षाद्वाग्भिः सखीनां प्रियमभ्यनन्दत् ।  
स्थली नवाम्भःपृषताभिवृष्टा मयूरकेकाभिरिवाभ्रवृन्दम् ॥ 69 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/69.md"  newLevelForH1="4" title="मल्लिनाथ-टीका"  > </div>
  
इति शिरसि स वामं पादमाधाय राज्ञा-  
      मुदवहदनवद्यां तामवद्यादपेतः ।  
रथतुरगरजोभिस्तस्य रूक्षालकाग्रा  
      समरविजयलक्ष्मीः सैव मूर्ता बभूव ॥ 70 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/70.md"  newLevelForH1="4" title="मल्लिनाथ-टीका"  > </div>
  
प्रथमपरिगतार्थस्तं रघुः संनिवृत्तं  
       विजयिनमभिनन्द्य श्लाघ्यजायासमेतम् ।  
तदुपहितकुटुम्बः शान्तिमार्गोत्सुकोऽभू-  
        न्न हि सति कुलधुर्ये सूर्यवंश्या गृहाय ॥ 71 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/07/71.md"  newLevelForH1="4" title="मल्लिनाथ-टीका"  > </div>
  
इति श्रीमहोपाध्यायकोलाचलमल्लिनाथसूरिविरचितायां रघुवंशव्याख्यायां संजीविनीसमाख्यायां सप्तमः सर्गः ।  

