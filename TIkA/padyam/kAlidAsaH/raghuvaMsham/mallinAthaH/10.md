+++
title = "१०"

+++


दशमः सर्गः।  
आशंसे नित्यमानन्दं रामनामकथामृतम् ।  
सद्भिः स्वश्रवणैर्नित्यं पेयं पापं प्रणोदितुम् ॥  
पृथिवीं शासतस्तस्य पाकशासवतेजसः ।  
किंचिदूनमनूनर्द्धेः शरदामयुतं ययौ ॥ 1 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/01.md"  newLevelForH1="4" title="मल्लिनाथ-टीका"  > </div>
  
न चोपलेभे पूर्वेषामृणनिर्मोक्षसाधनम् ।  
सुताभिधानं स ज्योतिः सद्यः शोकतमोपहम् ॥ 2 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/02.md"  newLevelForH1="4" title="मल्लिनाथ-टीका"  > </div>
  
अतिष्ठत्प्रत्ययापेक्षसंततिः स चिरं नृपः ।  
प्राङ्यन्थादनभिव्यक्तरत्नोत्पत्तिरिवार्णवः ॥ 3 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/03.md"  newLevelForH1="4" title="मल्लिनाथ-टीका"  > </div>
  
ऋष्यश्रृङ्गादयस्तस्य सन्तः सन्तानकाङ्क्षिणः ।  
आरेभिरे जितात्मानः पुत्रीयामिष्टिमृत्विजः ॥ 4 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/04.md"  newLevelForH1="4" title="मल्लिनाथ-टीका"  > </div>
  
तस्मिन्नवसरे देवाः पौलस्त्योपप्लुता हरिम् ।  
अभिजग्मुर्निदाघार्ताश्छायावृक्षमिवाध्वगाः ॥ 5 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/05.md"  newLevelForH1="4" title="मल्लिनाथ-टीका"  > </div>
  
ते च प्रापुरुदन्वन्तं बुबुधे चादिपूरुषः ।  
अव्याक्षेपो भविष्यन्त्याः कार्यसिद्धेर्हि लक्षणम् ॥ 6 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/06.md"  newLevelForH1="4" title="मल्लिनाथ-टीका"  > </div>
  
भोगिभोगासनासीनं ददृशुस्तं दिवौकसः ।  
तत्फणामण्डलोदर्चिर्मणिद्योतितविग्रहम् ॥ 7 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/07.md"  newLevelForH1="4" title="मल्लिनाथ-टीका"  > </div>
  
श्रियः पद्मनिषण्णायाःऋ क्षौमान्तरितमेखले ।  
अङअके निक्षिप्तचरणमास्तीर्णकरपल्लवे ॥ 8 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/08.md"  newLevelForH1="4" title="मल्लिनाथ-टीका"  > </div>
  
प्रबुद्धपुण्डरीकाक्षं बालातपनिभांशुकम् ।  
दिवसं शारदमिव प्रारम्भसुखदर्शनम् ॥ 9 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/09.md"  newLevelForH1="4" title="मल्लिनाथ-टीका"  > </div>
  
प्रभानुलिप्तश्रीवत्सं लक्ष्मीविभ्रमदर्पणम् ।  
कौस्तुभाख्यमपां सारं बिभ्राणं बृहतोरसा ॥ 10 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/10.md"  newLevelForH1="4" title="मल्लिनाथ-टीका"  > </div>
  
बाहुभिर्विटपाकारैर्दिव्याभरणभूषितैः ।  
आविर्भूतमपां मध्ये पारिजातमिवापरम् ॥ 11 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/11.md"  newLevelForH1="4" title="मल्लिनाथ-टीका"  > </div>
  
दैत्यस्त्रीगण्डलेखानां मदरागविलोपिभिः ।  
हेतिभिश्चेतनावद्भिरुदीरितजयस्वनम् ॥ 12 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/12.md"  newLevelForH1="4" title="मल्लिनाथ-टीका"  > </div>
  
मुक्तशेषविरोधेन कुलिशव्रणलक्ष्मणा ।  
उपस्थितं प्राञ्जलिना विनीतेन गरुत्मता ॥ 13 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/13.md"  newLevelForH1="4" title="मल्लिनाथ-टीका"  > </div>
  
योगनिद्रान्तविशदैः पावनैरवलोकनैः ।  
भृग्वादीननुगृह्णन्तं सौखशायनिकानृषीन् ॥ 14 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/14.md"  newLevelForH1="4" title="मल्लिनाथ-टीका"  > </div>
  
प्रणिपत्य सुरास्तस्मै शमयित्रे सुरद्विषाम् ।  
अथैनं तुष्टुवुः स्तुत्यमवाङ्मनसगोचरम् ॥ 15 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/15.md"  newLevelForH1="4" title="मल्लिनाथ-टीका"  > </div>
  
नमो विश्वसृजे पूर्वं विश्वं तदनु बिभ्रते ।  
अथ विश्वस्य संहर्त्रे तुभ्यं त्रेधास्थितात्मने ॥ 16 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/16.md"  newLevelForH1="4" title="मल्लिनाथ-टीका"  > </div>
  
ननु कूटस्थस्य कथं त्रैरूप्यमित्याशङ्क्यौपाधिकमित्याह-  
रसान्तराण्येकरसं यथा दिव्यं पयोऽश्नुते ।  
देशे देशे गुणेष्वेवमवस्थास्त्वमविक्रियः ॥ 17 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/17.md"  newLevelForH1="4" title="मल्लिनाथ-टीका"  > </div>
  
अमेयो मितलोकस्त्वमनर्थी प्रार्थनावहः ।  
अजितो जिष्णुरत्यन्तमव्यक्तो व्यक्तकारणम् ॥ 18 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/18.md"  newLevelForH1="4" title="मल्लिनाथ-टीका"  > </div>
  
हृदयस्थमनासन्नमकामं त्वां तपस्विनम् ।  
दयालुमनघस्पृष्टं पुराणमजरं विदुः ॥ 19 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/19.md"  newLevelForH1="4" title="मल्लिनाथ-टीका"  > </div>
  
सर्वज्ञस्त्वमविज्ञातः सर्वयोनिस्त्वमात्मभूः ।  
सर्वप्रभुरनीशस्त्वमेकस्त्वं सर्वरूपभाक् ॥ 20 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/20.md"  newLevelForH1="4" title="मल्लिनाथ-टीका"  > </div>
  
सप्तसामोपगीतं त्वां सप्तार्णवजलेशयम् ।  
सप्तार्चिर्मुखमाचख्युः सप्तलोकैकसंश्रयम् ॥ 21 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/21.md"  newLevelForH1="4" title="मल्लिनाथ-टीका"  > </div>
  
चतुर्वर्गफलं ज्ञानं कालावस्थाश्चतुर्युगाः ।  
चतुर्वर्णमयो लोकस्त्वत्तः सर्वं चतुर्मुखात् ॥ 22 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/22.md"  newLevelForH1="4" title="मल्लिनाथ-टीका"  > </div>
  
अभ्यासनिगृहीतेन मनसा हृदयाश्रयम् ।  
ज्योतिर्मयं विचिन्वन्ति योगिनस्त्वां विमुक्तये ॥ 23 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/23.md"  newLevelForH1="4" title="मल्लिनाथ-टीका"  > </div>
  
अजस्य गृह्णतो जन्म निरीहस्य हतद्विपः ।  
स्वपतो जागरूकस्य याथार्थ्यं वेद कस्तव? ॥ 24 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/24.md"  newLevelForH1="4" title="मल्लिनाथ-टीका"  > </div>
  
शब्दादीन्विषयान्भोक्तुं चरितुं दुश्चरं तपः ।  
पर्याप्तोऽसि प्रजाः पातुमौदासीन्येन वर्तितुम् ॥ 25 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/25.md"  newLevelForH1="4" title="मल्लिनाथ-टीका"  > </div>
  
बहुधाप्यागमैर्भिन्नाः पन्थानः सिद्धिहेतवः ।  
त्वय्येव निपतन्त्योधा जाह्नवीया इवार्णवे ॥ 26 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/26.md"  newLevelForH1="4" title="मल्लिनाथ-टीका"  > </div>
  
त्वय्यावेशितचित्तानां त्वत्समर्पितकर्मणाम् ।  
गतिस्त्वं वीतरागाणामभूयःसंनिवृत्तये ॥ 27 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/27.md"  newLevelForH1="4" title="मल्लिनाथ-टीका"  > </div>
  
प्रत्यक्षोऽप्यपरिच्छेद्यो मह्यादिर्महिमा तव ।  
आप्तवागनुमानाभ्यां साध्यं त्वां प्रति का कथा ॥ 28 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/28.md"  newLevelForH1="4" title="मल्लिनाथ-टीका"  > </div>
  
केवलं स्मरणेनैव पुनासि पुरुषं यतः ।  
अनेन वृत्तयः शेषा निवेदितफलास्त्वयि ॥ 29 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/29.md"  newLevelForH1="4" title="मल्लिनाथ-टीका"  > </div>
  
उदधेरिव रत्नानि तेजांसीव विवस्वतः ।  
स्तुतिभ्यो व्यतिरिच्यन्ते दूराणि चरितानि ते ॥ 30 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/30.md"  newLevelForH1="4" title="मल्लिनाथ-टीका"  > </div>
  
अनवाप्तमवाप्तयं न ते किंचन विद्यते ।  
लोकानुग्रह एवैको हेतुस्ते जन्मकर्मणोः ॥ 31 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/31.md"  newLevelForH1="4" title="मल्लिनाथ-टीका"  > </div>
  
महिमानं यतुत्कीर्त्य तव संह्रियते वचः ।  
श्रमेण तदशक्त्या वा न गुणानामियत्तया ॥ 32 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/32.md"  newLevelForH1="4" title="मल्लिनाथ-टीका"  > </div>
  
इति प्रसादयामासुस्ते सुरास्तमधोक्षजम् ।  
भूतार्थव्याहृतिः सा हि न स्तुतिः परमेष्ठिनः ॥ 33 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/33.md"  newLevelForH1="4" title="मल्लिनाथ-टीका"  > </div>
  
तस्मै कुशलसंप्रश्नव्यञ्जितप्रीतये सुराः ।  
भयमप्रलयोद्वेलादाचख्युर्नैर्ऋतोदधेः ॥ 34 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/34.md"  newLevelForH1="4" title="मल्लिनाथ-टीका"  > </div>
  
अथ वेलासमासन्नशैलरन्ध्रानुनादिना ।  
स्वरेणोवाच भगवान् परिभूतार्णवध्वनिः ॥ 35 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/35.md"  newLevelForH1="4" title="मल्लिनाथ-टीका"  > </div>
  
पुराणस्य कवेस्तस्य वर्णस्थानसमीरिता ।  
बभूव कृतसंस्कारा चरितार्थैव भारती ॥ 36 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/36.md"  newLevelForH1="4" title="मल्लिनाथ-टीका"  > </div>
  
बभौ सदशनज्योत्स्ना सा विभोर्वदनोद्गता ।  
निर्यातशेषा चरणाद्गङ्गेवोर्ध्वप्रवर्तिनी ॥ 37 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/37.md"  newLevelForH1="4" title="मल्लिनाथ-टीका"  > </div>
  
यदाह भगवांस्तदाह-  
जाने वो रक्षसाक्रान्तावनुभावपराक्रमौ ।  
अङ्निनां तमसेवोभौ गुणौ प्रथममध्यमौ ॥ 38 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/38.md"  newLevelForH1="4" title="मल्लिनाथ-टीका"  > </div>
  
विदितं तप्यमानं च तेन मे भुवनत्रयम् ।  
अकामोपनतेनेव साधोर्हृदयमेनसा ॥ 39 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/39.md"  newLevelForH1="4" title="मल्लिनाथ-टीका"  > </div>
  
कार्येषु चैककार्यत्वादभ्यर्थ्योऽस्मि न वज्रिणा ।  
स्वयमेव हि वातोऽग्नेः सारथ्यं प्रतिपद्यते ॥ 40 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/40.md"  newLevelForH1="4" title="मल्लिनाथ-टीका"  > </div>
  
पुरा किल त्रिपुरारिप्रीणनाय स्वशिरांसि छिन्दता दशकंधरेण यद्दशमं शिरोऽवशेषितं तम्नञ्चक्रार्थमित्याह-  
स्वासिधारापरिहृतः कामं चक्रस्य तेन मे ।  
स्थापितो दशमो मूर्धा लभ्यांश इव रक्षसा ॥ 41 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/41.md"  newLevelForH1="4" title="मल्लिनाथ-टीका"  > </div>
  
तर्हि किं प्रागुपेक्षितमत आह-  
स्रष्टुर्वरातिसर्गात्तु मया तस्य दुरात्मनः ।  
अत्यारूढं रिपोः सोढं चन्दनेनेव भोगिनः ॥ 42 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/42.md"  newLevelForH1="4" title="मल्लिनाथ-टीका"  > </div>
  
संप्रति वरस्वरूपमाह-  
धातारं तपसा प्रीतं ययाचे स हि राक्षसः ।  
दैवात्सर्गादवध्यत्वं मर्त्येष्वास्थापराङ्मुखः ॥ 43 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/43.md"  newLevelForH1="4" title="मल्लिनाथ-टीका"  > </div>
  
तर्हि का गतिरित्याशङ्क्य मनुष्यावतारेण हनिष्यामीत्याह-  
सोऽहं दाशरथिर्भूत्वा रणभूमेर्वलिक्षमम् ।  
करिष्यामि शरैस्तीक्ष्णैस्तच्छिरःकमलोञ्चयम् ॥ 44 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/44.md"  newLevelForH1="4" title="मल्लिनाथ-टीका"  > </div>
  
अचिराद्यज्वभिर्भागं कल्पितं विधइवत्पुनः ।  
मायाविभिरनालीढमादास्यध्वे निशाचरैः ॥ 45 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/45.md"  newLevelForH1="4" title="मल्लिनाथ-टीका"  > </div>
  
वैमानिकाः पुण्यकृतस्त्यजन्तु मरुतां पथि ।  
पुष्पकालोकसंक्षोभं मेघावरणतत्पराः ॥ 46 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/46.md"  newLevelForH1="4" title="मल्लिनाथ-टीका"  > </div>
  
मोक्ष्यध्वे स्वर्गब्दीनां वेणीबन्धानदूषितान् ।  
शापयन्त्रितपौलस्त्यबलात्कारकचग्रहैः ॥ 47 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/47.md"  newLevelForH1="4" title="मल्लिनाथ-टीका"  > </div>
  
रावणावग्रहक्लान्तमिति वागमृतेन सः ।  
अभिवृष्य मरुत्सस्यं कृषअणमेघस्तिरोदधे ॥ 48 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/48.md"  newLevelForH1="4" title="मल्लिनाथ-टीका"  > </div>
  
पुरुहूतप्रभृतयः सुरकार्योद्यतं सुराः ।  
अंशैरनुययुर्विष्णुं पुष्पैर्वायुमिव द्रुमाः ॥ 49 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/49.md"  newLevelForH1="4" title="मल्लिनाथ-टीका"  > </div>
  
अथ तस्य विशांपत्युरन्ते कामस्य कर्मणः ।  
पुरुषः प्रबभूवाग्नेर्विस्मयेन सहर्त्विजाम् ॥ 50 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/50.md"  newLevelForH1="4" title="मल्लिनाथ-टीका"  > </div>
  
तमेव पुरुषं विशिनष्टि-  
हेमपात्रगतं दोर्भ्यामादधानः पयश्चरुम् ।  
अनुप्रवेशादाद्यस्य पुंसस्तेनापि दुर्वहम् ॥ 51 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/51.md"  newLevelForH1="4" title="मल्लिनाथ-टीका"  > </div>
  
प्राजापत्योपनीतं तदन्नं प्रत्यग्रहीन्नृपः ।  
वृषेव पयसां सारमाविष्कृतमुदन्वता ॥ 52 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/52.md"  newLevelForH1="4" title="मल्लिनाथ-टीका"  > </div>
  
अनेन कथिता राज्ञो गुणास्तस्यान्यदुर्लभाः ।  
प्रसूतिं चकमे तस्मिंस्त्रैलोक्यप्रभवोऽपि यत् ॥ 53 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/53.md"  newLevelForH1="4" title="मल्लिनाथ-टीका"  > </div>
  
स तेजो वैष्णवं पत्न्योर्विभेजे चरुसंज्ञितम् ।  
द्यावापृथिव्योः प्रत्यग्रमहर्पतिरिवातपम् ॥ 54 ॥  
स इति॥ स नृपः चरुसंज्ञाऽस्य संजाता चरुसंज्ञितम्। वैष्णवं तेजः पत्न्योः कौसल्या-कैकेय्योः। द्योश्च पृथिवी च द्यावा-पृथिव्यौ। 'दिवसश्च पृथिव्याम्'इति चकारात् 'दिव्'शब्दस्य द्यावादेशः। तयोर्द्यावापृथिव्योः। अह्नः पतिरहर्पतिः। 'अहरादीनां पत्यादिषु वा रेफः'(वा.4815)इत्युपसंख्यानाद्वैकल्पिको रेफस्य रेफादेशो विसर्गापवादः। प्रत्यग्रमातपं बालातपमिवप। विभेजे। विभज्य ददावित्यर्थः ॥ 54 ।  
पत्नीत्रये सति द्वयोरेव विभागे कारणमाह-  
अर्चिता तस्य कौसल्या प्रिया केकयवंशजा ।  
अतः संभावितां ताभ्यां सुमित्रामैच्छदीश्वरः ॥ 55 ॥  
  
अर्चितेति॥ तस्य राज्ञः। कौ पृथिव्यां सलति गच्छतीति कोसलः। 'सलगतौ'पचाद्यच्। कुशब्दस्य पृषोदरादित्वाद्गुणः। कोसलस्य राज्ञोऽपत्यं स्त्री कौसल्या। 'वृद्धेत्कोसलाजादाञ्ञ्यङ्'(पा.4।1।171) इति ञ्यङ्,'यङश्चाप्'(पा.4।1।74)इति चाप्। अत एव सूत्रे निर्देशात् 'कोसल'शब्दो दन्त्यसकारमध्यमः। अर्चिता ज्येष्टा मान्या। केकयवंशजा कैकेयी। प्रियेष्टा। अतो हेतोः,ईश्वरो भर्ता नृपः सुमित्रां ताभ्यां कौसल्या-कैकेयीभ्यां संभावितां भागदानेन मानितामैच्छदिच्छति स्म। एवं च सामान्यं तिसृणां च भागप्रापणमिति राज्ञ्युचितज्ञता कौशलं च लभ्यते ॥ 55 ॥  
ते बहुज्ञस्य चित्तज्ञे पत्न्यौ पत्युर्महीक्षितः ।  
चरोरर्धार्धभागाभ्यां तामयोजयतामुभे ॥ 56 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/56.md"  newLevelForH1="4" title="मल्लिनाथ-टीका"  > </div>
  
न चैवं सत्यपीर्ष्या स्यादित्याह-  
सा हि प्रणयवत्यासीत्सपतन्योरुभयोरपि ।  
भ्रमरी वारणस्येव मदनिस्यन्दरेखयोः ॥ 57 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/57.md"  newLevelForH1="4" title="मल्लिनाथ-टीका"  > </div>
  
ताभिर्गर्भः प्रजाभूत्यै दध्रे देवांशसंभवः ।  
सौरीभिरिव नाडीभिरमृताख्याभिरम्मयः ॥ 58 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/58.md"  newLevelForH1="4" title="मल्लिनाथ-टीका"  > </div>
  
सममापन्नसत्त्वास्ता रेजुरापाण्डुरत्विषः ।  
अन्तर्गतफलारम्भाः सस्यानामिव संपदः ॥ 59 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/59.md"  newLevelForH1="4" title="मल्लिनाथ-टीका"  > </div>
  
संप्रति तासां स्वप्नदर्शनान्याह-  
गुप्तं ददृशुरात्मानं सर्वाः स्वप्नेषु वामनैः ।  
जलजासिगदाशार्ङ्गचक्रलाञ्छितमूर्तिभिः ॥ 60 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/60.md"  newLevelForH1="4" title="मल्लिनाथ-टीका"  > </div>
  
हेमपक्षप्रभाजालं गगने च वितन्वता ।  
उह्यन्ते स्म सुपर्णेन वेगाकृष्टपयोमुचा ॥ 61 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/61.md"  newLevelForH1="4" title="मल्लिनाथ-टीका"  > </div>
  
बिभ्रत्या कौस्तुभन्यासं स्तनान्तरविलम्बिनम् ।  
पर्युपास्यन्त लक्ष्म्या च पद्मव्यजनहस्तया ॥ 62 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/62.md"  newLevelForH1="4" title="मल्लिनाथ-टीका"  > </div>
  
कृताभिषेकैर्दिव्यायां त्रिस्रोतसि च सप्तभिः ।  
ब्रह्मर्षिभिः परं ब्रह्म गृणद्भिरुपतस्थिरे ॥ 63 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/63.md"  newLevelForH1="4" title="मल्लिनाथ-टीका"  > </div>
  
ताभ्यस्तथाविधान्स्वप्नाञ्छ्रुत्वा प्रीतो हि पार्थिवः ।  
मेने परार्ध्यमात्मानं गुरुत्वेन जगद्गुरोः ॥ 64 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/64.md"  newLevelForH1="4" title="मल्लिनाथ-टीका"  > </div>
  
विभक्तात्मा विभुस्तासामेकः कुक्षिष्वनेकधा ।  
उवास प्रतिमाचन्द्रः प्रसन्नानामपामिव ॥ 65 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/65.md"  newLevelForH1="4" title="मल्लिनाथ-टीका"  > </div>
  
अथाग्र्यमहिषीं राज्ञः प्रसूतिसमये सती ।  
पुत्रं तमोपहं लेभे नक्तं ज्योतिरिवौषधिः ॥ 66 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/66.md"  newLevelForH1="4" title="मल्लिनाथ-टीका"  > </div>
  
राम इत्यभिरामेण वपुषा तस्य चोदितः ।  
नामधेयं गुरुश्चक्रे जगत्प्रथममङ्गलम् ॥ 67 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/67.md"  newLevelForH1="4" title="मल्लिनाथ-टीका"  > </div>
  
रघुवंशप्रदीपेन तेनाप्रतिमतेजसा ।  
रक्षागृहगता दीपाः प्रत्यादिष्टा इवाभवन् ॥ 68 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/68.md"  newLevelForH1="4" title="मल्लिनाथ-टीका"  > </div>
  
शय्यगतेन रामेण माता शातोदरी बभौ ।  
सैकताम्भोजबलिना जाह्नवीव शरत्कृशा ॥ 69 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/69.md"  newLevelForH1="4" title="मल्लिनाथ-टीका"  > </div>
  
कैकेय्यास्तनयो जज्ञे भरतो नाम शीलवान् ।  
जनयित्रीमलंचक्रे यः प्रश्रय इव श्रियम् ॥ 70 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/70.md"  newLevelForH1="4" title="मल्लिनाथ-टीका"  > </div>
  
सुतौ लक्ष्मणशत्रुघ्नौ सुमित्रा सुषुवे यमौ ।  
सम्यगाराधिता विद्या प्रबोधविनयाविव ॥ 71 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/71.md"  newLevelForH1="4" title="मल्लिनाथ-टीका"  > </div>
  
निर्दोषमभवत्सर्वमाविष्कृतगुणं जगत् ।  
अन्वगादिव हि स्वर्गो गां गतं पुरुषोत्तमम् ॥ 72 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/72.md"  newLevelForH1="4" title="मल्लिनाथ-टीका"  > </div>
  
तस्योदये चतुर्मूर्तेः पौलस्त्यचकितेश्वराः ।  
विरजस्कैर्नभस्वद्भिर्दिश उच्छ्वसिता इव ॥ 73 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/73.md"  newLevelForH1="4" title="मल्लिनाथ-टीका"  > </div>
  
कृशानुरपधूमत्वात्प्रसन्नत्वात्प्रभाकरः ।  
रक्षोविप्रकृतावास्तामपविद्धशुचाविव ॥ 74 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/74.md"  newLevelForH1="4" title="मल्लिनाथ-टीका"  > </div>
  
दशाननकिरीटेभ्यस्तत्क्षणं राक्षसश्रियः ।  
मणिव्याजेन पर्यस्ताः पृथिव्यामश्रुबिन्दवः ॥ 75 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/75.md"  newLevelForH1="4" title="मल्लिनाथ-टीका"  > </div>
  
पुत्रजन्मप्रवेश्यानां तूर्याणां तस्य पुत्रिणः ।  
आरम्भं प्रथमं चक्रुर्देवदुन्दुभयो दिवि ॥ 76 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/76.md"  newLevelForH1="4" title="मल्लिनाथ-टीका"  > </div>
  
संतानकमयी वृष्टिर्भवने चास्य पेतुषी ।  
सन्मङ्घलोपचाराणां सैवादिरचनाऽभवत् ॥ 77 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/77.md"  newLevelForH1="4" title="मल्लिनाथ-टीका"  > </div>
  
कुमाराः कृतसंस्कारास्ते धात्रीस्तन्यपायिनः ।  
आनन्देनाग्रजेनेव समं ववृधिरे पितुः ॥ 78 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/78.md"  newLevelForH1="4" title="मल्लिनाथ-टीका"  > </div>
  
स्वाभाविकं विनीतत्वं तेषां विनयकर्मणा ।  
मुमूर्च्छ सहजं तेजो हविषेव हविर्भुजाम् ॥ 79 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/79.md"  newLevelForH1="4" title="मल्लिनाथ-टीका"  > </div>
  
परस्परविरुद्धास्ते तद्रघोरनघं कुलम् ।  
अलमुद्द्योतयामासुर्देवारण्यमिवर्तवः ॥ 80 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/80.md"  newLevelForH1="4" title="मल्लिनाथ-टीका"  > </div>
  
समानेऽपि हि सौभ्रात्रे यथोभौ रामलक्ष्मणौ ।  
तथा भरतशत्रुघ्नौ प्रीत्या द्वन्द्वं बभूवतुः ॥ 81 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/81.md"  newLevelForH1="4" title="मल्लिनाथ-टीका"  > </div>
  
तेषां द्वयोर्द्वयोरैक्यं बिभिदे न कदाचन ।  
यथा वायुविभावस्वोर्यथा चन्द्रसमुद्रयोः ॥ 82 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/82.md"  newLevelForH1="4" title="मल्लिनाथ-टीका"  > </div>
  
ते प्रजानां प्रजानाथास्तेजसा प्रश्रयेण च ।  
मनो जह्नुर्निदाघान्ते श्यामाभ्रा दिवसा इव ॥ 83 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/83.md"  newLevelForH1="4" title="मल्लिनाथ-टीका"  > </div>
  
स चतुर्धा बभौ व्यस्तः प्रसवः पृथिवीपतेः ।  
धर्मार्थकाममोक्षाणामवतार इवाङ्गवान् ॥ 84 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/84.md"  newLevelForH1="4" title="मल्लिनाथ-टीका"  > </div>
  
गुणैराराधयामासुस्ते गुरुं गुरुवत्सलाः ।  
तमेव चतुरन्तेशं रत्नैरिव महार्णवाः ॥ 85 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/85.md"  newLevelForH1="4" title="मल्लिनाथ-टीका"  > </div>
  
सुरगज इव दन्तैर्भग्नदैत्यासिधारै-  
     र्नय इव पणबन्धव्यक्तयोगैरुपायैः ।  
हरिरिव युगदीर्घैर्दोर्भिरंशैस्तदीयैः  
     पतिरवनिपतीनां तैश्चकाशे चतुर्भिः ॥ 86 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/10/86.md"  newLevelForH1="4" title="मल्लिनाथ-टीका"  > </div>
  
इति श्रीमहोपाध्यायकोलाचलमल्लिनाथसूरिविरचितायां संजीविनीसमाख्यायां दशमः सर्गः ।  

