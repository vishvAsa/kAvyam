+++
title = "०६"

+++

षष्ठः सर्गः ।  
जाह्नवी मूर्ध्नि पादे वा कालः कण्ठे वपुष्यथ ।  
कामारिं कामतातं वा कंचिदेकं भजामहे ॥  
स तत्र मञ्चेषु मनोज्ञवेषान्सिंहानस्थानुपचारवत्सु ।  
वैमानिकानां मरुतामपश्यदाकृष्टलीलान्नरलोकपालान् ॥ 1 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/01.md"  newLevelForH1="4" title="मल्लिनाथ-टीका"  > </div>
  
रतेर्गृहीतानुनयेन कामं प्रत्यर्पितस्वाङ्गमिवेश्वरेण ।  
काकुत्स्थमालोकयतां नृपाणां मनो बभूवेन्दुमतीनिराशम् ॥ 2 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/02.md"  newLevelForH1="4" title="मल्लिनाथ-टीका"  > </div>
  
वैदर्भनिर्दिष्टमसौ कुमारः क्लृप्तेन सोपानपथेन मञ्चम् ।  
शिलाविभङ्गैर्मृगराजशावस्तुङ्गं नगोत्सङ्गमिवारुरोह ॥ 3 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/03.md"  newLevelForH1="4" title="मल्लिनाथ-टीका"  > </div>
  
परार्ध्यवर्णास्तरणोपपन्नमासेदिवान्रत्नवदासनं सः ।  
भूयिष्ठमासीदुपमेयकान्तिर्मयूरपृष्ठाश्रयिणा गुहेन ॥ 4 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/04.md"  newLevelForH1="4" title="मल्लिनाथ-टीका"  > </div>
  
तासु श्रिया राजपरम्परासु प्रभाविशेषोदयदुर्निरीक्ष्यः ।  
सहस्रधात्मा व्यरुचद्विभक्तः पयोमुचां पङ्क्तिषु विद्युतेव ॥ 5 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/05.md"  newLevelForH1="4" title="मल्लिनाथ-टीका"  > </div>
  
तेषां महार्हासनसंस्थितानामुदारनेपथ्यभृतां स मध्ये ।  
रराज धाम्ना रघुसूनुरेव कल्पद्रुमाणामिव पारिजातः ॥ 6 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/06.md"  newLevelForH1="4" title="मल्लिनाथ-टीका"  > </div>
  
नेत्रव्रजाः पौरजनस्य तस्मिन्विहाय सर्वान्नृपतीन्निपेतुः ।  
मदोत्कटे रेचितपुष्पवृक्षा गन्धद्विपे वन्य इव द्विरेफाः ॥ 7 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/07.md"  newLevelForH1="4" title="मल्लिनाथ-टीका"  > </div>
  
त्रिभिर्विशेषकमाह-  
अथ स्तुते बन्दिभिरन्वयज्ञैः सोमार्कवंश्ये नरदेवलोके ।  
संचारिते चागुरुसारयोनौ धूपे समुत्सर्पति वैजयन्तीः ॥ 8 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/08.md"  newLevelForH1="4" title="मल्लिनाथ-टीका"  > </div>
  
पुरोपकण्ठोपवनाश्रयाणां कलापिनामुद्धतनृत्यहेतौ ।  
प्रध्मातशङ्खे परितो दिगन्तांस्तूर्यस्वने मूर्च्छति मङ्गलार्थे ॥ 9 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/09.md"  newLevelForH1="4" title="मल्लिनाथ-टीका"  > </div>
  
मनुष्यवाह्यं चतुरस्रयानमध्यास्य कन्या परिवारशोभि ।  
विवेश मञ्चान्तरराजमार्गं पतिंवरा क्लृप्तविवाहवेषा ॥ 10 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/10.md"  newLevelForH1="4" title="मल्लिनाथ-टीका"  > </div>
  
तस्मिन्विधानातिशये विधातुः कन्यामये नेत्रशतैकलक्ष्ये ।  
निपेतुरन्तः करणैर्नरेन्द्रा देहैः स्थिताः केवलमासनेषु ॥ 11 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/11.md"  newLevelForH1="4" title="मल्लिनाथ-टीका"  > </div>
  
तां प्रत्यभिव्यक्तमनोरथानां महीपतीनां प्रणयाग्रदूत्यः ।  
प्रवालशोभा इव पादपानां श्रृङ्गारचेष्टा विविधा बभूवुः ॥ 12 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/12.md"  newLevelForH1="4" title="मल्लिनाथ-टीका"  > </div>
  
'शृङ्गारचेष्टा बभूवुः'(6।12) इत्युक्तम्,ता एव दर्शयति-  
कश्चित्कराभ्यामुपगूढनालमालोलपत्राभिहतद्विरेफम् ।  
रजोभिरन्तः परिवेषबन्धि लीलारविन्दं भ्रमयांचकार ॥ 13 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/13.md"  newLevelForH1="4" title="मल्लिनाथ-टीका"  > </div>
  
विस्रस्तमंसादपरो विलासी रत्नानुविद्धाङ्गदकोटिलग्नम् ।  
प्रालम्बमुत्कृष्य यथावकाशं निनाय साचीकृतचारुवक्त्रः ॥ 14 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/14.md"  newLevelForH1="4" title="मल्लिनाथ-टीका"  > </div>
  
आकुञ्चिताग्राङ्गुलिना ततोऽन्यः किंचित्समावर्जितनेत्रशोभः ।  
तिर्यग्विसंसर्पिनखप्रभेण पादेन हैमं विलिलेख पीठम् ॥ 15 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/15.md"  newLevelForH1="4" title="मल्लिनाथ-टीका"  > </div>
  
निवेश्य वामं भुजमासनार्धे तत्संनिवेशादधिकोन्नतांसः ।  
कश्चिद्विवृत्तत्रिकभिन्नहारः सुहृत्समाभाषणतत्परोऽभूत् ॥ 16 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/16.md"  newLevelForH1="4" title="मल्लिनाथ-टीका"  > </div>
  
विलालिनीविभ्रमदन्तपत्रमापाण्डुरं केतकबर्हमन्यः ।  
प्रियानितम्बोचितसंनिवेशैर्विपाटयामास युवा नखाग्रैः ॥ 17 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/17.md"  newLevelForH1="4" title="मल्लिनाथ-टीका"  > </div>
  
कुशेशयाताम्रतलेन कश्चित्करेण रेखाध्वजलाञ्छनेन ।  
रत्नाङ्गुलीयप्रभयानुविद्धानुदीरयामास सलीलमक्षान् ॥ 18 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/18.md"  newLevelForH1="4" title="मल्लिनाथ-टीका"  > </div>
  
कश्चिद्यथाभागमवस्थितेऽपि स्वसंनिवेशाद्व्यतिलङ्घिनीव ।  
वज्रांशुगर्भाङ्गुलिरन्ध्रमेकं व्यापारयामास करं किरीटे ॥ 19 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/19.md"  newLevelForH1="4" title="मल्लिनाथ-टीका"  > </div>
  
ततो नृपाणां श्रुतवृत्तवंशा पुंवत्प्रगल्भा प्रतिहाररक्षी ।  
प्राक्संनिकर्षं मगधेश्वरस्य नीत्वा कुमारीमवदत्सुनन्दा ॥ 20 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/20.md"  newLevelForH1="4" title="मल्लिनाथ-टीका"  > </div>
  
असौ शरण्यः शरणोन्मुखानामगाधसत्त्वो मगधप्रतिष्ठः ।  
राजा प्रजारञ्जनलब्धवर्णः परंतपो नाम यथार्थनामा ॥ 21 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/21.md"  newLevelForH1="4" title="मल्लिनाथ-टीका"  > </div>
  
कामं नृपाः सन्तु सहस्रशोऽन्ये राजन्वतीमाहुरनेन भूमिम् ।  
नक्षत्रताराग्रहसंकुलापि ज्योतिष्मती चन्द्रमसैव रात्रिः ॥ 22 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/22.md"  newLevelForH1="4" title="मल्लिनाथ-टीका"  > </div>
  
क्रियाप्रबन्धादयमध्वराणामजस्रमाहूतसस्रनेत्रः ।  
शच्याश्चिरं पाण्डुकपोललम्बान्मन्दारशून्यानलकांश्चकार ॥ 23 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/23.md"  newLevelForH1="4" title="मल्लिनाथ-टीका"  > </div>
  
अनेन चेदिच्छसि गृह्यमाणं पाणिं वरेण्येन कुरु प्रवेशे ।  
प्रासादवातायनसंश्रितानां नेत्रोत्सवं पुष्पपुराङ्गनानाम् ॥ 24 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/24.md"  newLevelForH1="4" title="मल्लिनाथ-टीका"  > </div>
  
एवं तयोक्ते तमवेक्षअय किंचिद्विस्रंसिदूर्वाङ्कमधूकमाला ।  
क्रजुप्रणामक्रिययैव तन्वी प्रत्यादिदेशैनमभाषमाणा ॥ 25 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/25.md"  newLevelForH1="4" title="मल्लिनाथ-टीका"  > </div>
  
तां सैव वेत्रग्रहणे नियुक्ता राजान्तरं राजसुतां निनाय ।  
समीरणोत्थेव तरंगलेखा पद्मान्तरं मानसराजहंसीम् ॥ 26 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/26.md"  newLevelForH1="4" title="मल्लिनाथ-टीका"  > </div>
  
जगाद चैनामयमङ्गनाथः सुराङ्गनाप्रार्थितयौवनश्रीः ।  
विनीतनागः किल सूत्रकारैरैन्द्रं पदं भूमिगतोऽपि भुङ्क्ते ॥ 27 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/27.md"  newLevelForH1="4" title="मल्लिनाथ-टीका"  > </div>
  
अनेन पर्यासयताश्रुबिन्दून्मुक्ताफलस्थूलतमान्स्तनेषु ।  
प्रत्यर्पिताः शत्रुविलासिनीनामुन्मुच्य सूत्रेण विनैव हाराः ॥ 28 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/28.md"  newLevelForH1="4" title="मल्लिनाथ-टीका"  > </div>
  
निसर्गभिन्नास्पदमेकसंस्थमस्मिन्द्वयं श्रीश्च सरस्वती च ।  
कान्त्या गिरा सूनृतया च योग्या त्वमेव कल्याणि! तयोस्तृतीया ॥ 29 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/29.md"  newLevelForH1="4" title="मल्लिनाथ-टीका"  > </div>
  
अथाङ्गराजादवतार्य चक्षुर्याहीति जन्यामवदत्कुमारी ।  
नासौ न काम्यो न च वेद सम्यग्द्रष्टुं न सा भिन्नरुचिर्हि लोकः ॥ 30 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/30.md"  newLevelForH1="4" title="मल्लिनाथ-टीका"  > </div>
  
ततः परं दुःप्रसहं द्विषद्भिर्नृपं नियुक्ता प्रतिहारभूमौ ।  
निदर्शयामास विशेषदृश्यमिन्दुं नवोत्थानमिवेन्दुमत्यै ॥ 31 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/31.md"  newLevelForH1="4" title="मल्लिनाथ-टीका"  > </div>
  
अवन्तिनाथोऽयमुदग्रबाहुर्विशालवक्षास्तनुवृत्तमध्यः ।  
आरोप्य चक्रभ्रममुष्णतेजास्त्वष्ट्रेव यत्नोल्लिखितो विभाति ॥ 32 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/32.md"  newLevelForH1="4" title="मल्लिनाथ-टीका"  > </div>
  
अस्य प्रयाणेषु समग्रशक्तेरग्रेसरैर्वाजिभिरुत्थितानि ।  
कुर्वन्ति सामन्तशिखामणीनां प्रभाप्ररोहास्तमयं रजांसि ॥ 33 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/33.md"  newLevelForH1="4" title="मल्लिनाथ-टीका"  > </div>
  
५असौ महाकालनिकेतनस्य वसन्नदूरे किल चन्द्रमौलेः ।  
तमिस्रपक्षेऽपि सह प्रियामिर्ज्योत्स्नावतो निर्विशति प्रदोषान् ॥ 34 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/34.md"  newLevelForH1="4" title="मल्लिनाथ-टीका"  > </div>
  
अनेन यूना सह पार्थिवेन रम्भोरु! कञ्चिन्मनसो रुचिस्ते ? ।  
सिप्रातरंगानिलकम्पितासु विहर्तुमुद्यानपरंपरासु ॥ 35 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/35.md"  newLevelForH1="4" title="मल्लिनाथ-टीका"  > </div>
  
तस्मिन्नभिद्योतितबन्धुपद्मे प्रतापसंशोषितशत्रुपङ्के ।  
बबन्ध सा नोत्तमसौकुमार्या कुमुद्वती भानुमतीव भावम् ॥ 36 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/36.md"  newLevelForH1="4" title="मल्लिनाथ-टीका"  > </div>
  
तामग्रतस्तामरसान्तराभामनूपराजस्य गुणैरनूनाम् ।  
विधाय सृष्टिं ललितां विधातुर्जगाद भूयः सुदतीं सुनन्दा ॥ 37 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/37.md"  newLevelForH1="4" title="मल्लिनाथ-टीका"  > </div>
  
सङ्ग्रामनिर्विष्टसहस्रबाहुरष्टादशद्वीपनिखातयूपः ।  
अनन्यसाधारणराजशब्दो बभूव योगी किल कार्तवीर्यः ॥ 38 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/38.md"  newLevelForH1="4" title="मल्लिनाथ-टीका"  > </div>
  
अकार्यचिन्तासमकालमेव प्रादुर्भवंश्चापधरः पुरस्तात् ।  
अन्तःशरीरेष्वपि यः प्रजानां प्रत्यादिदेशाविनयं विनेता ॥ 39 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/39.md"  newLevelForH1="4" title="मल्लिनाथ-टीका"  > </div>
  
ज्याबन्धनिष्पन्दभुजेन यस्य विनिःश्वसद्वक्त्रपरंपरेण ।  
कारागृहे निर्जितवासवेन लङ्केश्वरेणोषितमा प्रसादात् ॥ 40 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/40.md"  newLevelForH1="4" title="मल्लिनाथ-टीका"  > </div>
  
तस्यान्वये भूपतिरेष जातः प्रतीप इत्यागमवृद्धसेवी ।  
येन श्रियः संश्रयदोषरूढं स्वभावलोलेत्ययशः प्रमृष्टम् ॥ 41 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/41.md"  newLevelForH1="4" title="मल्लिनाथ-टीका"  > </div>
  
आयोधने कृष्णगतिं सहायमवाप्य यः क्षत्रियकालरात्रिम् ।  
धारां शितां रामपरश्वघस्य संभावयत्युत्पलपत्रसाराम् ॥ 42 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/42.md"  newLevelForH1="4" title="मल्लिनाथ-टीका"  > </div>
  
अस्याङ्कलक्ष्मीर्भव दीर्घबाहोर्माहिष्मतीवप्रनितम्बकाञ्चीम् ।  
प्रासादजालैर्जलवेणिरम्यां रेवां यदि प्रेक्षितुमस्ति कामः ॥ 43 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/43.md"  newLevelForH1="4" title="मल्लिनाथ-टीका"  > </div>
  
तस्याः प्रकामं प्रियदर्शनोऽपि न स क्षितीशो रुचये बभूव ।  
शरत्प्रमृष्टाम्बुधरोपरोधः शशीव पर्याप्तकलो नलिन्याः ॥ 44 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/44.md"  newLevelForH1="4" title="मल्लिनाथ-टीका"  > </div>
  
सा शूरसेनाधिपतिं सुषेणमुद्दिश्य लोकान्तरगीतकीर्तिम् ।  
आचारशुद्धोभयवंशदीपं शुद्धान्तरक्ष्या जगदे कुमारी ॥ 45 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/45.md"  newLevelForH1="4" title="मल्लिनाथ-टीका"  > </div>
  
नीपान्वयः पार्थिव एष यज्वा गुणैर्यमाश्रित्य परस्परेण ।  
सिद्धाश्रमं शान्तमिवैत्य सत्त्वैर्नैसर्गिकोऽप्युत्ससृजे विरोधः ॥ 46 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/46.md"  newLevelForH1="4" title="मल्लिनाथ-टीका"  > </div>
  
यस्यात्मगेहे नयनाभिरामा कान्तिर्हिमांशोरिव संनिविष्टा ।  
हर्म्याग्रसंरूढतृणाङ्कुरेषु तेजोऽविषह्यं रिपुमन्दिरेषु ॥ 47 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/47.md"  newLevelForH1="4" title="मल्लिनाथ-टीका"  > </div>
  
यस्यावरोधस्तनचन्दनानां प्रक्षालनाद्वारिविहारकाले ।  
कलिन्दकन्या मथुरां गतापि गङ्गोर्मिसंसक्तजलेव भाति ॥ 48 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/48.md"  newLevelForH1="4" title="मल्लिनाथ-टीका"  > </div>
  
त्रस्तेन तार्क्ष्यात्किल कालियेन मणिं विसृष्टं यमुनौकसा यः ।  
वक्षःस्थलव्यापिरुचं दधानः सकौस्तुभ ह्नेपयतीव कृष्णम् ॥ 49 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/49.md"  newLevelForH1="4" title="मल्लिनाथ-टीका"  > </div>
  
संभाव्य र्तारममुं युवानं मृदुप्रवालोत्तरपुष्पशय्ये ।  
वृन्दावने चैत्ररथादनूने निर्विश्यतां सुन्दरि! यौवनश्रीः ॥ 50 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/50.md"  newLevelForH1="4" title="मल्लिनाथ-टीका"  > </div>
  
अध्यास्य चाम्भःपृषतोक्षितानि शैलायगन्धीनि शिलातलानि ।  
कलापिनां प्रवृषि पश्य नृत्यं कान्तासु गोवर्धनकन्दरासु ॥ 51 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/51.md"  newLevelForH1="4" title="मल्लिनाथ-टीका"  > </div>
  
नृपं तमावर्तमनोज्ञनाभिः सा व्यत्यगादन्यवधूर्भवित्री ।  
महीधरं मार्गवशादुपेतं स्रोतोवहा सागरगामिनीव ॥ 52 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/52.md"  newLevelForH1="4" title="मल्लिनाथ-टीका"  > </div>
  
अथाङ्गदाश्लिष्टभुजं भुजिष्या हेमाङ्गदं नाम कलिङ्गनाथम् ।  
आसेदुषीं सादितशत्रुपक्षं बालामवालेन्दुमुखीं बभाषे ॥ 53 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/53.md"  newLevelForH1="4" title="मल्लिनाथ-टीका"  > </div>
  
असौ महेन्द्राद्रिसमानसारः पतिर्महेन्द्रस्य महोदधेश्च ।  
यस्य क्षरत्सैन्यगजच्छलेन यात्रासु यातीव पुरो महेन्द्रः ॥ 54 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/54.md"  newLevelForH1="4" title="मल्लिनाथ-टीका"  > </div>
  
ज्याघातरेखे सुभुजो भुजाभ्यां बिभर्ति यश्चापभृतां पुरोगः ।  
रिपुश्रियां साञ्जनबाष्पसेके बन्दीकृतानामिव पद्धती द्वे ॥ 55 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/55.md"  newLevelForH1="4" title="मल्लिनाथ-टीका"  > </div>
  
यमात्मनः सद्मनि संनिकृष्टो मन्द्रध्वनित्याजितयामतूर्यः ।  
प्रासादवातायनदृश्यवीचिः प्रबोधयत्यर्णव एव सुप्तम् ॥ 56 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/56.md"  newLevelForH1="4" title="मल्लिनाथ-टीका"  > </div>
  
अनेन सार्धं विहराम्बुराशेस्तीरेषु तालीवनमर्मरेषु ।  
द्वीपान्तरानीतलवङ्गपुष्पैरपाकृतस्वेदलवा मरुद्भिः ॥ 57 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/57.md"  newLevelForH1="4" title="मल्लिनाथ-टीका"  > </div>
  
प्रलोभिताप्याकृतिलोभनीया विदर्भराजावरजा तयैवम् ।  
तस्मादपावर्तत दूरकृष्टा नीत्येव लक्ष्मीः प्रतिकूलदैवात् ॥ 58 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/58.md"  newLevelForH1="4" title="मल्लिनाथ-टीका"  > </div>
  
अथोरगाख्यस्य पुरस्य नाथं दौवारिकी देवसरूपमेत्य ।  
इतश्चकोराक्षि! विलोकयेति पूर्वानुशिष्टां निजगाद भोज्याम् ॥ 59 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/59.md"  newLevelForH1="4" title="मल्लिनाथ-टीका"  > </div>
  
पाण्ड्योऽयमंसार्पितलम्बहारः क्लृप्ताङ्गरागो हरिचन्दनेन ।  
आभाति बाला4तपरक्तसानुः सनिर्झरोद्गार इवाद्रिराजः ॥ 60 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/60.md"  newLevelForH1="4" title="मल्लिनाथ-टीका"  > </div>
  
विन्ध्यस्य संस्तम्भयिता महाद्रेर्निःशेषपीतोज्झितसिन्धुराजः ।  
प्रीत्याश्वमेधावभृथार्द्रमूर्तेः सौस्नातिको यस्य भवत्यगस्त्यः ॥ 61 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/61.md"  newLevelForH1="4" title="मल्लिनाथ-टीका"  > </div>
  
अस्रं हरादाप्तवता दुरापं येनेन्द्रलोकावजयाय दृप्तः ।  
पुरा जनस्थानविमर्दशङ्की संधाय लङ्काधिपतिः प्रतस्थे ॥ 62 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/62.md"  newLevelForH1="4" title="मल्लिनाथ-टीका"  > </div>
  
अनेन पाणौ विधिवद्गृहीते महाकुलीनेन महीव गुर्वी ।  
रत्नानुविद्धार्णवमेखलाया दिशः सपत्नी भव दक्षिणस्याः ॥ 63 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/63.md"  newLevelForH1="4" title="मल्लिनाथ-टीका"  > </div>
  
ताम्बूलवल्लीपरिणद्धपूगास्वेलालतालिङ्गितचन्दनासु ।  
तमालपत्रास्तरणासु रन्तुं प्रसीद शश्वन्मलयस्थलीषु ॥ 64 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/64.md"  newLevelForH1="4" title="मल्लिनाथ-टीका"  > </div>
  
इन्दीवरशअयामतनुर्नृपोऽसौ त्वं रोचनागौरशरीरयष्टिः ।  
अन्योन्यशोभापरिवृद्धये वां योगस्तडित्तोयदयोरिवास्तु ॥ 65 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/65.md"  newLevelForH1="4" title="मल्लिनाथ-टीका"  > </div>
  
स्वसुर्विदर्भाधिपतेस्तदीयो लेभेऽन्तरं चेतसि नोपदेशः ।  
दिवाकरादर्शनबद्धकोशे नक्षत्रनाथांशुरिवारविन्दे ॥ 66 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/66.md"  newLevelForH1="4" title="मल्लिनाथ-टीका"  > </div>
  
संचारिणी दीपशिखेव रात्रौ यं यं व्यतीयाय पतिंवरा सा ।  
नरेन्द्रमार्गाट्ट इव प्रपेदे विवर्णभावं स स भूमिपालः ॥ 67 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/67.md"  newLevelForH1="4" title="मल्लिनाथ-टीका"  > </div>
  
तस्यां रघोः सूनुरुपस्थितायां वृणीत मां नेति समाकुलोऽभूत् ।  
वामेतरः संशयमस्य बाहुः केयूरबन्धोच्छ्वसितैर्नुनोद ॥ 68 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/68.md"  newLevelForH1="4" title="मल्लिनाथ-टीका"  > </div>
  
तं प्राप्य सर्वावयवानवद्यं व्यावर्ततान्योपगमात्कुमारी ।  
न हि प्रफुल्लं सहकारमेत्य वृक्षान्तरं काङ्क्षति षट्भपदाली ॥ 69 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/69.md"  newLevelForH1="4" title="मल्लिनाथ-टीका"  > </div>
  
तस्मिन्समावेशितचित्तवृत्तिमिन्दुप्रभामिन्दुमतीमवेक्ष्य ।  
प्रचक्रमे वक्तुमनुक्रमज्ञा सविस्तरं वाक्यमिदं सुनन्दा ॥ 70 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/70.md"  newLevelForH1="4" title="मल्लिनाथ-टीका"  > </div>
  
इक्ष्वाकुवंश्यः ककुदं नृपाणां ककुत्स्थ इत्याहितलक्षणोऽभूत् ।  
काकुत्स्थशब्दं य उन्नतेच्छाः श्लाघ्यं दधत्युत्तरकोसलेन्द्राः ॥ 71 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/71.md"  newLevelForH1="4" title="मल्लिनाथ-टीका"  > </div>
  
महेन्द्रमास्थाय महोक्षरूपं यः संयति प्राप्तपिनाकिलीलः ।  
चकार बाणैरसुराङ्गनानां गण्डस्थलीः प्रोषितपत्रलेखाः ॥ 72 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/72.md"  newLevelForH1="4" title="मल्लिनाथ-टीका"  > </div>
  
ऐरावतास्फालनविश्लथं यः संघट्टयन्नङ्गदमङ्गदेन ।  
उपेयुषः स्वामपि मूर्तिमग्र्यामर्धासनं गोत्रभिदोऽधितष्ठौ ॥ 73 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/73.md"  newLevelForH1="4" title="मल्लिनाथ-टीका"  > </div>
  
जातः कुले तस्य किलोरुकीर्तिः कुलप्रदीपो नृपतिर्दिलीपः ।  
अतिष्ठदेकोनशतक्रतुत्वे शक्राभ्यसूयाविनिवृत्तये यः ॥ 74 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/74.md"  newLevelForH1="4" title="मल्लिनाथ-टीका"  > </div>
  

यस्मिन्महीं शासति वाणिनीनां निद्रां विहारार्धपथे गतानाम् ।  
वातोऽपि नास्रंसयदंशुकानि को लम्बयेदाहरणाय हस्तम् ॥ 75 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/75.md"  newLevelForH1="4" title="मल्लिनाथ-टीका"  > </div>
  

पुत्रो रघुस्तस्य पदं प्रशास्ति महाक्रतोर्विश्वजितः प्रयोक्ता ।  
चतुर्दिगावर्जितसंभृतां यो मृत्पात्रशेषामकरोद्विभूतिम् ॥ 76 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/76.md"  newLevelForH1="4" title="मल्लिनाथ-टीका"  > </div>
  
आरूढमद्रीनुदधीन्वितीर्णं भुजंगमानां वसतिं प्रविष्टम् ।  
ऊर्ध्वं गतं यस्य न चानुबन्धि यशः परिच्छेत्तुमियत्तयालम् ॥ 77 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/77.md"  newLevelForH1="4" title="मल्लिनाथ-टीका"  > </div>
  
असौ कुमारस्तमजोऽनुजातस्त्रिविष्टपस्येव पतिं जयन्तः ।  
गुर्वी धुरं यो भुवनस्य पित्रा धुर्येण दम्यः सदृशं बिभर्ति ॥ 78 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/78.md"  newLevelForH1="4" title="मल्लिनाथ-टीका"  > </div>
  
कुलेन कान्त्या वयसा नवेन गुणैश्च तैस्तैर्विनयप्रधानैः ।  
त्वमात्मनस्तुल्यममुं वृणीष्व रत्नं समागच्छतु काञ्चनेन ॥ 79 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/79.md"  newLevelForH1="4" title="मल्लिनाथ-टीका"  > </div>
  
ततः सुनन्दावचनावसाने लज्जां तनूकृत्य नरेन्द्रकन्या ।  
दृष्ट्या प्रसादामलया कुमारं प्रत्यग्रहीत्संवरणस्रजेव ॥ 80 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/80.md"  newLevelForH1="4" title="मल्लिनाथ-टीका"  > </div>
  
सा यूनि तस्मिन्नभिलाषबन्धं शशाक शालीनतया न वक्तुम् ।  
रोमाञ्चलक्ष्येण स गात्रयष्टिं भित्त्वा निराक्रामदरालकेश्याः ॥ 81 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/81.md"  newLevelForH1="4" title="मल्लिनाथ-टीका"  > </div>
  
तथागतायां परिहासपूर्वं सख्यां सखी वेत्रभृदाबभाषे ।  
आर्ये! व्रजामोऽन्यत इत्यथैनां वधूरसूयाकुटिलं ददर्श ॥ 82 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/82.md"  newLevelForH1="4" title="मल्लिनाथ-टीका"  > </div>
  
सा चूर्णगौरं रघुनन्दनस्य धात्रीकराभ्यां करभोपमोरूः ।  
आसञ्जयामास यथाप्रदेशं कण्ठे गुणं मूर्तमिवानुरागम् ॥ 83 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/83.md"  newLevelForH1="4" title="मल्लिनाथ-टीका"  > </div>
  
तया स्रजा मङ्गलपुष्पमय्या विशालवक्षःस्थललम्बया सः ।  
अमंस्त कण्ठार्पितबाहुपाशां विदर्भराजावरजां वरेण्यः ॥ 84 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/84.md"  newLevelForH1="4" title="मल्लिनाथ-टीका"  > </div>
  
शशिनमुपगतेयं कौमुदी मेघमुक्तं  
जलनिधिमनुरूपं जह्नुकन्यावतीर्णा ।  
इति समगुणयोगप्रीतयस्तत्र पौराः  
श्रवणकटु नृपाणामेकवाक्यं विवव्रुः ॥ 85 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/85.md"  newLevelForH1="4" title="मल्लिनाथ-टीका"  > </div>
  
प्रमुदितवरपक्षमेकतस्तत्क्षितिपतिमण्डलमन्यतो वितानम् ।  
उषसि सर इव प्रफुल्लपद्मं कुमुदवनप्रतिपन्ननिद्रमासीत् ॥ 86 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/06/86.md"  newLevelForH1="4" title="मल्लिनाथ-टीका"  > </div>
  
इति श्रीमहोपाध्यायकोलाचलमल्लिनाथसूरिविरचितायां संजीवननीसमाख्यायां रघुवंशटीकायां षष्ठः सर्गः ।  

