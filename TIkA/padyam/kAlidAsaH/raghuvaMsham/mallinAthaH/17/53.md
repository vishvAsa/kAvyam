+++
title = "53"

+++
भव्येति॥ भव्यमुख्याः कल्याणप्रधानाः,न तु विपरीताः। प्रत्यवेक्षां 'एतावत्कृतमेतावत्कर्तव्यम्' इत्यनुसंधानेन विचारणीयाः। अत एव निरत्यया निर्बाधा गर्भेऽभ्यन्तरे पच्यते ये शालयस्तेषां सधर्माणः। अतिनिगूढा इत्यर्थः। 'धर्मादनिच्केवलात्'(पा.5।4।124) इत्यनिच्प्रत्ययः समासान्तः। तस्य राज्ञः समारभ्यन्त इति समारम्भाः कर्माणि गूढमप्रकाशं विपेचिरे । फलिता इत्यर्थः। 'फलानुमेयाः प्रारम्भाः' इति भावः ॥ 53 ॥