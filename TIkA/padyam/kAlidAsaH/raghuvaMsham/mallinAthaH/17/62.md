+++
title = "62"

+++
पित्रेति॥ दण्डो दमः सैन्यं वा,तद्वतो दण्डवतो दण्डसंपन्नस्य तस्य राज्ञः पित्राकुशेन नित्यं संवर्धितः पुष्टः कृतास्त्रः शिक्षितास्त्रः। संपरायो युद्धम्। 'युद्धायत्योः संपरायः' इत्यमरः। तमर्हतीति सांपराथिकः। 'तदर्हति'(पा.5।1।63) इति ठक्प्रत्ययः। दण्डः सैन्यम्। 'दण्डो यमे मानमेदे लगुडे दमसैन्ययोः' इति विश्वः। स्वदेहान्न व्यशिष्यत नाभिद्यत। स्वदेहेऽपि विशेषणानि योज्यानि। मूनबलं स्वदेहमिवारक्षदित्यर्थः ॥ 62 ॥