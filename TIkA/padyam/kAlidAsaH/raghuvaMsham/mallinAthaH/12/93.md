+++
title = "93"

+++
विक्रमेति॥ जयश्रीर्विक्रमस्य व्यतिहारेण पर्यायक्रमेण तयोर्द्वयोरपि। अन्तरा मध्ये। अव्ययमेतत्। वेदिर्वेद्याकारा भित्तिर्मत्तवारणयोरिव। सामान्या साधारणाऽभूत्। न त्वन्यतरनियतेत्यर्थः। अत्र 'मत्तवारणयोः'इत्यत्र 'द्वयोः'इत्यत्र च 'अन्तरान्तरेण युक्ते'(पा.2।3।4) इति द्वितीया न भवति। 'अन्तरा' शब्दस्योक्तरीत्याऽन्यत्रान्वयात्। मध्ये कामपि भित्तिं कृत्वा गजौ योधयन्तीति प्रसिद्धिः ॥ 93 ॥