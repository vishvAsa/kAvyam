+++
title = "०८"

+++


अष्टमः सर्गः।  
हेरम्बमवलम्बेऽहं यस्मिन्पातालकेलिषु ।  
दन्तेनोदस्यति क्षोणीं विश्राम्यन्ति फणीश्वराः ॥  
अथ तस्य विवाहकौतुकं ललितं बिभ्रत एव पार्थिवः ।  
वसुधामपि हस्तगामिनीमकरोदिन्दुमतीमिवापराम् ॥ 1 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/01.md"  newLevelForH1="4" title="मल्लिनाथ-टीका"  > </div>
  
दुरितैरपि कर्तुमात्मसात्प्रयतन्ते नृपसूनवो हि यत् ।  
तदुपस्थितमग्रहीदजः पितुराज्ञेति न भोगतृष्णया ॥ 2 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/02.md"  newLevelForH1="4" title="मल्लिनाथ-टीका"  > </div>
  
अनुभूय वसिष्ठसंभृतैः सलिलैस्तेन सहाभिषेचनम् ।  
विशदोच्छ्वसितेन मेदिनी कथयामास कृतार्थतामिव ॥ 3 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/03.md"  newLevelForH1="4" title="मल्लिनाथ-टीका"  > </div>
  
स बभूव दुरासदः परैर्गुरुणाऽथर्वविदा कृताक्रियः ।  
पवनाग्निसमागमो ह्ययं सहतिं ब्रह्म यदस्त्रतेजसा ॥ 4 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/04.md"  newLevelForH1="4" title="मल्लिनाथ-टीका"  > </div>
  
रघुमेव निवृत्तयौवनं तममन्यन्त नवेश्वरं प्रजाः ।  
स हि तस्य न केवलां श्रियं प्रतिपेदे सकलान्गुणानपि ॥ 5 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/05.md"  newLevelForH1="4" title="मल्लिनाथ-टीका"  > </div>
  
अधिकं शुशुभे शुभंयुना द्वितयेन द्वयमेव संगतम् ।  
पदमृद्धमजेन पैतृकं विनयेनास्य नवं च यौवनम् ॥ 6 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/06.md"  newLevelForH1="4" title="मल्लिनाथ-टीका"  > </div>
  
सदयं बुभुजे महाभुजः सहसोद्वेगमियं व्रजेदिति ।  
अचिरोपनतां स मेदिनीं नवपाणिग्रहरणां वधूमिव ॥ 7 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/07.md"  newLevelForH1="4" title="मल्लिनाथ-टीका"  > </div>
  
अहमेव मतो महीपतेरिति सर्वः प्रकृतिष्वचिन्तयत् ।  
उदधेरिव निम्नगाशतेष्वभवन्नास्य विमानना क्वचित् ॥ 8 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/08.md"  newLevelForH1="4" title="मल्लिनाथ-टीका"  > </div>
  
न खरो न च भूयसा मृदुः पवमानः पृथिवीरुहानिव ।  
स पुरस्कृतमध्यमक्रमो नमयामास नृपाननुद्धरन् ॥ 9 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/09.md"  newLevelForH1="4" title="मल्लिनाथ-टीका"  > </div>
  
अथ वीक्ष्य रघुः प्रतिष्ठितं प्रकृतिष्वात्मजमात्मवत्तया ।  
विषयेषु विनाशधर्मसु त्रिदिवस्थेष्वपि निःस्पृहोऽभवत् ॥ 10 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/10.md"  newLevelForH1="4" title="मल्लिनाथ-टीका"  > </div>
  
अथेति॥ अथ रघुरात्मजं पुत्रमात्मवत्तया। निर्विकारमनस्कतयेत्यर्थथः। 'उदयादिष्वविकृतिर्मनसः सत्त्वमुच्यते। आत्मवान्सत्त्ववानुक्तः'इत्युत्पलमालायाम्। प्रकृतिष्वमात्यादिषु प्रतिष्ठितं रूढमूलं वीक्ष्य ज्ञात्वा विनाशो धर्मो येषां तेषु विनाशधर्मसु। अनित्येष्वित्यर्थः। 'धर्मादनिच्केवलात्'(पा.5।4।124)इत्यनिच्प्रत्ययः समासान्तः। त्रिदिवस्थेषु स्वर्गस्थेष्वपि विषयेषु शब्दादिषु निःस्पृहो निर्गतेच्छोऽभवत् ॥ 10 ॥  
कुलधर्मश्चायमेवेत्याह-  
गुणवत्सुतरोपितश्रियः परिणामे हि दिलीपवंशजाः ।  
पदवीं तरुवल्कवाससां प्रयताः संयमिनां प्रपेदिरे ॥ 11 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/11.md"  newLevelForH1="4" title="मल्लिनाथ-टीका"  > </div>
  
तमरण्यसमाश्रयोमन्मुखं शिरसा वेष्टनशोभिना सुतः ।  
पितरं प्रणिपत्य पादयोरपरित्यागमयाचतात्मनः ॥ 12 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/12.md"  newLevelForH1="4" title="मल्लिनाथ-टीका"  > </div>
  
रघुरश्रुमुखस्य तस्य तत्कृतवानीप्सितमात्मजप्रियः ।  
न तु सर्प इव त्वचं पुनः प्रतिपेदे व्यपवर्जितां श्रियम् ॥ 13 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/13.md"  newLevelForH1="4" title="मल्लिनाथ-टीका"  > </div>
  
स किलाश्रममन्त्यमाश्रितो निवसन्नावसथे पुराद्बहिः ।  
समुपास्यत पुत्रभोग्यया स्नुषयेवाविकृतेन्द्रियः श्रिया ॥ 14 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/14.md"  newLevelForH1="4" title="मल्लिनाथ-टीका"  > </div>
  
प्रशमस्थइतपूर्वपार्थिवं कुलमभ्युद्यतनूतनेश्वरम् ।  
नभसा निभृतेन्दुना तुलामुदितार्केण समारुरोह तत् ॥ 15 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/15.md"  newLevelForH1="4" title="मल्लिनाथ-टीका"  > </div>
  
यतिपार्थिवलिङ्गधारिणौ ददृशाते रघुराघवौ जनैः ।  
अपवर्गमहोदयार्थयोर्भुवमंशाविव धर्मयोर्गतौ ॥ 16 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/16.md"  newLevelForH1="4" title="मल्लिनाथ-टीका"  > </div>
  
अजिताधिगमाय मन्त्रिभिर्युयुजे नीतिविशारदैरजः ।  
अनपायिपदोपलब्धये रघुराप्तैः समियाय योगिभिः ॥ 17 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/17.md"  newLevelForH1="4" title="मल्लिनाथ-टीका"  > </div>
  
नृपतिः प्रकृतीरवेक्षितुं व्यवहारासनमाददे युवा ।  
परिचेतुमुपांशु धारणां कुशपूतं प्रवयास्तु विष्टरम् ॥ 18 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/18.md"  newLevelForH1="4" title="मल्लिनाथ-टीका"  > </div>
  
अनयत्प्रभुशक्तिसंपदा वशमेको नृपतीननन्तरान् ।  
अपरः प्रणिधानयोग्यया मरुतः पञ्च शरीरगोचरान् ॥ 19 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/19.md"  newLevelForH1="4" title="मल्लिनाथ-टीका"  > </div>
  
अकरोदचिरेश्वरः क्षितौ द्विषदारम्भफलानि भस्मसात् ।  
इतरो दहने स्वकर्मणां ववृते ज्ञानमयेन वह्निना ॥ 20 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/20.md"  newLevelForH1="4" title="मल्लिनाथ-टीका"  > </div>
  
पणबन्धमुखान्गुणानजः षडुपायुङ्क्त समीक्षअय तत्फलम् ।  
रघुरप्यजयद्गुणत्रयं प्रकृतिस्थं समलोष्टकाञ्चनः ॥ 21 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/21.md"  newLevelForH1="4" title="मल्लिनाथ-टीका"  > </div>
  
न नवः प्रभुरा फळलोदयात्स्थिरकर्मा विरराम कर्मणः ।  
न च योगविधेर्नवेतरः स्थिरधीरा परमात्मदर्शनात् ॥ 22 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/22.md"  newLevelForH1="4" title="मल्लिनाथ-टीका"  > </div>
  
इति शत्रुषु चेन्द्रियेषु च प्रतिषिद्धप्रसरेषु जाग्रतौ ।  
प्रसितावुदयापवर्गयोरुभयीं सिद्धिमुभाववापतुः ॥ 23 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/23.md"  newLevelForH1="4" title="मल्लिनाथ-टीका"  > </div>
  
अथ काश्चिदजव्यपेक्षया गमयित्वा समदर्शनः समाः ।  
तमसः परमापदव्ययं पुरुषं योगसमाधिना रघुः ॥ 24 ॥  
अथेति॥ अथ रघुः समदर्शनः सर्वभूतेषु समदृष्ठिः सन्नजव्यपेक्षयाऽजाकाङ्क्षानुरोधेन काश्चित्समाः कतिचिद्वर्षाणि। 'समा वर्षं समं तुल्यम्' इति विश्वः। गमयित्वा नीत्वा योगसमाधिनैक्यानुसंधानेन। 'संयोगो योग इत्युक्तो जीवात्मपरमात्मनोः'इति वसिष्ठः। अव्ययमविनाशिनं तमसः परमविद्यायाः परम्। मायातीतमित्यर्थः। पुरुषं परमात्मानम्। आपात् प्राप। सायुज्यं प्राप्त इत्यर्थः॥ 24 ॥  
  
श्रउतदेहविसर्जनः पितुश्चिरमश्रूणि विमुच्य राघवः ।  
विदधे विधिमस्य नैष्ठिकं यतिभिः सार्धमनग्निमग्निचित् ॥ 25 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/25.md"  newLevelForH1="4" title="मल्लिनाथ-टीका"  > </div>
  
अकरोत्स तदौर्ध्वदैहिकं पितृभक्त्या पितृकार्यकल्पवित् ।  
न हि तेन तथा तनुत्यजस्तनयावर्जितपिण्डकाङ्क्षिणः ॥ 26 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/26.md"  newLevelForH1="4" title="मल्लिनाथ-टीका"  > </div>
  
स परार्ध्यगतेरशोच्यतां पितुरुद्दिश्य सदर्थवेदिभिः ।  
शमिताधिरधिज्यकार्मुकः कृतवानप्रतिशासनं जगत् ॥ 27 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/27.md"  newLevelForH1="4" title="मल्लिनाथ-टीका"  > </div>
  
क्षितिरिन्दुमती च भामिनी पतिमासाद्यत तमग्र्यपौरुषम् ।  
प्रथमा बहुरत्नसूरभूदपरा वीरमजीजनत्सुतम् ॥ 28 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/28.md"  newLevelForH1="4" title="मल्लिनाथ-टीका"  > </div>
  
किंनामकोऽसावत आह-  
दशरश्मिशतोपमद्युतिं यशसा दिक्षु दशस्वपि श्रुतम् ।  
दशपूर्वरथं यमाख्यया दशकण्ठारिगुरुं विदुर्बुधाः ॥ 29 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/29.md"  newLevelForH1="4" title="मल्लिनाथ-टीका"  > </div>
  
ऋषिदेवगणस्वधाभुजां श्रुतयागप्रसवैः स पार्थिवः ।  
अनृणत्वमुपेयिवान्बभौ परिधेर्मुक्त इवोष्णदीधितिः ॥ 30 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/30.md"  newLevelForH1="4" title="मल्लिनाथ-टीका"  > </div>
  
बलमार्तभयोपशान्तये विदुषां सत्कृतये बहु श्रुतम् ।  
वसु तस्य विभोर्न केवलं गुणवत्तापि परप्रयोजना ॥ 31 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/31.md"  newLevelForH1="4" title="मल्लिनाथ-टीका"  > </div>
  
स कदाचिदवेक्षितप्रजः सह देव्या विजहार सुप्रजाः ।  
नगरोपवने शचीसखो मरुतां पालयितेव नन्दने ॥ 32 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/32.md"  newLevelForH1="4" title="मल्लिनाथ-टीका"  > </div>
  
अथ रोधसि दक्षिणोदधेः श्रितगोकर्णनिकेतमीश्वरम् ।  
उपवीणयितुं ययौ रवेरुदयावृत्तिपथेन नारदः ॥ 33 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/33.md"  newLevelForH1="4" title="मल्लिनाथ-टीका"  > </div>
  
कुसुमैर्ग्रथितामपार्थिवैः स्रजमातोद्यशिरोनिवेशिताम् ।  
अहरत्किल तस्य वेगवानधिवासस्पृहयेव मारुतः ॥ 34 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/34.md"  newLevelForH1="4" title="मल्लिनाथ-टीका"  > </div>
  
भ्रमरैः कुसुमानुसारिभिः परिकीर्णा परिवादिनी मुनेः ।  
ददृशे पवनावलेपजं सृजती बाष्पमिवाञ्जनाविलम् ॥ 35 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/35.md"  newLevelForH1="4" title="मल्लिनाथ-टीका"  > </div>
  
अभिभूय विभूतिमार्तवीं मधुगन्धातिशयेन वीरुधाम् ।  
नृपतेरमरस्रगाप सा दयितोरुस्तनकोटिसुस्थितिम् ॥ 36 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/36.md"  newLevelForH1="4" title="मल्लिनाथ-टीका"  > </div>
  
क्षणमात्रसखीं सुजातयोः स्तनयोस्तामत्रलोक्य विह्वला ।  
निमिमील नरोत्तमप्रिया हृतचन्द्रा तमसेव कौमुदी ॥ 37 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/37.md"  newLevelForH1="4" title="मल्लिनाथ-टीका"  > </div>
  
वपुषा करणोज्झितेन सा निपतन्ती पतिमप्यपातयत् ।  
ननु तैलनिषेकबिन्दुना सह दीपार्चिरुपैति मेदिनीम् ॥ 38 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/38.md"  newLevelForH1="4" title="मल्लिनाथ-टीका"  > </div>
  
उभयोरपि पार्श्ववर्तिनां तुमुलेनार्तिरवेण विजिताः ।  
विहगाः कमलाकरालयाः समदुःखा इव तत्र चुक्रुशुः ॥ 39 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/39.md"  newLevelForH1="4" title="मल्लिनाथ-टीका"  > </div>
  
नृपतेर्व्यजनादिभिस्तमो नुनुदे सा तु तथैव संस्थिता ।  
प्रतिकारविधानमायुषः सति शेषे हि फलाय कल्पते ॥ 40 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/40.md"  newLevelForH1="4" title="मल्लिनाथ-टीका"  > </div>
  
प्रतियोजयितव्यवल्लकीसमवस्थामथ सत्त्वविप्लवात् ।  
स निनाय नितान्तवत्सलः परिगृह्योचितमङ्कमङ्गनाम् ॥ 41 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/41.md"  newLevelForH1="4" title="मल्लिनाथ-टीका"  > </div>
  
पतिरङ्कनिषण्णया तया करणापायविभिन्नवर्णया ।  
समलक्ष्यत बिभ्रदाविलां मृगलेखेमुषसीव चन्द्रमाः ॥ 42 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/42.md"  newLevelForH1="4" title="मल्लिनाथ-टीका"  > </div>
  
विललाप स बाष्पगद्गदं सहजामप्यपहाय धीरताम् ।  
अभितप्तमयोऽपि मार्दवं भजते कैव कथा शरीरिषु ॥ 43 ॥  
विललापेति॥ सोऽजः सहजां स्वाभाविकीमपि धीरतां धैर्यमपहाय विप्रकीर्य बाष्पेण कण्ठगतेन गद्गदं विशीर्णाक्षरं यथा तथा ध्वनिमात्रानुकारिगद्गदशब्दैर्विललाप प्ररिदेवितवान्। 'विलापः परिदेवनम्' इत्यमरः। अभितप्तमग्निना संतप्तमयो लोहमचेतनमपि मार्दवं मृदुत्वमवैरत्वं च भजते प्राप्नोति। शरीरिषु देहिषु। अभिसंतप्तेष्विति शेषः। विषये कैव कथा वार्ता? अनुक्तसिद्धमित्यर्थः ॥ 43 ॥  
कुसुमान्यपि गात्रसंगमात्प्रभवन्त्यायुरपोहितुं यदि ।  
न भविष्यति हन्त साधनं किमिवान्यत्प्रहरिष्यतो विधेः ॥ 44 ॥  
  
कुसुमानीति॥ कुसुमानि पुष्पाण्यपि। 'अपि' शब्दो नितान्तमार्दवद्योतनार्थः। गात्रसंगमाद्देहसंसर्गादायुरपोहितुमपहर्तुं प्रभवन्ति यदि। हन्त विषादे। 'हन्त हर्षेऽनुकम्पायां वाक्यारम्भविषादयोः'इत्यमरः। प्रहरिष्यतो हन्तुमिच्छतो विधेर्दैवस्यान्यत् कुसुमातिरिक्तं किमिव वस्तु। 'इव'शब्दो वाक्यालंकारे। कीदृशमित्यर्थः। साधनं प्रहरणं न भविष्यति न भवेत्? सर्वमपि साधनं भविष्यत्येवेत्यर्थः ॥ 44 ॥  
अथवा मृदु वस्तु हिंसितुं मृदुनैवारभते प्रजान्तकः ।  
हिमसेकविपत्तिरत्र मे नलिनी पूर्वनिदर्शनं मता ॥ 45 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/45.md"  newLevelForH1="4" title="मल्लिनाथ-टीका"  > </div>
  
स्रगियं यदि जीवितापहा हृदये किं निहिता न हन्ति माम् ।  
विषमप्यमृतं क्वचिद्भवेदमृतं वा विषमीश्वरेच्छया ॥ 46 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/46.md"  newLevelForH1="4" title="मल्लिनाथ-टीका"  > </div>
  
अथवा मम भाग्यविप्लवादशनिः कल्पित एष वेधसा ।  
यदनेन तरुर्न पातितः क्षपिता तद्विटपाश्रिता लता ॥ 47 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/47.md"  newLevelForH1="4" title="मल्लिनाथ-टीका"  > </div>
  
कृतवत्यसि नावधीरणामपराद्धेऽपि यदा चिरं मयि ।  
कथमेकपदे निरागसं जनमाभाष्यमिमं न मन्यसे? ॥ 48 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/48.md"  newLevelForH1="4" title="मल्लिनाथ-टीका"  > </div>
  
ध्रुवमस्मि शठः शुचिस्मिते! विदितः कैतववत्सलस्तव ।  
परलोकमसंनिवृत्तये यदनापृच्छ्य गतासि मामितः ॥ 49 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/49.md"  newLevelForH1="4" title="मल्लिनाथ-टीका"  > </div>
  
दयितां यदि तावदन्वगाद्विनिवृत्तं किमिदं तया विना ।  
सहतां हतजीवितं मम प्रबलामात्मकृतेन वेदनाम् ॥ 50 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/50.md"  newLevelForH1="4" title="मल्लिनाथ-टीका"  > </div>
  
सुरतश्रमसंभृतो मुखे ध्रियते स्वेदलवोद्गमोऽपि ते ।  
अथ चास्तमिता त्वमात्मना धिगिमां देहभृतामसारताम् ॥ श्र.51 ॥  
सुरतेति॥ सुरतश्रमेण संभृतो जनितः स्वेदलवोद्गमोऽपि ते तव मुखे ध्रियते वर्तते। अथ च त्वमात्मना स्वरूपेणास्तं प्राप्ताः। अतः कारणाद्देहभृतां प्राणिनामिमां प्रत्यक्षामसारतामस्थिरतां धिक् ॥ 51 ॥  
मनसापि न विप्रियं मया कृतपूर्वं तव किं जहासि माम्? ।  
ननु शब्दपतिः क्षितेरहं त्वयि मे भावनिबन्धना रतिः ॥ 52 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/52.md"  newLevelForH1="4" title="मल्लिनाथ-टीका"  > </div>
  
कुसुमोत्स्वचितान्वलीभृतश्चलयन्भृङ्गरुचस्तवालकान् ।  
करभोरु! करोति मारुतस्त्वदुपावर्तनशङ्कि मे मनः ॥ 53 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/53.md"  newLevelForH1="4" title="मल्लिनाथ-टीका"  > </div>
  
तदपोहितुमर्हसि प्रिये! प्रतिबोधेन विषादमाशु मे ।  
ज्वलितेन गुहागतं तमस्तुहिनाद्रेरिव नक्तमोषधिः ॥ 54 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/54.md"  newLevelForH1="4" title="मल्लिनाथ-टीका"  > </div>
  
इदमुच्छ्वसितालकं मुखं तव विश्रान्तकथं दुनोति माम् ।  
निशि सुप्तमिवैकपङ्कजं विरताभ्यन्तरषट्पदस्वनम् ॥ 55 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/55.md"  newLevelForH1="4" title="मल्लिनाथ-टीका"  > </div>
  
शशिनं पुरनेति शर्वरी दयिता द्वन्द्वचरं पतत्रिणम् ।  
इति तौ विरहान्तरक्षमौ कथमत्यन्तगता न मां दहेः ॥ 56 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/56.md"  newLevelForH1="4" title="मल्लिनाथ-टीका"  > </div>
  
नवपल्लवसंस्तरेऽपि ते मृदु दूयेत यदङ्गमर्पितम् ।  
तदिदं विषहिष्यते कथं वद वामोरु! चिताधिरोहणम् ॥ 57 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/57.md"  newLevelForH1="4" title="मल्लिनाथ-टीका"  > </div>
  
इयमप्रतिबोधशायिनीं रशना त्वां प्रथमा रहःसखी ।  
गतिविभ्रमसादनीरवा न शुचा नानु मृतेन वक्ष्यते ॥ 58 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/58.md"  newLevelForH1="4" title="मल्लिनाथ-टीका"  > </div>
  
कलमन्यभृतासु भाषितं कलहंसीषु मदालसं गतम् ।  
पृषतीषु विलोलमीक्षितं पवनाधूतलतासु विभ्रमाः ॥ 59 ॥  
त्रिदिवोत्सुकयाप्यवेक्ष्य मां निहिताः सत्यममी गुणास्त्वया ।  
विरहे तव मे गुरुव्यथं हृदयं न त्ववलम्बितुं क्षमाः ॥ 60 ॥  
कलमिति॥ त्रिदिवेति॥ युग्मम्। उभयोरेकान्वयः। अन्यभृतासु कोकिलासु कलं मधुरं भाषितं भाषणम्। कलहंसीषु विशिष्टहंसीषु मदालसं मन्थरं गतं गमनम्। पृषतीषु हरिणीषु विलोलमीक्षितं चञ्चला दृष्टिः। पवनेन वायुना धूतलतास्वीषत्कम्पितलतासु विभ्रमा विलासाः। इत्यमी पूर्वोक्ताः कलभाषणादयो गुणाः। एषु कोकिलादिस्थानेष्विति शेषः। त्रिदिवोत्सुकयापीह जीवन्त्येव स्वर्गं प्रति प्रस्थितयापि त्वया मामवेक्ष्य विरहासहं विचार्य सत्यं निहिताः। मत्प्राणधारणोपायतया स्थापिता इत्यर्थथः। तव विरहे गुरुव्यथमतिदुःखं मे हृदयं मनोऽवलम्बितुं स्थापयितुं न क्षमा न शक्ताः। ते तु तत्संगम एव सुखकारणः,नान्यथा। प्रत्युत प्राणानपहरन्तीति भावः ॥ 59-60 ॥  
मिथुनं परिकल्पितं त्वया सहकारः फलिनी च नन्विमौ । ॥ 60 ॥  
अविधाय विवाहसत्क्रियामनयोर्गम्यत इत्यसांप्रतम् ॥ 61 ॥  
  
मिथुनमिति॥ ननु हे प्रिये! सहकारस्तरुविशेषः फलिनी प्रियंगुलता चेमौ त्वया मिथुनं परिकल्पितं मिथुनत्वेनाभ्यमानि। अनयोः फलिनी-सहकारयोर्विवाहसत्क्रियां विवाहमङ्गलमविधायाकृत्वा गम्यत इत्यसांप्रतमुक्तम्। मातृहीनानां न किंचित्सुखमस्तीति भावः ॥ 61 ॥  
कुसुमं कृतदोहदस्त्वया यदशोकोऽयतमुदीरयिष्यति ।  
अलकाभरणं कथं नु तत्तव नेष्यामि निवापमाल्यताम्? ॥ 62 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/62.md"  newLevelForH1="4" title="मल्लिनाथ-टीका"  > </div>
  
स्मरतेव सशब्दनूपुरं चरणानुग्रहमन्यदुर्लभम् ।  
अमुना कुसुमाश्रुवर्षिणा त्वमशोकेन सुगात्रि! शोच्यसे ॥ 63 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/63.md"  newLevelForH1="4" title="मल्लिनाथ-टीका"  > </div>
  
तव निःश्वसितानुकारिभिर्बकुलैरर्धचितां समं मया ।  
असमाप्य विलासमेखलां किमिदं किन्नरकण्ठि! सुप्यते? ॥ 64 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/64.md"  newLevelForH1="4" title="मल्लिनाथ-टीका"  > </div>
  
समदुःखसुखः सखीजनः प्रतिपञ्चन्द्रनिभोऽयमात्मजः ।  
अहमेकरसस्तथापि ते व्यवसायः प्रतिपात्तिनिष्ठुरः ॥ 65 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/65.md"  newLevelForH1="4" title="मल्लिनाथ-टीका"  > </div>
  
धृतिरस्तमिता रतिश्च्युता विरतं गेयमृतुर्निरुत्सवः ।  
गतमाभरणप्रयोजनं परिशून्यं शयनीयमद्य मे ॥ 66 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/66.md"  newLevelForH1="4" title="मल्लिनाथ-टीका"  > </div>
  
गृहीणी सचिवः सखी मिथः प्रियशिष्या ललिते कलाविधौ ।  
करुणाविमुखेन मृत्युना हरता त्वां वद किं न मे हृतम् ॥ 67 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/67.md"  newLevelForH1="4" title="मल्लिनाथ-टीका"  > </div>
  
मदिराक्षि! मदाननार्पितं मधु पीत्वा रसवत्कथं नु मे ।  
अनुपास्यसि बाष्पदूषितं परलोकोपनतं जलाञ्जलिम् ॥ 68 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/68.md"  newLevelForH1="4" title="मल्लिनाथ-टीका"  > </div>
  
विभवेऽपि सति त्वया विना सुखमेतावदजस्य गण्यताम् ।  
अहृतस्य विलोभनान्तरैर्मम सर्वे विषयास्त्वदाश्रयाः ॥ 69 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/69.md"  newLevelForH1="4" title="मल्लिनाथ-टीका"  > </div>
  
विलपन्निति कोसलाधिपः करुणार्थग्रथितं प्रियां प्रति ।  
अकरोत्पृथिवीरुहानपि स्रुतशाखारसबाष्पदूषितान् ॥ 70 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/70.md"  newLevelForH1="4" title="मल्लिनाथ-टीका"  > </div>
  
अथ तस्य कथंचिदङ्कतः स्वजनस्तामपनीय सुन्दरीम् ।  
विससर्ज तदन्त्यमण्डनामनलायागुरुचन्दनैधसे ॥ 71 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/71.md"  newLevelForH1="4" title="मल्लिनाथ-टीका"  > </div>
  
प्रमदामनु संस्थितः शुचा नृपतिः सन्निति वाच्यदर्शनात् ।  
न चकार शरीरमग्निसात्सह देव्या न तु जीविताशया ॥ 72 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/72.md"  newLevelForH1="4" title="मल्लिनाथ-टीका"  > </div>
  
अथ तेन दशाहतः परे गुणशेषामपदिश्य भामिनीम् ।  
विदुषा विधयो महर्द्धयः पुर एवोपवने समापिताः ॥ 73 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/73.md"  newLevelForH1="4" title="मल्लिनाथ-टीका"  > </div>
  
स विवेश पुरीं तया विना क्षणदापायशशाङ्कदर्शनः ।  
परिवाहमिवावलोकयन्स्वशुचः पौरवधूमुखाश्रुषु ॥ 74 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/74.md"  newLevelForH1="4" title="मल्लिनाथ-टीका"  > </div>
  
अथ तं सवनाय दीक्षितः प्रणिधानाद्गुरुराश्रमस्थितः ।  
अभिषङ्गजडं विजज्ञिवानिति शिष्येण किलान्वबोधयत् ॥ 75 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/75.md"  newLevelForH1="4" title="मल्लिनाथ-टीका"  > </div>
  
वसिष्ठशिष्य आह-  
असमाप्तविधिर्यतो मुनिस्तव विद्वानपि तापकारणम् ।  
न भवन्तमुपस्थितः स्वयं प्रकृतौ स्थापयितुं पथश्च्युतम् ॥ 76 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/76.md"  newLevelForH1="4" title="मल्लिनाथ-टीका"  > </div>
  
मयि तस्य सुवृत्त! वर्तते लघुसंदेशपदा सरस्वती ।  
श्रृणु विश्रुतसत्त्वसार! तां हृदि चैनामुपधातुमर्हसि ॥ 77 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/77.md"  newLevelForH1="4" title="मल्लिनाथ-टीका"  > </div>
  
वक्ष्यमाणार्थानुगुणं मुनेः सर्वज्ञत्वं तावदाह-  
पुरुषस्य पदेष्वजन्मनः समतीतं च भवञ्च भावि च ।  
स हि निष्प्रतिधेन चक्षुषा त्रितयं ज्ञानमयेन पश्यति ॥ 78 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/78.md"  newLevelForH1="4" title="मल्लिनाथ-टीका"  > </div>
  
चरतः किल दुश्चरं तपस्तृणबिन्दोः परिशङ्कितः पुरा ।  
प्रजिघाय समाधिभेदिनीं हरिरस्मै हरिणीं सुराङ्गनाम् ॥ 79 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/79.md"  newLevelForH1="4" title="मल्लिनाथ-टीका"  > </div>
  
स तपःप्रतिबन्धमन्युना प्रमुखाविष्कृतचारुविभ्रमाम् ।  
अशपद्भव मानुषीति तां शमवेलाप्रलयोर्मिणा भुवि ॥ 80 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/80.md"  newLevelForH1="4" title="मल्लिनाथ-टीका"  > </div>
  
भगवन्! परवानयं जनः प्रतिकूलाचरितं क्षमस्व मे ।  
इति चोपनतां क्षितिस्पृशं कृतवाना सुरपुष्पदर्शनात् ॥ 81 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/81.md"  newLevelForH1="4" title="मल्लिनाथ-टीका"  > </div>
  
क्रथकैशिकवंशसंभवा तव भूत्वा महिषी चिराय सा ।  
उपलब्धवती दिवश्च्युतं विवशा शापनिवृत्तिकारणम् ॥ 82 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/82.md"  newLevelForH1="4" title="मल्लिनाथ-टीका"  > </div>
  
तदलं तदपायचिन्तया विपदुत्पत्तिमतामुपस्थिता ।  
वसुधेयमवेक्ष्यतां त्वया वसुमत्या हि नृपाः कलत्रिणः ॥ 83 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/83.md"  newLevelForH1="4" title="मल्लिनाथ-टीका"  > </div>
  
उदये मदवाच्यमुज्झता श्रुतमाविष्कृतमात्मवत्त्वया ।  
मनसस्तदुपस्थिते ज्वरे पुनरक्लीबतया प्रकाश्यताम् ॥ 84 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/84.md"  newLevelForH1="4" title="मल्लिनाथ-टीका"  > </div>
  
रुदता कुत एव सा पुनर्भवता नानुमृतापि लभ्यते ।  
परलोकजुषां स्वकर्मभिर्गतयो भिन्नपथा हि देहिनाम् ॥ 85 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/85.md"  newLevelForH1="4" title="मल्लिनाथ-टीका"  > </div>
  
अपशोकमनाः कुटुम्बिनीमनुगृह्णीष्व निवापदत्तिभिः ।  
स्वजनाश्रु किलातिसंततं दहति प्रेतमिति प्रचक्षते ॥ 86 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/86.md"  newLevelForH1="4" title="मल्लिनाथ-टीका"  > </div>
  
मरणं प्रकृतिः शरीरिणां विकृतिर्जीवितमुच्यते बुधैः ।  
क्षणमप्यवतिष्ठते श्वसन्यदि जन्तुर्ननु लाभवानसौ ॥ 87 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/87.md"  newLevelForH1="4" title="मल्लिनाथ-टीका"  > </div>
  
अवगच्छति मूढचेतनः प्रियनाशं हृदि शल्यमर्पितम् ।  
स्थिरधीस्तु तदेव मन्यते कुशलद्वारतया समुद्धृतम् ॥ 88 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/88.md"  newLevelForH1="4" title="मल्लिनाथ-टीका"  > </div>
  
स्वशरीरशरीरिणावपि श्रुतसंयोगविपर्ययौ यदा ।  
विरहः किमिवानुतापयेद्वद बाह्यैर्विषयैर्विपश्चितम् ॥ 89 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/89.md"  newLevelForH1="4" title="मल्लिनाथ-टीका"  > </div>
  
न पृथग्जनवच्छुचो वशं वशिनामुत्तम! गन्तुमर्हसि ।  
द्रुमसानुमतां किमन्तरं यदि वायौ द्वितयेऽपि ते चलाः ॥ 90 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/90.md"  newLevelForH1="4" title="मल्लिनाथ-टीका"  > </div>
  
स तथेति विनेतुरुदारमतेः प्रतिगृह्य वचो विससर्ज मुनिम् ।  
तदलब्धपदं हृदि शोकघने प्रतियातमिवान्तिकमस्य गुरोः ॥ 91 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/91.md"  newLevelForH1="4" title="मल्लिनाथ-टीका"  > </div>
  
तेनाष्टौ परिगमिताः समाः कथंचिद्वालत्वादवितथसूनृतेन सूनोः ।  
सादृश्यप्रतिकृतिदर्शनैः प्रियायाः स्वप्नेषु क्षणिकसमागमोत्सवैश्च ॥ 92 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/92.md"  newLevelForH1="4" title="मल्लिनाथ-टीका"  > </div>
  
तस्यता प्रसह्य हृदयं किल शोकशङ्कुः  
     प्लक्षप्ररोह इव सौधतलं बिभेद ।  
प्राणान्तहेतुमपि तं भिषजामसाध्यं  
       लाभं प्रियानुगमने त्वरया स मेने ॥ 93 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/93.md"  newLevelForH1="4" title="मल्लिनाथ-टीका"  > </div>
  
सम्यग्विनीतमथ वर्महरं कुमार-  
      मादिश्य रक्षणविधौ विधिवत्प्रजानाम् ।  
रोगापसृष्टतनुदुर्वसतिं मुमुक्षुः  
      प्रायोपवेशनमतिर्नृपतिर्बभूव ॥ 94 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/94.md"  newLevelForH1="4" title="मल्लिनाथ-टीका"  > </div>
  
तीर्थे तोयव्यतिकरभवे जह्नुकन्यासरय्वो-  
     र्देहत्यागादमरगणनालेख्यमासाद्य सद्यः ।  
पूर्वाकाराधिकतररुचा संगतः कान्तयासौ  
      लीलागारेष्वरमत पुनर्नन्दनाभ्यन्तरेषु ॥ 95 ॥  
<div class="js_include collapsed" url="/kAvyam/TIkA/padyam/kAlidAsaH/raghuvaMsham/mallinAthaH/08/95.md"  newLevelForH1="4" title="मल्लिनाथ-टीका"  > </div>
  
इति श्रीमहोपाध्यायकोलाचलमल्लिनाथसूरिविरचितायां संजीविनीसमाख्यायां रघुवंशव्याख्यायामष्टमः सर्गः ।  
   
   