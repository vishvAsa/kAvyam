+++
title = "18"

+++
कुशेशयेति॥ कश्चिद्राजा कुशेशयं शतपत्रमिवाताम्रं तलं यस्य तेन। 'शतपत्रं कुशेशयम्' इत्यमरः। रेखारूपो ध्वजो लाञ्छनं यस्य तेन करेण। अङ्गुलिषु भवान्यङ्गुलीयान्यूर्मिकाः। 'अङ्गुलीयकमूर्मिका' इत्यमरः। 'जिह्वामूलाङ्गुलेश्छः' (पा.4।3।62) इति छप्रत्ययः। रत्नानामङ्गुलीयानि तेषां प्रभयाऽनुविद्धान् व्याप्तानक्षान् पाशान्। 'अक्षास्तु देवनाः पाशकाश्च ते' इत्यमरः। सलीलमुदीरयामासोञ्चिक्षेप। 'अहं त्वया सहैवं रंस्ये'-इति नृपाभिप्रायः। 'अक्षचातुर्ये कापुरुषोऽयम्-' इतीन्दुमत्यभिप्रायः। 'अक्षार्मा दीव्यः' इति श्रुतिनिषेधात् ॥ 18 ॥