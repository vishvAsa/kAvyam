+++
title = "87"

+++
स इति॥ स रघुः सर्वस्वं दक्षिणा यस्य तं सर्वस्वदक्षिणम्। 'विश्वजित्सर्वस्वदक्षिणः'इति श्रुतेः। विश्वजितं नाम यज्ञमाजह्ने। कृतवानित्यर्थः। युक्तं चैतदित्याह-सतां साधूनाम्। वारिमुचां मेघानामिव। आदानमर्जनं विसर्गाय त्यागाय हि। पात्रविनियोगायेत्यर्थः॥ 86 ॥  
सत्रान्ते सचिवसखः पुरस्क्रियाभि-  
    र्गुर्वीभिः शमितपराजयव्यलीकान् ।  
काकुत्स्थश्चिरविरहोत्सुकावरोधान्  
    राजन्यान्स्वपुरनिवृत्तयेऽनुमेने ॥ 87 ॥