+++
title = "45"

+++
अपीति॥ अर्धश्चासौ मार्गश्च तस्मिन्नर्धमार्गे परेषां बाणैर्लूनाश्छिन्ना अपि हस्तवतां कृतहस्तानां धनुर्भृतां पृषत्काः शरा आत्मजवानुवृत्त्या स्ववेगानुबन्धेन हेतुना फलिभिर्लोहाग्रवद्भिः। 'सस्यबाणाग्रयोः फलम्' इति विश्वः। पूर्वार्धभागैः। शृणातीति शरुः। तस्मै हितं शरव्यं लक्ष्यम्। 'उगवादिभ्यो यत्'(पा.5।1।2)इति यत्प्रत्ययः। 'लक्षं लक्ष्यं शरव्यं च' इत्यमरः। संप्रापुरेव,न तु मध्ये पतिता इत्यर्थः॥ 45 ॥