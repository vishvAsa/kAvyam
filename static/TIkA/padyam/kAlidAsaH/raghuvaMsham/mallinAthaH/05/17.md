+++
title = "17"

+++
तदिति॥ तत्तस्मात्। तावदनन्यकार्यः। 'यावत्तावञ्च साकल्येऽवधौ मानेऽवधारणे' इति विश्वः। प्रयोजनान्तररहितोऽहमन्यतो वदान्यान्तराद्गुर्वर्थं गुरु-धनमाहर्तुमर्जयितुं यतिष्य उद्योक्ष्ये। ते तुभ्यं स्वस्ति शुभमस्तु। 'नमःस्वस्ति-' (पा.2।3।16) इत्यादिना चतुर्थी। तथा हि-चातकोऽपि। 'धरणीपतितं तोयं चातकानां रुजाकरम्' इतिहेतोरनन्यगतिकोऽपीत्यर्थः। निर्गलितोऽम्ब्वेव गर्भो यस्य तं शरद्धनं नार्दति न याचते। 'अर्द गतौ याचने च' इति धातुः। 'याचनार्थे रणेऽर्दनम्' इति यादवः ॥ 17 ॥