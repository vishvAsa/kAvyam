+++
title = "55"

+++
स इति॥ स नृपः चरुसंज्ञाऽस्य संजाता चरुसंज्ञितम्। वैष्णवं तेजः पत्न्योः कौसल्या-कैकेय्योः। द्योश्च पृथिवी च द्यावा-पृथिव्यौ। 'दिवसश्च पृथिव्याम्'इति चकारात् 'दिव्'शब्दस्य द्यावादेशः। तयोर्द्यावापृथिव्योः। अह्नः पतिरहर्पतिः। 'अहरादीनां पत्यादिषु वा रेफः'(वा.4815)इत्युपसंख्यानाद्वैकल्पिको रेफस्य रेफादेशो विसर्गापवादः। प्रत्यग्रमातपं बालातपमिवप। विभेजे। विभज्य ददावित्यर्थः ॥ 54 ।  
पत्नीत्रये सति द्वयोरेव विभागे कारणमाह-  
अर्चिता तस्य कौसल्या प्रिया केकयवंशजा ।  
अतः संभावितां ताभ्यां सुमित्रामैच्छदीश्वरः ॥ 55 ॥