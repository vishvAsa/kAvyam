+++
title = "12"

+++
कुमारेति॥ अथ । कुमारभृत्या बालचिकित्सा। 'संज्ञायां समजनिषद-' (पा.3।3।99) इत्यादिना क्यप्। तस्यां कुशलैः कृतिभिः। 'कृती कृशलः'इत्यमरः। आप्तैर्हितैर्भिषग्भिर्वैद्यैः। 'भिषग्वैद्यौ चिकित्सकौ' इत्यमरः। गर्भस्य भर्मणि भरणे। 'भरणे पोषणे भर्म' इति हैमः। 'भृतिर्भर्म' इति शाश्वतः। मृञो मनिच्प्रत्ययः। 'गर्भकर्मणि'इति पाठे गर्भाधानप्रतीतावौचित्यभङ्गः। अनुष्ठिते कृते सति। काले दशमे मासि। अन्यत्र,ग्रीष्मावसाने। प्रसवस्य गर्भमोवनस्योन्मुखीम्। आसन्नप्रसवामित्यर्थः। 'स्यादुत्पादे फले पुष्पे प्रसवो गर्भमोचने' इत्यमरः। प्रियां भार्याम्। अभ्राण्यस्याः संजातान्यभ्रिता ताम्। 'तदस्य संजातं तारकादिभ्य इतच्'(पा.5।2।36)इतीतच्प्रत्ययः। दिवमिव। पतिर्भर्ता प्रतीतो हृष्टः सन्। 'दिवः ख्याते हृष्टे प्रतीतः' इत्यमरः। ददर्श दृष्टवान्॥ 12 ॥